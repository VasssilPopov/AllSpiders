{"url": "https://www.dnes.bg/stranata/2019/09/13/firma-darila-bira-za-sportno-sybitie-ama-s-godnost-otpredi-2-g.422817", "text": "Българската агенция по безопасност на храните проверява фирма, дарила бира с изтекъл срок на годност на спортно мероприятие в Приморско.\n\r\nСлучаят е от 7 септември т. г., съобщиха от агенцията.\n\r\nСигналът е подаден на 10 септември на интернет страницата на БАБХ. Веднага след получаването му е извършена проверка от ОДБХ Бургас. При нея е установено, че няма постъпило заявление за регистрация на временен обект за търговия с храни или друго уведомление по повод организирания триатлон \"Лъвско сърце\" в Приморско.\n\r\nПоради тази причина служителите на ОДБХ Бургас не са извършили физическа проверка и инспекция на място на предлаганите храни.\n\r\nПри извършена справка в регистрите, поддържани в ОДБХ Бургас, е установено, че няма издадени удостоверения за регистрация по реда на чл. 12 от Закона за храните на фирмата, посочена на етикета на бирата. От изпратения към сигнала снимков материал, бирата е произведена в гр. Серес, Гърция и е със срок на годност 17 април 2017 г.\n                    \n                    \n                \n                \n                \n                \r\nИнспектори от ОДБХ София град са извършили проверка на адреса на дистрибутора, посочен на етикета на бирата. Установено е, че това е заключен частен дом и не е осъществен контакт с нито един представител на фирмата, въпреки направените опити.\n\r\nБАБХ продължава работата по случая, като за съдействие са сезирани съответните компетентни органи.", "date": "2019.09.13", "title": "Фирма дарила бира за спортно събитие, ама с годност отпреди 2 г."}
{"url": "https://www.dnes.bg/zvezdi/2019/09/13/riana-zashemeti-niu-iork-v-sedmicata-na-modata.422807", "text": "Риана продължава да диктува нещата в Ню Йорк. След като представи новата си колекция бельо Savage x Fenty по време на Седмицата на модата, сега певицата организира и благотворителен бал.\r\n\r\nНовата колекция от модната линия Savage x Fenty беше посрещната с позитиви от страна на модните критици. Риана беше избрала за шоуто си някои от най-известните модели, сред които блестяха сестрите Джиджи и Бела Хадид, както и Кара Делевин.\r\nВижте още по темата в ", "date": "2019.09.13", "title": "Риана зашемети Ню Йорк в Седмицата на модата"}
{"url": "https://www.dnes.bg/rusia/2019/09/13/sasht-s-iniciativa-parirane-na-zlovrednoto-vliianie-na-kremyl.422797", "text": "Междуправителствена коалиция бе домакин на представянето на нова инициатива на САЩ, предназначена да помогне на европейски страни да се противопоставят на намесата на Кремъл.\n\r\nАмериканската Агенция за международно развитие ( USAID) описва своята инициатива \"Париране на зловредното влияние на Кремъл\" (Countering Malign Kremlin Influence) като рамка за подпомагане на демократичните институции в защитата на изборите, противопоставянето срещу пропагандата и дезинформацията и избягването на зависимостта от руската енергия, пише Асошиейтед прес.\n\r\nУсилието, анонсирано още през юли, е насочено към държави като Украйна, Грузия и Молдова. Представител на агенцията - помощник-главният администратор Брок Биърман, го представи вчера пред дипломати във Варшава с посланието, че Вашингтон остава ангажиран към демокрацията в региона, който се избави от контрола на Москва преди три десетилетия.\n                    \n                    \n                \n                \n                \n                \r\nБиърман говори, според неговия израз, за \"агресията с мека сила\" на руския президент Владимир Путин. По думите му Кремъл се намесва в избори, води информационна война и стимулира корупция.\n\r\n\"Кремъл се държи по този начин, защото няма какво да предложи. Той не може да предложи нищо в полза на свободата, просперитета или сигурността на своите съседи\", каза Биърман. \" USAID няма да стои безучастна, докато Кремъл се стреми да подкопае това, за което тези страни са се борили толкова усилено и толкова дълго\", подчерта той.\n\r\nПо думите му инициативата включва подкрепа за независимата журналистика и проверката на фактите (факт-чекинг) в Молдова и на Балканите, както и подпомагане на страните да диверсифицират доставките си на енергия, така че руската енергия да не остава инструмент за политически контрол. Той наблегна няколко пъти, че усилията не са насочени срещу руския народ, а само срещу Кремъл.\n\r\nПрезентацията съвпадна с момент, когато хората в целия регион са разтревожени от симпатиите на президента на САЩ Доналд Тръмп към Путин, които според мнозина може да струват скъпо на държави като Украйна и даже на членки на НАТО като Полша и балтийските страни.\n\r\nВойчех Пшибилски, редактор на списание \"Вишеград инсайт\", което се фокусира върху Централна Европа, каза, че е утешително да се чуе за начинание на САЩ в подкрепа на демокрацията из Европа.\n\r\n\"Фактът, че правителствена агенция на САЩ предприема усилия да покаже, че американците се противопоставят на Кремъл - и то точно на територията, за контрола над която Кремъл претендира и където руснаците биха искали да няма никой друг освен тях - това е мощно послание, правилното послание\", заяви Пшибилски пред Асошиейтед прес.\n\r\nБиърман говори пред базираната във Варшава \"Общност на демокрациите\" (Community of Democracies) - глобална коалиция на демократични страни. \r\n \r\n/БТА/", "date": "2019.09.13", "title": "САЩ с инициатива – \"Париране на зловредното влияние на Кремъл\""}
{"url": "https://www.dnes.bg/eu/2019/09/13/pri-tvyrd-brexit-shte-skochi-li-taksata-na-studentite-ot-es.422821", "text": "Според статистика на британското правителство около 26 млрд. паунда на година влизат в страната от чуждестранни студенти. Но какво ще се случи при твърд Brexit?\n\r\nБез сделка всички студенти, които са от ЕС във Великобритания, ще бъдат третирани като международни студенти. Те ще следват имиграционни и образователни правила. Това каза Ангел Игнатов, изпълнителен директор на BG Careers Fair, в ефира .\n\r\n\"Има определен гратисен период за учене в страната. Студентите, които започват да учат във Великобритания от тази или следващата година, ще могат да следват правилата за европейски студенти през целия период на своето следване. Това означава и по-ниски такси\".\n                    \n                    \n                \n                \n                \n                \r\nСлед като студент, който не е от Великобритания, завърши своето висше образование, има 4 месеца, в които може да остане в държавата. Алтернативата е след тези 4 месеца да се сдобие с работна виза, коментира Игнатов.\n\r\n\"В момента студентите в Англия плащат 9 хил. паунда на година, а тези в Шотландия 1800 паунда, но там таксата се покрива от шотландското правителство\". Ако Великобритания напусне ЕС без сделка, таксите трябва да са като за международните студенти – 17 хил. паунда на година. Възможно е Шотландия да направи толеранс за студентите от ЕС, заяви още Игнатов.\r\n\r\n ", "date": "2019.09.13", "title": "При твърд Brexit: Ще скочи ли таксата на студентите от ЕС?"}
{"url": "https://www.dnes.bg/stranata/2019/09/13/hiliadi-se-stichat-kym-krystova-gora-za-bogoslujenie-pod-zvezdite.422818", "text": ", за да участват в богослужението под звездите, което започва в полунощ. Хората идват, за да измолят за най-милото.\r\n\"Доведе ме едно огромно мое желание да имам деца, което още не се е осъществило. Дойдох да помоля Бог, Божията майка и всички светии да ми помагат, тъй като ми предстои втори инвитро опит\", сподели Стойка.\r\n, който е намерен от Константин Велики и разделен на няколко части, едната от които остава в Йерусалим, Рим, а другата в Константинопол.\r\n\"Когато Константинопол е завладян, те вземат това парче от Кръста Господен, монасите от Бачковския манастир го откупуват\", обясни той.\r\n                    \n                    \n                \n                \n                \n                Заради честите набези над манастира монастие местят парчето от кръста Господен в Кръстова гора. От тогава до днес хиляди идват всяка година, за да му се поклонят. \r\n\"Славата на това място все повече нараства заради тези чудеса, които Бог изобилно изписва над вярващия народ\", допълни отец Серафим пред .\r\nСилната и конкретна молитва е ключът към чудото, уверени са духовниците на Кръстова Гора, предаде репортерът Благой Цицелков.", "date": "2019.09.13", "title": "Хиляди се стичат към Кръстова гора за богослужение под звездите"}
{"url": "https://www.dnes.bg/obrazovanie/2019/09/13/otpuskat-40-mln-lv-za-universitetite-v-stranata.422816", "text": " планират от МОН, обяви на семинар в Правец заместник-министърът на образованието и науката Карина Ангелиева.\r\n\"Средствата ще са предназначени за университетите, за да инвестираме в ефективното управление на висшите училища, в изготвянето на стратегически цели, на вътрешна и външна независима международна оценка на техния капацитет. Целта е да се види къде са предимствата на университетите, какви са техните профили, тъй като няма как да влезем в европейските университетски мрежи или в големите проекти по програмата \"Хоризонт Европа\", ако висшите ни училища нямат специфични направления, с учени, с научна инфраструктура, с публикации и патенти\", каза още тя, цитирана от Нова.\r\n                    \n                    \n                \n                \n                \n                Вероятно , обясни Ангелиева. Цели се да се определи предприемчивостта на университетите, а бизнесът да участва в програмите им.\r\n\"По този начин ще може да се види кои са регионите, университетите и направленията, в които трябва да инвестираме през новия програмен период\", каза Ангелиева.\r\nТя съобщи, че  в тази нова операция по ОП, но от години от ЕК искат нашите университети да се състезават и да има конкуренция между тях.\r\n\"Има шест направления, свързани с университетите и те са за ефективното управление, за модернизирането на учебните програми, за интернационализацията, за използването на цифровите технологии в учебните програми, за увеличаване на научноизследователския потенциал и за усъвършенстване на уменията и знанията на преподавателите\", поясн и тя.\r\nАнгелиева съобщи, че утре се открива 31-ото издание на Европейския конкурс за млади учени, на който ще бъдат представени 100 научни проекта от 37 държави. Европейският конкурс за млади учени е уникален и е предназначен за ученици и студенти от първи курс, които представят на него своите научни разработки.\r\nВ Европа има нужда от 100 000 иновативни изследователи, каза Ангелиева и добави, че форумът в София ще бъде открит от българския еврокомисар Мария Габриел.", "date": "2019.09.13", "title": "Отпускат 40 млн. лв. за университетите в страната"}
{"url": "https://www.dnes.bg/knigi/2019/09/13/dj-k-rouling-dari-15-mln-za-mnojestvena-skleroza.422802", "text": "\r\nИмето на Дж. К. Роулинг е известно не само в литературните среди. Авторката набра популярност през 90-те години на миналия век, когато издаде първата си книга за Хари Потър. Оттогава насам, тя се превърна в едно от най-разпознаваемите имена, а романите ѝ за момчето магьосник пожънаха огромен успех.\n\r\nСедемте книги са преведени на повече от 100 езика, а след тях дойдоха 8 филма, и още три романа. Единият от тях беше предистория на събитията, случващи се на Хари, а другият разказваше за това какво става 20 години по-късно.\n\r\nБлагодарение на славата си, Роулинг има възможност да помага на множество организации и каузи, както и да насочва вниманието на публиката към тях. През 2010 година, авторката дари 10 млн. паунда, за да бъде създадена клиника за регенеративна неврология в Университета в Единбург.\n                    \n                    \n                \n                \n                \n                \r\nКлиниката носи името Ан Роулинг, кръстена на майката на писателката. Тя си отива след усложнения от множествена склероза едва на 45 години. Центърът е интегрирано съоръжение, което се занимава с грижи и изследвания на множествената склероза и други неврологични състояния. Целта е да се насочи вниманието към тази болест, за да бъдат правени повече клинични проучвания и изследвания на пациенти.\r\nВижте още за Дж.К. Роулинг в ", "date": "2019.09.13", "title": "Дж. К. Роулинг дари 15. млн. за множествена склероза"}
{"url": "https://www.dnes.bg/obshtestvo/2019/09/13/schupeni-trotoari-detski-ploshtadki-kup-nerednosti-v-helpbook-info.422758", "text": "\n В днешния обзор на сигналите постъпили в платформата на Helpbook.info нека обсъдим условията за игра, развитието и начина, по който децата опознават света. Кои детски площадки смятаме за добри? Определено описаната в сигнала до нас не е от тях: \"Добър ден, пиша ви относно състоянието на детска площадка “Козяк”. Първо- чистотата е на ужасно ниво, постоянно има фасове, боклуци, мръсни салфетки, листа и големи клони, счупени бутилки навсякъде (има дечица които ходят боси по пасъка). Пясъчниците никога не са чистени или подменяни, а вътре играят десетки деца всеки ден, не можем да ги държим настрана. Жена да почиства и мете съм виждала веднъж и то, защото се коси тревата и имаше страшно много боклук. Човекът си минава сутринта за кофите, хвърля боклука от тях и до там с чистотата на площадката (не го виня, прави всичко сам и дори влачи чувалите на ръка).\r\n                    \n                    \n                \n                \n                \n                В повечето случаи майките чистят и поддържат пясъчниците горе-долу на ниво. Площадката е страшно амортизирана, има една пързалка (която се нагорещява до припадък лятото и е цялата изтъркана) и 2 люлки (за които вечно има опашка от малки бебета), а през деня се събират стотици деца, да не говорим през уикендите, крайно недостатъчни са. Изпратете някой на оглед и ще установите колко лоши са условията за игра. Във всеки голям парк вече има нови и модерни площадки, дори в междублоковите пространства, защо тук не се предприема промяна? Моля да се обърнете сериозно към подаденият сигнал, защото за пореден път чистотата, ужасните  не кореспондират с високите данъци и още по-високите цени на имотите в квартала. Очаквам вашият отговор!\n\r\nПодобен е проблемът и в квартал \"Хаджи Димитър“. Притеснен родител ни разказва за ужасното състояние на площадките в района. , в които редовно се намират изпражнения, тъй като ограждащите елементи отдавна са изпочупени. \n\r\nПреминаваме към обезпокоителен сигнал от курортното селище Рибарица. До главния път на селото повече от десет години се мъдри изоставен хотел, към днешна дата собственост на банка. От изпратените снимки се вижда как растителност е превзела рушащите се тераси, а на самия тротоар се намира огромна шахта, покрита с нещо като мокет. Молбата е към община Тетевен да се извърши проверка и да се направят предписания, тъй като сградата и , нито представлява приятна гледка за местните хора и гостите на курорта. \n\r\nВ случай, че забележите около мястото, където живеете или преминавате нередности от всякакво естество, не се колебайте да подадете сигнал към Helpbook.info. \n\r\nПлатформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции.", "date": "2019.09.13", "title": "Счупени тротоари, детски площадки: Куп нередности в Helpbook.info"}
{"url": "https://www.dnes.bg/world/2019/09/13/kyso-syedinenie-predizvika-pojar-v-bolnica-v-rio-10-zaginaha.422811", "text": "при пожар в болница в Рио де Жанейро на фона на усилията на спасителите да евакуират десетки пациенти от сградата, предаде AFP, цитирана от \"Фокус\".\r\nПожарът е избухнал привечер в болница в северната част на града. Първоначални данни сочат, че .\r\n„Най-малко 10 души загинаха\", се казва в изявление на противопожарната служба в Рио де Жанейро, без да се уточнява дали жертвите са пациенти или работници.\r\n„Около 90 пациенти трябваше да бъдат преместени в други медицински звена\", става ясно още от съобщението.", "date": "2019.09.13", "title": "Късо съединение предизвика пожар в болница в Рио, 10 загинаха"}
{"url": "https://www.dnes.bg/mish-mash/2019/09/13/pochina-fotografyt-zasnel-myja-pred-tankovete-na-tiananmyn.422801", "text": "Чарли Кол бил на балкона на хотела си в Пекин, когато мъж изкочил пред танковете, отиващи към площад Тянанмън.\r\nТой извадил фотоапарата си и направил един от най-запомнящите се и въздействащи кадри. Тогава Кол си мислел, че мъжът няма да оцелее и ще бъде премазан от машините. Но двама други мъже го изтеглили от улицата. Какво се случило от онзи момент нататък, Чарли Кол така и не разбрал.\r\nФотографът знаел, че китайските власти ще дойдат да претърсят стаята му. За това скрил непроявения филм в банята. Малко след като напуснал помещението, полицията нахлула и претърсила всяко едно ъгълче, но така и не открила лентата. Когато се прибрал у дома, Чарли проявил филма, а кадърът му се превърнал в символ на демократичните протести.\r\nВ Китай Тянанмън е все още чувствителна тема. А над снимката има забрана за показ и разпространение.\r\nВ последните няколко години Кол живее в Бали, Индонезия, където издъхва преди няколко дни на 64 години.", "date": "2019.09.13", "title": "Почина фотографът заснел мъжа пред танковете на Тянанмън"}
{"url": "https://www.dnes.bg/obshtestvo/2019/09/13/rosiiskaia-gazeta-bylgarite-vse-oshte-govoriat-na-ruski.422834", "text": "В България расте търсенето на курсове по руски език, пише руският вестник \"Росийская газета“, цитиран от агенция \"Фокус\". \r\nРуската тема в наши дни излезе начело на всички български медии. Два скандала наведнъж за една седмица - за тиха България това е много.\r\nПърво, българското външно министерство се изказа негативно по отношение на следвоенното влияние на СССР върху страната. След това лидерът на Националното движение \"Русофили“ Николай Малинов беше задържан и обвинен в шпионаж в полза на Русия. Но както обясни самият Малинов, „съвместното управление на бизнес, създаването на проекти и провеждането на приеми не е престъпление“. В резултат на това населението на България отново се замисли накъде отива страната им и вестник \"Росийская газета“ се опита да разбере какво се случва в тази страна.\r\n                    \n                    \n                \n                \n                \n                На централната станция на столичното метро \"Сердика\", пред магазина за сувенири, тениски с изображение на Путин на изтребител, с емблемата на СССР, с мечка - общо взето целият туристически обхват на московския \"Арбат“. На въпроса какво мислят по този въпрос в страна, която все пак е член на ЕС и чието ръководство постоянно декларира своята атлантическа ориентация, собственикът само махна с ръка. \"България е в Европейския съюз, но това не означава, че се отнасяме зле с Русия. Хората харесват тези тениски. А за националистите имам такива с български бродерии.\"\r\nВ страните от бившия съветски блок винаги има проблем - не знаеш на какъв език да говориш там. Дали жителите им помнят руски, ще искат ли да го говорят? Средните и по-възрастните българи сами предлагат да преминат на руски. С младите хора, разбира се, е по-трудно, в по-голямата си част те не знаят руски. Не че са имали някаква враждебност към руснаците, просто им е трудно да го разберат. \"Имаме голямо търсене на курсове по руски език. През учебната 2018-2019 г. имаше две вечерни групи, детска група и друга руска група за бизнесмени\", казва Мариана Максимова, библиотекар на Руския свят център в София. \"Освен това има и клуб за ценители на руската култура и изкуство, ние се събираме всеки месец, честваме всички руски празници, включително Деня на революцията.\"\r\n\"Защо“, питам аз, им е нужен руски, защото английският, изглежда, е по-перспективен“?\r\n\"Някой имат нужда от него за работа, някой искат да отиде в руски университет. Има такива, които навремето са го учили и не искат да забравят. Всеки има свои причини\", казва Мариана.\r\nНастоящият министър-председател на България Бойко Борисов знае много добре руски език и обича руските песни, но многократно е заявявал, че България е на евроатлантическия път и няма да се отклони никъде от него. Освен това, в българската политика има силно влияние на турската партия - оттам и споровете, появили се преди няколко години относно владичеството на Османската империя. \"Всичко, което се случва сега в България, може да се обясни с три вектора - геополитиката, енергетиката и битовите проблеми“, обяснява известният политолог, бивш съветник по външна политика на министър-председателя и секретар на Съвета за сигурност на България Боян Чуков. \"В страната има хибридна война, целта на която е младежта\".", "date": "2019.09.13", "title": "\"Росийская газета\": Българите все още говорят на руски"}
{"url": "https://www.dnes.bg/sport/2019/09/13/bylgariia-s-vtora-pobeda-nadvi-rumyniia-na-evropeiskoto-po-voleibol.422837", "text": "Волейболните ни национали записаха втора поредна победа в групата си на Европейското първенство в Монпелие. Момчетата на Силвано Пранди се наложиха с 3:0 (28:26, 25:20, 25:20) над Румъния. Успехът изкачи България на първо място с 6 точки. Франция и Италия имат по 3, но и мач по-малко от нашите \r\n \r\nДвубоят стартира с преднина за родния тим. Волейболистите на Силвано Пранди удържаха темпото почти до края на гейма, но след 22:20 северните ни съседи успяха да изравнят. Последва игра точка за точка, румънците имаха геймбол при 24:23. Нашите момчета останаха в играта и измъкнаха гейма след 28:26. \r\n \r\nВтората част бе под диктовката на българския тим. \"Трикольорите\" владееха положението, оформяйки солидна разлика от 7 точки. Състезателите на Дънуц Паску обаче намалиха разликата, надявайки се на чудо. Това обаче не се случи и авансът на \"лъвовете\" се увеличи след 25:20. \r\n \r\nТретият гейм започна с крехък аванс на съседите, който българите лесно наваксаха. В следващите минути ситуацията на игрището бе идентична с предходния гейм - стабилна разлика и постепенно намаляване от страна на румънския отбор. Волейболистите ни отново не позволиха изненада и затвориха чисто мача след 25:20 и 3:0 гейма.\r\n                    \n                    \n                \n                \n                \n                \r\n ", "date": "2019.09.13", "title": "България с втора победа: Надви Румъния на  Европейското по волейбол"}
{"url": "https://www.dnes.bg/obshtestvo/2019/09/13/po-1000-dushi-dnevno-izbirat-cheti-vyv-vlaka.422822", "text": "Между 500 и 1000 потребители средно на ден отчитат за кампанията на БДЖ \"Чети във влака\".\r\nМного нови автори, издателства и асоциации се включиха към инициативата, като предоставиха своите произведения за виртуалната библиотека на националния железопътен превозвач.\r\nЗа улеснение на читателите разнообразният избор на книги вече е разделен на четири основни категории, съобщиха от БДЖ. \r\n\r\nБДЖ съвместно с български издателства започна кампанията в края на месец юли. Тя цели да стимулира четенето на електронни книги по време на пътуване.\r\nВсички пътници, притежаващи смарт устройства, могат да сканират разпространените във влаковете стикери с QR код, който ще им даде достъп до виртуалната библиотека на \"Чети във влака\".\r\n\r\nВсеки автор и издателство могат да се включат в инициативата, като се свържат с БДЖ на официалната електронна поща: bdz@bdz.bg. \r\n\r\n\r\n ", "date": "2019.09.13", "title": "По 1000 души дневно избират \"Чети във влака\" "}
{"url": "https://www.dnes.bg/obshtestvo/2019/09/13/pregovorite-s-bylgariia-za-goce-delchev-bili-iztoshtitelni-za-makedoniia.422835", "text": "Различни аспекти на въпроса за значението на личността и работата на Гоце Делчев за историческата памет на двата народа бяха обсъдени днес на втория ден от заседанието на Македоно-българската съвместна експертна комисия, пише македонското електронно издание “МКД“ в материал, представен без редакторска намеса от агенция \"Фокус\".\r\nОбсъждането на възможно съвместно честване на личността и работата на Гоце Делчев е било „изтощително“, според информация на Македонската информационна агенция (МИА, цитирана от „МКД“, но беше постигнат плодотворен, макар и малък напредък, така че членовете на Комисията да продължат да обсъждат въпроса, както и други отворени важни за Комисията въпроси в контекста на изграждането на добросъседски отношения между македонския и българския народ и двете страни.\r\n                    \n                    \n                \n                \n                \n                Членовете на Комисията работиха над обмен на проекти, за да хармонизират препоръки за учебници за седми клас в Северна Македония и за шести клас в България.\r\n„Съществуват сериозни различия в подхода и разбирането на средновековната история и в терминологията и използването на определени термини в учебниците, отнасящи се до средновековния период“, потвърдиха източници на Комисията пред МИА.\r\nВъпреки различията, членовете на Комисията направиха някои забележки по отношение на общите проблеми, съществуващи в учебниците в двете страни и имаха възможността, както се казва, да си кажат един на друг какво ги притеснява.\r\nТова, както казва Комисията, е много важно, за да се даде възможност на двете страни да развият усет за това как другата страна гледа и възприема миналото.\r\nВторият ден от седмото заседание на Двустранната мултисциплинарна комисия по исторически и образователни въпроси също определи датите за следващите срещи. Общоприето бе, че следващото заседание ще се проведе в средата на октомври, но точната дата остава отворена поради съгласуването на ангажиментите на членовете на комисията.\r\nСофийската среща е продължение на предишната, проведена в Скопие през юни. Това е четвъртото заседание на Комисията тази година, като още две са насрочени до края на годината.\r\nОт предходните шест срещи пред правителствата на двете страни беше препоръчано съвместното възпоменание на св. Кирил и Методий, св. Климент, св. Наум и цар Самоил, както и препоръки за подобряване на учебниците по история за шести клас в Република Северна Македония и пети клас в Република България, отнасящи се до Античността\r\nПрепоръките към двете правителства за Античността за учебниците за пети клас в българската образователна система и за шести в македонската образователна система бяха приети на последното заседание, проведено в началото на юни в Скопие.\r\nЦелта на срещите, както казва Комисията, е да се денационализира и деполитизира миналото. Комисията е създадена на паритетна основа за решаване на открити исторически и образователни въпроси в съответствие с член 8, параграф 2 от Споразумението за добросъседство и сътрудничество между Северна Македония и България, подписано на 2 август 2017 г. В нея има по седем членове от двете страни, президентът от македонска страна е Драги Георгиев, а от българска страна Ангел Димитров - първият посланик на България в Скопие.", "date": "2019.09.13", "title": "Преговорите с България за Гоце Делчев били \"изтощителни\" за Македония "}
{"url": "https://www.dnes.bg/akoshtete-vqrvaite/2019/09/13/spored-zodiiata-koi-sa-shtastlivite-vi-chisla-cvetove-meseci.422772", "text": " Ето кои месеци, дни от седмицата, числа, цветове и камъни носят късмет в живота на всеки от зодиакалните знаци.\r\n\r\n \r\nЩастлив ден: Вторник е прекрасен за поставянето на нови цели и справянето с предизвикателства\r\nЩастливи месеци: Април, юли, октомври, януари\r\nЩастливи числа: 1, 9\r\nЩастлив камък: Диамант. Трябва да се носи на лявата ръка за просперитет и богатство\r\nЩастлив цвят: Червеното подобрява настроението им, прави ги по-привлекателни и позитивни\r\n \r\n\r\n \r\nЩастлив ден: Петък е чудесен ден за романтика, излизайте на срещи тогава\r\nЩастливи месеци: Май, август, ноември, февруари\r\nЩастливи числа: 4, 6\r\nЩастлив камък: Емералд - пази ви от лъжи, когато сте влюбени\r\nЩастлив цвят: Светлосиньото и светлолилавото отразяват романтичната ви природа и привличат подходящ партньор за вас\r\n \r\n", "date": "2019.09.13", "title": "Според зодията: Кои са щастливите ви числа, цветове, месеци?"}
{"url": "https://www.dnes.bg/obshtestvo/2019/09/13/niama-postradali-bylgari-pri-buria-v-ispaniia.422808", "text": "Към момента няма данни за пострадали български граждани от бурята, преминаваща през Иберийския полуостров, съобщи пресцентърът на МВнР.\n\r\nБурята вече взе три жертви в Алмерия, Югоизточна Испания. \n\r\nМестното правителство на автономна област Валенсия обяви червен код заради проливните дъждове и ураганните ветрове, който ще бъде активен до края на седмицата. Генералното ни консулство във Валенсия следи ситуацията и е в готовност да окаже съдействие на изпаднали в беда наши съграждани, пише в съобщението.\n\r\nВ някои части на област Валенсия, както и в региона на Мурсия, количеството дъжд за последните 12 часа е стигнало до 200 л/кв.м, като опасенията са, че тези дни стойностите могат да се повишат.\n                    \n                    \n                \n                \n                \n                \r\nВ 157 общини в областта са затворени детските градини, училищата и университетите. Мярката засяга над 536 000 ученици в автономната област. Затворени са също спортните центрове, принадлежащи към общинските спортни федерации, и дневни центрове за пенсионери. Евакуирано е населението на квартали и населени места, където опасността от наводнения е най-голяма.\n\r\nПри необходимост от съдействие българските граждани могат да се свържат с Генералното консулство на Република България във Валенсия на телефон +34 630 168 018.\n\r\n ", "date": "2019.09.13", "title": "Няма пострадали българи при буря в Испания"}
{"url": "https://www.dnes.bg/kino/2019/09/13/djina-deivis-neravenstvoto-mejdu-polovete-v-holivud-prodyljava.422786", "text": "Актрисата, носителка на \"Оскар\" и активистка Джина Дейвис критикува неравенството между половете в Холивуд, и в частност недостатъчното представяне на жените зад камера, от червения килим на фестивала на американското кино в Довил, Франция, предаде Ройтерс.\r\nВ рамките на проявата 63-годишната Дейвис промотира документалния филм \"Това променя всичко\", засягащ темата за неравноправието в развлекателната индустрия и включващ интервюта със звезди като Мерил Стрийп, Рийз Уидърспун, Джесика Частейн и Тифани Хадиш. Актрисата е продуцент на филма, режисиран от Том Донахю.\r\n\"Стори ми се, че чух, че във Франция жените режисьори са 24 процента. В САЩ те са едва 4 процента. Двадесет и четири процента е малко, но 4 процента е направо смущаващо\", заяви Дейвис.\r\n                    \n                    \n                \n                \n                \n                Кариерата на Джина Дейвис в Холивуд започва с филма \"Тутси\" (1982). Изпълнението в \"Турист по неволя\" (1988) й носи \"Оскар\" за най-добра актриса в поддържаща роля. Един от най-знаковите образи на Дейвис е в култовата класика \"Телма и Луиз\" (1991), в която си партнира със Сюзан Сарандън.\r\nДжина Дейвис смята още, че движението #Аз също, предоставило възможност на жените да говорят открито за сексуалните посегателства, на които са били жертва, е оказало влияние върху Холивуд, пише БТА.\r\nАктрисата и активистка отбелязва, че в началото на кариерата й представителките на нежния пол са били обезкуражавани да говорят, като често им е повтаряно, че винаги ще се намират други за ролите им. Самата Дейвис наскоро разкри, че навремето е била принудена да седне в скута на режисьор за романтична сцена по време на прослушване.", "date": "2019.09.13", "title": "Джина Дейвис: Неравенството между половете в Холивуд продължава"}
{"url": "https://www.dnes.bg/stranata/2019/09/13/jegata-ostava-i-v-sybota-v-nedelia-se-razhlajda.422781", "text": "През нощта ще е ясно и североизточният вятър ще утихне. Утре ще бъде слънчево с временни увеличения на облачността, главно над източните райони. \n\r\nЩе духа слаб до умерен вятър - над северозападната половина от страната ще е от север-северозапад, а в югоизточната - от североизток. \n\r\nЩе остане топло с максимални температури между 27 градуса и 32 градуса, сочи прогнозата за времето на НИМХ.\n\r\nПо Черноморието ще бъде предимно слънчево, след обяд по северното крайбрежие с временни увеличения на облачността. Ще духа слаб до умерен североизточен вятър. Максимални температури на въздуха 27-30 градуса, температурата на морската вода е около 25 градуса. Вълнението на морето ще бъде 2-3 бала.\n                    \n                    \n                \n                \n                \n                \r\nВ планините ще бъде предимно слънчево. Ще духа умерен до силен вятър от север-североизток. Максимална температура на височина 1200 метра - около 20 градуса, на 2000 метра - около 12 градуса.\n\r\nВ неделя и в началото на следващата седмица ще преобладава слънчево време. В неделя в Западна България вятърът ще отслабне, в котловините ще стихне, а в Източна ще бъде от североизток, с него за кратко ще нахлуе хладен въздух и в неделя дневните температури ще са по-ниски, в по-голямата част от страната - под 30 градуса. Облачността временно ще се увеличи, но вероятността за валежи е малка. \n\r\nВ понеделник вятърът ще се ориентира от югоизток и през деня отново бързо ще се затопли, но сутрешните температури ще са предимно между 9 градуса и 14 градуса. \r\n ", "date": "2019.09.13", "title": "Жегата остава и в събота, в неделя се разхлажда "}
{"url": "https://www.dnes.bg/obrazovanie/2019/09/13/borisov-presmetna-pravim-7-magistrali-navednyj.422813", "text": "Икономиката върви с такива темпове, че не можем да смогнем с инфраструктурата, заяви министър-председателят Бойко Борисов при посещението си днес в Русе.\r\n\"Правим  седем магистрали наведнъж\", подчерта премиерът, като коментира, че ако всяко правителство беше правио по една, сега нямало това да се налага. В крайдунавския град  министър-председателят  инспектира строителните дейности по  новата отсечка на панорамния булевард “Придунавски”.\r\nВ  отговор на журналистически въпрос  премиерът заяви, че два лота от автомагистрала \"Хемус\" са на финала. А  МРРБ следва да подготви два участъка от пътя Русе-Велико Търново за  строителството.\r\nБорисов обаче каза, че не е оптимист за втори мост над река Дунав при Русе-Гюргево, за което според него има съпротива от румънска страна. \r\n                    \n                    \n                \n                \n                \n                На  въпрос, свързан с военния завод \"Дунарит\" край Русе, премиерът заяви,  че ако предприятието излезе на публична продан, държавата ще направи  всичко възможно да го придобие.\r\nБорисов посети сградата на СУ \"Христо Ботев\" в Русе, която е изцяло  обновена. Ремонтът е на стойност 3 867 147 лв. Финансирането е по  Оперативна програма \"Региони в растеж“.\r\n\"Образователна инфраструктура – магистрала на духа. Затова правим  чисто нови училища. Сега с новия ресор Мария Габриел може да направи  много за Европа, и в частност за България в тази сфера. Това е  изключително важно\", заяви пред учителите и учениците  министър-председателят.\r\nВ сградата на СУ „Христо Ботев“ са изградени нови електро и ВиК  инсталации, покрив и спортни площадки, както и озеленяване в прилежащи  дворни пространства. В училището се обучават 1016 ученици в 44  паралелки. В учебното заведение се преподават софтуерни, природни и  хуманитарни науки.\r\nВ града министър-председателят посети и сградата на  Професионалната гимназия по облекло \"Недка Иван Лазарова\". Премиерът  Борисов разгледа професионалното оборудване на учебните зали и кабинети.  В учебното заведение се обучават 365 ученици, от които 232 в дневна  форма, 19 във вечерна форма и 29 в самостоятелна.\r\nУчилището обучава в дуална форма (съвместно с бизнеса) по  специалностите \"Конструиране, моделиране и технология на облекло от  текстил\", \"Организация и технология на фризьорските услуги\". В две  паралелки в специалност \"Шивачество\" се обучават и деца със специални  образователни потребности.\r\nПо-късно премиерът Бойко Борисов откри изцяло обновената сграда на СУ \"Панайот Волов\" в Бяла. Миналата година правителството отпусна за ремонта на училището 3 680 000 лв. Това, за което 33 години е чакано, ние сме го направили, отбеляза той, циитран от правителствената пресслужба.\r\nБорисов акцентира върху огромните средства, които се инвестират в образователна инфраструктура в страната. Министър-председателят пое ангажимент пред гражданите на Бяла, че правителството ще помогне и за изграждането на спортна зала в общината.\r\n \r\nВ СУ \"Панайот Волов\" учат 305 деца в 14 паралелки от V до XII клас в специалности като информационни технологии, софтуерни и хардуерни науки и за професия \"системен програмист\". За учебната 2019/2020 г. училището е в списъка на средищните училища и списъка на иновативните училища. Иновацията е обучение по природни науки чрез информационни технологии.", "date": "2019.09.13", "title": "Борисов пресметна: Правим 7 магистрали наведнъж!"}
{"url": "https://www.dnes.bg/world/2019/09/13/nai-golemiiat-lednik-v-alpite-zaplashen-ot-izchezvane.422815", "text": "Впечатляващият Алечки ледник - най-големият в Алпите, намиращ се в кантона Вале, Швейцария, може да изчезне напълно до края на века, ако не бъдат взети мерки за овладяване на глобалното затопляне, предаде Франс прес.\r\nИзследователи от Федералното политехническо училище в Цюрих са направили симулации, прибягвайки до най-съвременни техники, за да покажат как ще се промени Алечкият ледник, ако планетата продължи да се затопля.\r\nЛедникът покрива 82 квадратни километра в Швейцарските Алпи и съдържа около 11 милиарда тона лед. Според учените ледниковият \"език\" вече е отстъпил с един километър от началото на века.\r\nУчените прогнозират, че тенденцията ще продължи, дори ако бъде постигната заложената в Парижкото споразумение за климата от 2015 г. цел за ограничаване на глобалното затопляне до под 2 градуса Целзий спрямо прединдустриалната епоха, пише БТА.\r\n                    \n                    \n                \n                \n                \n                Швейцарските специалисти отбелязват, че дори при най-оптимистичния сценарий ледникът може да изгуби 50 процента от обема и дължината си до края на века. В най-лошия случай от него ще останат само две \"жалки кръпки\".\r\nСпоред предишно изследване на екипа около 90 процента от около 4000-те ледника в Алпите могат да изчезнат до края на века, ако не бъдат взети адекватни мерки за намаляване на парниковите газове в атмосферата.", "date": "2019.09.13", "title": "Най-големият ледник в Алпите - заплашен от изчезване "}
{"url": "https://www.dnes.bg/mish-mash/2019/09/13/kanfrank-ot-nacistkoto-zlato-do-chernata-materiia.422663", "text": "Сгушена в Пиренеите, на границата между Франция и Испания, се издига красивата гара Канфранк. Днес тя е забравена – желязото ръждясва, мазилката пада, стените се рушат. Но някога, през Втората световна война, тя е била средище на интриги.\r\nПрез Канфранк минава всичко – шпиони, бежанци и... злато.\r\n86-тона минават през гарата. По думите на журналиста Рамон Кампо, Канфранк е била истинската Казабланка по време на войната. Случващото зад стените й било като от сценарий на филм.\r\n\"Канфранк е била стратегическото място, където Португалия и Испания продавали на Германия волфрам в замяна на злато, което нацистите крадели от европейските банки“, разказва Кампо.\r\n                    \n                    \n                \n                \n                \n                Между 1940 и 1942 година Канфранк служила и като граница, използвана най-вече от бежанци, евреи  и хора, които искат да избягат от войната, тъй като влакът, който тръгвал от там стигал директно в Лисабон.\r\n\"Маршрутът бил Канфранк – Мадрид – Лисабон и носел името „Пътеката на свободата“. Испанските охранители ми казаха, че никога не са предавали бежанец на германците. Те им казвали „Днес не мога да ви пусна да минете от тук, използвайте другата пътека“, споделя Кампо.\r\nПовече от 15 хил. бежанци напускат нацистка Европа през гарата. Съюзниците разположили своите шпионски мрежи там. Но Канфранк има повече тайни от тези.\r\nПод нея има тунели, а те водят до подземна лаборатория за изследвания в областта на астрофизиката.\r\n“Главната лаборатория е открита под 800 метра почва и скала. Това е най-дълбоката точка, която може да се достигне през тунела“ казва физикът Роберто Байо.  В нея, учените изследват тъмната материя, а експериментите там могат да променят обликa на физиката като цяло.\r\n\"Неутриното е елементарна частица, която не си взаимодейства или ако го прави е много слабо. Ако има пробив от други частици, учените няма да могат да засекат нищо на мониторите си. Затова трябва да изолираме експеримента от всякакъв вид радиоактивност – от космическата, до естествената земна радиоактивност. А това може да се постигне само в подземна лаборатория като тази“, обяснява Кампа.\r\nМястото е отворено за външни посетители. През 2018 година близо 2400 души са посетили мястото, където някога са били скрити тонове злато.\r\nА бъдещето на красивата сграда е светло. Местните власти искат да я превърнат в музей и хотел.\r\n\"Когато бяхме малки идвахме да си играем тук, най-вече през зимата, защото беше топло“, спомня си местният жител Джулиан Херецуело. Неговият баща е бил пазач на Канфранк.\r\n\"Да, по време на Втората световна война тук имаше германци. Златото пристигаше тук на кюлчета, а баща ми пътуваше до Португалия, за да придружава товара. Испанските и френските пазачи бяха приятели. А през това време германските войници си вършели тяхната си работа. Те не се сприятелявали с никого тук“, разказва  Херецуело.", "date": "2019.09.13", "title": "Канфранк: От нацисткото злато до черната материя"}
{"url": "https://www.dnes.bg/notifikacii/2019/09/13/policaite-zavarili-pastora-pedofil-s-6-deca-pri-aresta.422806", "text": "43-годишният англичанин Даниел Хъл беше арестуван на 12 септември по обвинение в извършване на блудствени действия с деца. по документиране на престъплението от служители на отдел \"Киберпрестъпност\" при ГДБОП и служители на МВР – Сливен, съобщиха от пресцентъра на МВР, цитирани от Фокус.\n\n\n\r\nХъл е задържан около 06:00 часа сутринта при специализирана полицейска операция в дома си, в сливенския квартал „Надежда“.\r\n. Децата били отведени незабавно в Районното управление на МВР - Сливен и с тях е започната работа с инспектори от Детска педагогическа стая, психолог и разследващи полицаи.\r\n                \n                \n                От жилището и личния автомобил на Хъл са иззети компютърна конфигурация, видеокамери и други вещи, имащи отношение към извършеното престъпление.\r\nАнглийският гражданин е отведен в Районно управление на МВР - Сливен и първоначално е задържан за 24 часа, с постановление на прокуратурата мярката му за задържане е удължена до 72 часа, очаква се днес съда да гледа искането за постоянното му задържане.\r\nПо случая е образувано досъдебно производство под надзора на Окръжна прокуратура – Сливен, като е \r\nПрез седмицата служителите на отдел „Киберпрестъпност“ при ГДБОП са задържали още трима мъже с аналогични прояви на територията на София. В понеделник (9 септември 2019 г) бил арестуван френски гражданин, служител в кол-център на международна фирма, а днес - други двама български граждани, живущи в ж.к. „Люлин“ и „Сухата река“.", "date": "2019.09.13", "title": "Полицаите заварили пастора педофил с 6 деца при ареста"}
{"url": "https://www.dnes.bg/art/2019/09/13/vtori-serial-prediostoriia-na-igra-na-tronove.422782", "text": "Предвижда се втори сериал-предистория за герои от “Игра на тронове” по HBO, съобщиха от Entertainment Weekly. Компанията преговаря за пилотния епизод. \n\n\r\nДжордж Р. Р. Мартин, авторът на поредицата, работи върху проекта, който.\r\nИсторията ще се концентрира върху дом Таргариен и неговото падение. Новият сериал ще проследи гражданската война за властта над Седемте кралства. Хрониките на “Танцът на драконите” ще бъде в центъра на новата история.\r\nКато отправен материал ще бъде използвана книгата “Огън и кръв” на Джордж Р. Р. Мартин, в която се разказва историята на Таргариените. \r\n                    \n                    \n                \n                \n                \n                НВО нае петима различни сценаристи след края на “Игра на тронове”, чиято задача беше да “изследват различните периоди в творбите на Джордж Р. Р. Мартин” и всеки да напише сценарии за нов сериал.\r\n\r\n, действията в който се развиват около 5 000 години преди вече излъчените. В момента той се снима и в него ще играе актрисата Наоми Уотс.", "date": "2019.09.13", "title": "Втори сериал-предиостория на \"Игра на тронове\"?"}
{"url": "https://www.dnes.bg/usa/2019/09/13/trymp-namaliava-danycite-za-domakinstvata-sys-sredni-dohodi.422756", "text": "Президентът на САЩ Доналд Тръмп обяви, че администрацията му ще представи план за данъчни реформи, насочен към домакинствата със средни доходи, през 2020 година.\r\n\r\n\"Ще го обявим по някое време догодина. Ще има обаче много, много съществено намаляване на данъците за хората със средни доходи, които работят толкова здраво\", каза Тръмп пред депутати от Републиканската партия, без да посочи подробности, отбелязва Ройтерс, цитирана от БТА.\r\n\r\nВ опит да намали безпокойството на пазарите от вероятността за рецесия Тръмп е посочвал и преди, че администрацията му обмисля евентуални данъчни намаления. В края на 2017 г. вече бе направена реформа на данъчната система.\r\n\r\nТръмп каза също така, че ще обмисли възможността за временно търговско споразумение с Китай.\r\n\r\nПо думите му това е решение, което е било обсъждано от анализатори, но той би предпочел да постигне по-широка сделка по въпроса. \r\n ", "date": "2019.09.13", "title": "Тръмп намалява данъците за домакинствата със средни доходи "}
{"url": "https://www.dnes.bg/index/2019/09/13/misiiata-kursove-vyzpitavat-emocionalno-inteligentni-deca.422731", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nУчебни курсове с мисия – добре възпитани и емоционално интелигентни деца.\r\nе създадена за деца от 5 до 10 години, но вследствие на голям интерес в нея се включват тийнейджъри и родители.\r\nИма родители, които смятат, че децата трябва да бъдат обучавани как да се държат добре възможно най-рано, а други ги изчакват да пораснат, сподели специалиста по добри обноски Невена Басарова.\r\n\"Всичко започва от самото начало. Детето учи, колкото и да са резервирани някои хора, че бебето не разбира. Децата свикват от малки с това, което им се показва вкъщи. Оттам е много важно какво се случва на детската площадка\", обясни Басарова пред .\r\n                \n                \n                Тя посочи, че .\r\n\"Децата се учат през емоциите и играта. Играем най-различни игри. Имаме една за това колко е важно да бъдеш навреме. Друг пример е защо е важно да се спазват правилата, даваме примери и че тези правила всъщност са за наше удобство\", сподели специалистът.\r\nБасарова коментира, че и има ефект дори и при тези, които посещават Академията само през уикенда, но колкото по-дълго се учи, толкова по-лесно се практикува.", "date": "2019.09.13", "title": "Мисията: Курсове възпитават емоционално интелигентни деца"}
{"url": "https://www.dnes.bg/notifikacii/2019/09/13/netaniahu-predizborno-v-rusiia-sybira-ruskoezichnite-glasove.422724", "text": "Израелският премиер Бенямин Нетаняху посети Сочи в стремеж да си гарантира победа на предстоящите избори в еврейската държава, пише \"Комерсант\".\n\r\nГостът обсъди с руския лидер Владимир Путин и с министъра на отбраната Сергей Шойгу по-специално взаимодействието между двете страни в Сирия и политиката на Иран. Още в началото на срещата впрочем Путин отправи сигнал, че разбира: визитата на Нетаняху не е обикновена, а предизборна. Във вторник Израел произвежда предсрочни парламентарни избори и гласовете на рускоезичните избиратели няма да са излишни за сегашния премиер и неговата партия Ликуд, пояснява вестникът.\n\r\n\"Това е чисто електорално посещение за събиране на руските гласове, то изобщо няма връзка нито с външната политика, нито с проблемите на сигурността\", заявява пред изданието Авигдор Либерман, лидер на \"Наш дом Израел\" - партия на рускоезичните евреи.\n                \n                \n                \r\nВизитата на Нетаняху в Русия според него едва ли ще увеличи подкрепата за премиера сред рускоезичните избиратели. \"Никой в Израел няма да се хване на тая въдица: да тръгнеш дни преди изборите да се снимаш с Путин, щом едва предния ден руското Външно смъмри Нетаняху заради изявленията му за долината на река Йордан\", казва Либерман.\n\r\nВъв вторник израелският премиер заяви, че смята при изборна победа \"да разпростре суверенитета на Израел върху долината на Йордан и северната част от Мъртво море\" - изявление, разкритикувано от Москва, арабските страни, ЕС и генералния секретар на ООН Антониу Гутериш, напомня \"Комерсант\", цитиран от БТА.\n\r\n\"Ако Израел започне нахлуване, ще има нещо по-страшно от интифада\", извежда в заглавие \"Известия\" думи на палестинския посланик в Русия Абдел Хафиз Нофал.\n\r\nПалестина отправи към Русия молба да повлияе върху Израел, за да не бъдат анексирани палестинските територии в северната част на Йорданската долина, посочва дипломатът.\n\r\nВеднага след изявлението на Нетаняху палестинският президент Махмуд Абас заяви, че ако Израел наистина вземе такива мерки, Палестина ще спре да работи по всички съществуващи договорености с еврейската държава. На 10 септември Абас се обади на ред глави на европейски страни и международни организации, включително на Владимир Путин, а също и на арабски лидери, за да си гарантира подкрепата им.\n\r\n\"Арабските страни вече ни подкрепиха. На равнище външни министри те застанаха в единен фронт срещу израелския план. Саудитска Арабия свиква спешна среща на върха на външните министри от Организацията на ислямските държави\", добавя посланик Нофал.\n\r\nАко Израел започне нахлуване, това ще е повод за военни действия и ще предизвика нова интифада или дори нещо по-лошо - нова религиозна война в Близкия изток, предупреждава палестинският дипломат.\n\r\nВсички последни действия на Нетаняху общо взето се диктуват от стремеж да осигури изборна победа на партията си Ликуд. Изявлението му за долината на Йордан например не е нищо друго, освен опит да привлече избирателите от десницата, коментира \"Известия\" в друг материал.\n\r\nОсновна тема на преговорите с Путин в Сочи бе Иран. Преди визитата Нетаняху заяви, че \"обща цел\" за Русия и за Израел е \"да бъдат изтеглени иранските войски от Сирия\", се казва в статия от \"Независимая газета\".\n\r\nЗапазването на твърдия подход на международните играчи към иранския проблем е залог за политическото дълголетие на Нетаняху. Той се опитва да убеди партньорите си, че е безполезно да поддържат връзки с Иран - и постига успех, което отчасти му позволява да не изгуби политическия си капитал. Русия в тази ситуация е само един от предизборните инструменти за израелския премиер, пише всекидневникът.\n\r\n\"От една страна, за Москва Техеран е играч, с който тя сътрудничи в различни региони и благодарение на който може да изтъкне своята значимост и роля на премерено действащ миротворец, примерно в Персийския залив. От друга - труден партньор както в диалога за ядрената сигурност, така и в нормализирането на сирийската ситуация\", разсъждава политологът Антон Мардасов.\n\r\nСпоред него иранското влияние в Сирия, където Техеран се опира на местни военни, опълченци и бизнесмени, не съдейства за уреждане. \"Дамаск (. . .) се мъчи да извлече полза от противоречията между Иран и Русия, често пъти съзнателно ги подчертава и се прикрива с тях в конфликтите сред вътрешните елити при разпределяне на ресурсите - казва експертът. - Същевременно тази игра може да бъда полезна за Русия - в зависимост дали ще бъдат изтласкани встрани проиранските фигури в борбата сред елитите в Сирия. Това повлиява нещата около финансирането на опълченците. Има полза и ако се активират предпазливо в Сирия регионални играчи, например Емирствата.\"\n\r\nИнтересът на Русия е да получи възможност публично да се представи като \"модератор на конфликта, един вид посредник между Израел и ливанската Хизбула\" и това да наложи извода, че расте ролята на \"руснаците\" в региона. Но е ясно, че руската карта често се разиграва в една популистка игра, а всъщност нещата се определят от други играчи, заключава аналитикът.\n\r\n ", "date": "2019.09.13", "title": "Нетаняху \"предизборно\" в Русия, събира рускоезичните гласове"}
{"url": "https://www.dnes.bg/zvezdi/2019/09/13/zalaganiia-na-ostrova-bremenna-li-e-pak-keit-midyltyn.422800", "text": "Кейт Мидълтън е личност, чиито стъпки се следят постоянно. Като член на кралското семейство, от нея се изисква да присъства на светски събития, да участва в различни организации и да служи на обществото.\n\r\nПонякога обаче ѝ се налага да отговаря на неудобни въпроси или пък да попада в центъра на слухове, които често засягат личния ѝ живот. Точно в такава ситуация се озова в последните месеци. Множество медии на Острова избухнаха с новината, че Кейт отново е бременна. Не само това, но тя носи в себе си близнаци.\n\r\n\r\nИсторията се появи в списания OK!, където се цитират източници, близки до семейството. Те твърдят, че дори знаят и пола на бебетата. По техни думи, херцогинята ще роди две момиченца. Източниците продължават, като споделят и че Уилям и съпругата му са на „седмото небе“ от щастие.\n                    \n                    \n                \n                \n                \n                \r\nИ докато феновете се чудят дали всичко това е вярно, от други медии побързаха да оборят слуховете. Според Gossip Cop, херцогинята на Кеймбридж няма как да носи близнаци, тъй като тя постоянно пътува и върши своите кралски задължения.\r\nВижте още за Кейт Мидълтън в ", "date": "2019.09.13", "title": "Залагания на Острова: Бременна ли е пак Кейт Мидълтън?"}
{"url": "https://www.dnes.bg/stranata/2019/09/13/124-zatvornici-s-bukvar-v-ryka-shte-sa-v-pyrvi-klas.422825", "text": "В учебната дейност в затворите от 16 септември ще се включат общо 1080 лишени от свобода, като 124 от тях ще бъдат първокласници.\r\nЗаместник-министърът на правосъдието проф. Николай Проданов ще открие учебната 2019/2020  година в училището към Затворническо общежитие \"Дебелт\", съобщиха от МП.\r\nОбщежитието е  към Бургаския затвор и в него тази година ще се обучават 78 ученици от  първи до 7 клас.\r\n\r\nУчебният процес в местата за лишаване от свобода е съобразен с нормативната уредба на Министерството на правосъдието и Министерството на образованието и науката и се извършва от квалифицирани педагогически кадри. \r\n\r\n ", "date": "2019.09.13", "title": "124 затворници с буквар в ръка, ще са в... първи клас"}
{"url": "https://www.dnes.bg/sofia/2019/09/13/praviat-velosipedna-aleia-v-sofiia-po-stara-jp-liniia.422783", "text": "Трасето на велосипедната алея от ВТУ \"Тодор Каблешков\" до гара \"Пионер\" бе представено днес от кмета на Столичната община Йорданка Фандъкова, транспортния министър Росен Желязков и главния архитект на София Здравко Здравков. Цялата територия е собственост на НК \"Железопътна инфраструктура\".\r\nПо думите на Фандъкова това е един труден проект, но изключително важен и знаков за столицата. Той е с площ над 60 дка и дължина над 3 км. Целта е всички квартали на София да имат връзка с парковете на града, като се използва трасето на излязлата от експлоатация жп линия за развитие на веломрежа. Идеята е от началото на велоалеята в район \"Слатина\" до гара \"Пионер\" да се се създадат велосипедни връзки за зала \"Армеец\".\r\n                    \n                    \n                \n                \n                \n                Росен Желязков информира, че планът се изготвя и скоро ще бъде представен за обществено обсъждане. Когато той влезе в сила, Столичната община ще може да претендира за придобиване на имота, а това ще стане факт с решение на Министерския съвет. 60 на сто от тази територия ще бъде за озеленяване и ще служи за придвижване с всички немоторни превозни средства, подчерта Желязков.\r\nАрх. Здравков представи детайлно проекта на цялото трасе, като подчерта, че то е проучвано дълго време. Връзката с парк \"Борисова градина\" ще стане чрез бул. \"Симеоновско шосе\", предаде БТА.\r\nИзграждането на велоринга, който обслужва южните части на София, е предвидено с план-схема на велосипедната мрежа към действащия Общ устройствен план на София. Извършени са проучвания на възможните трасета за велосипедна връзка на зала \"Арена Армеец\", Софийския метрополитен и велосипедната мрежа на Борисовата градина.\r\nТрасето е разделено на два подучастъка, всеки от които се характеризира със специфични проблеми за решаване по отношение напречни връзки с околните територии, съществуващи пешеходни и транспортни подходи, терен и възможност за съвместяване на велосипедна алея с паркова пешеходна алея, за да се постигне възприятие за линеен парк, обясни арх. Здравков.\r\nПървият подучастък започва от гара \"Пионер\" до тунела на \"Цариградско шосе\", а вторият - от тунела под \"Цариградско шосе\" до действащата регулация на \"Източната тангента\".\r\nВелоалеята е ситуирана по следата на напълно демонтираната жп линия и следва плавния наклон на съществуващия терен, като по този начин се осъществява връзка с изградената улична мрежа и съществуващата инфраструктура, обясни арх. Здравков.\r\nПо думите му проектът може да се реализира още през следващата година. Поради ранната фаза на проектиране все още няма определен бюджет на проекта.", "date": "2019.09.13", "title": "Правят велосипедна алея в София по стара жп линия "}
{"url": "https://www.dnes.bg/index/2019/09/13/asansior-do-lunata-mojelo-i-da-stane-i-ne-bilo-skypo.422734", "text": "Феновете на научната фантастика отдавна са запознати с идеята за асансьор до космоса, който е напълно невъзможен с наличната ни технология. Но двама учени смятат, че са намерили алтернатива за асансьор, но само до Луната, пише Tech Crunch.\r\nИдеята за космическия асансьор за пръв път е спомената от Артър Кларк в книгата му \"Фонтаните на рая\" от 1979 г. Там той говори за кула, която да е толкова висока, че да стигне космоса. Така нямало да се налага да се пращат кораби в орбита, а всякакви материали да се слагат в този асансьор и като стигнат върха (на около 42,000 км разстояние), вече ще са извън земната гравитация.\r\nНачинанието може и да звучи забавно, но има един проблем - подобна кула трябва да е толкова силна, че да поддържа едновременно и собствената си тежест, и тази на противотежестта в другия край. За сега не е известен подобен материал, който да издържи. И така този асансьор си остава в научната фантастика на Кларк.\r\n                \n                \n                Обаче двама астрономи от университетите в Кеймбридж и Колумбия, САЩ, не се примиряват и смятат, че са намерили алтернатива на таози асансьор. Даже са му измислили име - Spaceline.\r\nТе смятат, че концепцията за заковаването на такъв космически асансьор на земната повърхност е грешна. Предложението им е за кула или кабелжв обратната посока - от повърхността на Луната до геосинхронната орбита около планетата ни. Името ѝ идва от факта, че такава орбита се използва само при извеждането на космически апарати.\r\nУчените Зефир Пенойр и Емили Сандфорд обясняват в своя , че представянето на концепцията за лунния асансьор лежи само на математически и физически параметри. Смятат и че пренебрегването на тази идея може да е основна пречка в развитието ни като вид в нашата галактика. С други думи, направили са сметките и явно излизат. И сумата би била само няколко милиарда долара.\r\nSpaceline би приличала повече на много дълга кука в небето, отколкото на кула. Много тънък и здрав материал (с дебелината на молив) би се разпростирал на разстояние от около 360,000 км - от Луната до безпасно място над Земята, където няма да пречи на сателитите и няма да навлезе в атмосферата ни.\r\nВсеки желаещ да се разходи до Луната просто ще трябва да стигне до правилната височина в орбита и да се \"синхронизира\" с единия край на Spaceline, където може би ще има подобие на космическа станция. От там задвижването към Луната може да стане със захранване от слънчевата енергия, за да се изключи нуждата от гориво. След това би трябвало да ги чака меко пристигане в лунната орбита или кацане на друга космическа станция (ако си я построим).\r\nВажно е да се отбележи, че Spaceline би минавала през точката на Лагранж, където на практика има нулева гравитация и няма други физически смущения, т.е. изграждането и съхранението на тази линия би било без големи космически затруднения.\r\nУчените не смятат, че са намерили перфектното решение, но твърдят, че тази теория е много по-реалистична, отколко тази от книгата на Кларк. Винаги има опция и някой просто да е объркал числата. Но може би самото споменаване на тази теория ще вдъхнови някой от световните милиардери с афинитет към космоса да финансира този лунен асансьор.", "date": "2019.09.13", "title": "Асансьор до Луната - можело и да стане и не било скъпо?"}
{"url": "https://www.dnes.bg/science/2019/09/13/vselenata-moje-da-se-okaje-s-2-mlrd-godini-po-mlada.422812", "text": "Нови изчисления показват, че Вселената може да е с два милиарда години по-млада, отколкото приемаха специалистите досега, дори по-млада от предложеното от две други изследвания тази година, които намалиха годините й със стотици милиони, предаде Асошиейтед прес.\n\r\nТези колебания в изчисленията се дължат на различни подходи към сложния проблем как да се изчисли действителната възраст на Вселената.\n\r\n\"Съществува голяма несигурност как се движат звездите в галактиката\" - каза ръководителката на изследването Ин Джее от института \"Макс Планк\".\n\r\nУчените изчисляват възрастта на Вселената по движението на звездите - така измерват колко бързо тя се разширява. Ако Вселената се разширява по-бързо, значи е достигнала сегашния си размер за по-малко време, т.е. трябва да е сравнително по-млада.\n                    \n                    \n                \n                \n                \n                \r\nСкоростта на разширение, наричана константа на Хъбъл, е едно от най-важните числа в космологията.\n\r\nОбщоприетата възраст на Вселената е 13,7 милиарда години, изчислена на база на константа на Хъбъл 70.\n\r\nВ новото изследване екипът на Ин Джее получава константа на Хъбъл 82,4. Така възрастта на Вселената би трябвало да е около 11,4 милиарда години.\n\r\nУчените са събрали информация за изчисленията си на базата на гравитационните лещи - когато гравитацията изкривява светлината така, че далечни обекти изглеждат по-близки, и върху промяната в силата на светлината.\n\r\nДруг подход, използван от европейски учени през 2013 г., е скоростта на разширяване на Вселената да бъде определена по остатъчната радиация от Големия взрив. Така тя е по-бавна от 67.\n\r\nВ началото на годината нобелистът Адам Рийс стигна до стойност 74, а друг екип - до 73,3.\r\n \r\n/БТА/\r\n ", "date": "2019.09.13", "title": "Вселената може да се окаже с 2 млрд. години по-млада"}
{"url": "https://www.dnes.bg/obshtestvo/2019/09/13/borisov-ne-iska-bezobraziia-v-bnr-ne-se-interesuva-ot-g-ja-ninova.422766", "text": "Премиерът Бойко Борисов заяви, че е поискал да бъдат оправени \"безобразията\" в БНР.\r\nБорисов разговарял по телефона с журналиста Силвия Великова, която съобщи вчера, че е отстранена от съдебния ресор заради критиките си.\nПремиерът каза пред журналисти в Русе, че не е стъпвал в радиото 10 години и не познава директора му, но смята, че това се прави нарочно.\r\nОт кого и с каква цел, Борисов не коментира, но посочи, че като председател на ГЕРБ може да поиска оставката на този директор през парламента, ако журналистката не бъде възстановена на работа.\r\nОт БНР обаче по-рано съобщиха, че тя не е уволнена и продължава да работи като старши редактор в предаването \"Преди всички\" на програмата. В позицията се посочват и конкретни нейни грешки в ефир.\r\n                    \n                    \n                \n                \n                \n                В подкрепа на Великова се изказаха днес от БСП в парламента. От трибуната на НС соцлидерката Корнелия Нинова защити свободата на словото и критикува премиера, че изказванията му се разминават.\r\nТя даде пример, че вчера той каза, че у нас са дошли толкова  инвеститори, че пътищата не могат да ги поемат, а в същия ден работодателите  заявяват, че за индустрията кризата е дошла.\r\n\"Не се интересувам от тази госпожа. Само преди два месеца сме я победили категорично и тя, признавайки провала си, си подаде оставката. Икономиката върви с темпове, с които не можем да смогнем с инфраструктурата\", настоя отново Борисов.\r\nНа свой ред той обвини социалистите в двуличие, защото имало съпротива Мая Манолова да стане омбудсман, а сега я подкрепят за кмет в София. \n\r\nЗа ГЕРБ Борисов каза, че партията ще бъде \"освежена\", а недъзите - отстранени. \n\r\n \r\n \r\n ", "date": "2019.09.13", "title": "Борисов не иска \"безобразия\" в БНР, не се интересува от г-жа Нинова"}
{"url": "https://www.dnes.bg/notifikacii/2019/09/13/zaloviha-malkata-birma-v-dubai-arestuvan-e.422770", "text": "Георги Станоев, известен и с прякора си Малката Бирма, е бил арестуван в Дубай. Той е задържан заради делото в България срещу него и семейството му, съобщи.\n\n\n\r\nТе бяха заловени в България, но Георги Станоев.\r\nСлед ареста се очаква да започне процедура за екстрадицията му в България. \r\n.", "date": "2019.09.13", "title": "Заловиха Малката Бирма в Дубай, арестуван е"}
{"url": "https://www.dnes.bg/rusia/2019/09/13/snoudyn-shte-se-vyrna-v-sasht-ako-procesyt-e-spravedliv.422768", "text": "Едуард Сноудън – бивш служител на американските спецслужби, заяви, че е готов да се върне в САЩ и да се изправи пред съда, но процесът срещу него трябва да е справедлив и обективен. \n\r\nВ интервю за радио National Public Radio Соунъд заяви, че би искал да разкаже на съдебните заседатели защо е предоставил секретната информация на журналисти. Съдебните заседатели по думите на Сноудън трябва също така да получат достъп до засекретените материали, които той е огласил, за да оценят дали той е постъпил правилно.\n\r\nСноудън подчерта, че негово връщане в САЩ само, за да чуе присъдата, ще стане лош пример за онези, които може да се намират в сходна ситуация. \n\r\n„Никой не става информатор, защото иска това. Никой не става информатор, защото тях ги очаква щастлив край“, добави той.\n\r\n                    \n                    \n                \n                \n                \n                Бившият служител на Агенцията за национална сигурност каза, че не си е избирал да живее в Русия. Той припомни, че е поискал убежище от 27 страни, вкл. и Германия и Полша, но те за разлика от Москва са се страхували от ответни мерки от страна на САЩ. \n\r\nПо думите му руските разузнавателни служби са му предлагали сътрудничество, но той е отказал. Ако е бил дал съгласие, то вместо проведените 40 дни на летището „още на първия ден щях да напусна летището с лимузина, щях да живея в дворец“, а на Червения площад щяха да се провеждат паради в негова чест. \n\r\nПрез юни 2013 г. Сноудън предаде на „Вашингтон поуст“ и „Гардиън“ секретни материали за програмите за следене на спецслужбите на САЩ и Великобритания в интернет . Той излетя за Хонконг, а оттам – за Москва, където  остана известно време в транзитната зона на летище „Шереметиево“, припомня РИА Новости. \n\r\nРусия даде на Сноудън временно убежище за срок от една година при условие, че той прекрати дейността си против САЩ. През август 2014 г. Сноудън получи разрешение за пребиваване за срок от 3 години, което му дава възможност да пътува не само в Русия, но и извън нея. През януари 2017 г. разрешителното му беше удължено.", "date": "2019.09.13", "title": "Сноудън: Ще се върна в САЩ, ако процесът е справедлив"}
{"url": "https://www.dnes.bg/sofia/2019/09/13/hiliadi-pcheli-v-sofiia-znak-che-vyzduhyt-e-chist-reche-fandykova.422762", "text": "\n7 231 пчелни семейства на 262 собственици са регистрирани на територията на Столичната община според регистъра на Агенция за безопасност на храните.\r\nТова каза кметът на София Йорданка Фандъкова, която, заедно с еврокомисаря Мария Габриел, участва в отбелязването на Световния ден на пчелата пред Музея на пчелата в столицата.\r\nФандъкова отбеляза, че София е зелен град и припомни, че пчелите са индикатор за чистотата на града и въздуха, предаде БТА.\r\nВисоката им чувствителност ги прави екологичен детектор по отношение на замърсяването с пестициди и тежки метали, каза тя и благодари на Сдружение \"Биоград София\", по чиято инициатива е открит през 2017 г. Музеят на пчелата. Над 300 деца месечно го посещават и се запознават с живота и значението на пчелите.\r\n                    \n                    \n                \n                \n                \n                Еврокомисар Мария Габриел отбеляза, че инициативите на сдружението показват колко важно е и в градска среда да се даде по-голяма перспектива за развитието на този сектор. Околната среда, мястото, в което живеем, е наша споделена отговорност и, когато се отнасяме отговорно към пчелите, се отнасяме отговорно и към нас, посочи тя.\r\nГабриел засегна и темата за иновациите и припомни, че в рамките на програмата \"Хоризонт 2020\" се финансира проект, свързан със здравето на пчелите.\r\nВ отбелязването на деня на пчелата участва и посланикът на Словения Анжей Франгеш, който също посочи значението на пчелите за околната среда.\r\nПчелари представиха своята продукция, а в музея беше показан прозрачен кошер, в който гостите могат да наблюдават живота на пчелите.\r\n ", "date": "2019.09.13", "title": "Хиляди пчели в София - знак, че въздухът е чист, рече Фандъкова"}
{"url": "https://www.dnes.bg/televizia/2019/09/13/v-sveta-na-biznesa-s-ekzluzivni-gosti-i-analizi-po-bloomberg-tv.422755", "text": "Ексклузивни гости, анализи и коментари на последните бизнес новини от водещи експерти ще предложи  и през новия телевизионен сезон. От средата на септември в ефира на единствената бизнес телевизия в България се завръщат няколко предавания, които ще предложат интересни теми и гости на зрителите. \n\r\nПредаването за актуални тенденции в българското и световното образование , с водещ Живка Попатанасова, се завръща на 16 септември с нов начален час – 20 часа. Първото издание за новия сезон е посветено на новата учебна година. Преподавателят и съосновател на \"Технократи\" Ивайло Бонев ще коментира предстоящите промени в образователната система. След това предаването ще се фокусира върху интереса на българските студенти към образованието в Обединеното кралство на фона на Brexit.  \n                    \n                    \n                \n                \n                \n                \r\nС нов начален час ще бъде и авторското предаване на Таня Кръстева.  Новите издания на телевизионния формат, в който предприемачи и мениджъри на компании споделят опита си, започват от 17 септември, от 20 часа и ще се излъчват от вторник до петък. В първото издание за новия сезон зрителите ще разберат как се тестват фармацевтичните продукти от управляващия директор на \"Байер България\" Екатерина Карпузова. Отговор на въпроса как се привличат таланти в софтуерната индустрия ще даде Тодор Гигилев, изпълнителен директор на софтуерния стартъп Dreamix.  \n\r\nВ първото издание на предаването на 22 септември, от 21 часа, зрителите ще имат възможност да видят ексклузивно интервю с президента на датския мебелен гигант JYSK – Ян Бьо, който ще очертае как ще изглеждат логистичните бази на бъдещето. В пилотното за сезона издание водещият Христо Николов ще коментира тенденциите на имотния пазар заедно с председателя на Националното сдружение \"Недвижими имоти\" Добромир Ганев и Георги Заманов, главен изпълнителен директор на \"Алианц банк България\".\r\nПрез новия телевизионен сезон предаването \"ИмоТиТе\", съвместно със сайта imoti.net, ще представя полезна информация за средните цени и наеми в различните райони на големите градове в страната. \r\nОще една нова рубрика очаква зрителите на предаването, посветена на знакови сгради с историческа стойност в София. В нея ще се разказва за миналото и настоящето на красиви и емблематични сгради в града.  \n\r\nС нови интересни теми се завръща и технологичното предаването . Всяка събота и неделя от 19:30 часа водещите Елена Кирилова и Бойчо Попов ще показват постижения в хайтек индустрията, актуални тех джаджи и най-интересните мобилни приложения и платформи. На 21 септември важните събития в Apple ще коментират   \r\nСтоян Попов и Христо Нейков, Opa Solutions. А на 22 септември зрителите ще видят любопитно интервю с Искрен Кулев, съосновател на платформата за ангажиране на бизнеса със социални каузи Kind Link.\n\r\nПрез октомври Bloomberg TV Bulgaria ще отбележи четвъртата си годишнина на българския медиен пазар с годишната конференция . На 17 октомври в София световни експерти ще дискутират каква е новата визия за икономически модел и какви ще са предизвикателствата, към които бизнесът е нужно да се приспособи.", "date": "2019.09.13", "title": "В света на бизнеса с екзлузивни гости и анализи по  Bloomberg TV "}
{"url": "https://www.dnes.bg/stranata/2019/09/13/ima-li-ryst-pri-sdelkite-s-imoti-v-burgas.422759", "text": "В каква посока се движат цените на имотите в Бургас и региона, кои са най-търсените имоти, какъв е делът на сделките с жилищен кредит и какви са прогнозите за развитие на черноморския град? Това са част от темите на бизнес закуска на , която ще се проведе в морския град на 17 септември, от 10 часа, в Хотел Приморец Бургас.\n\r\nПо време на дискусията брокери ще дадат данни за пазара на имоти в Бургас през първото полугодие на 2019 година – кои са били най-търсените жилища, в кои райони и какви суми са били склонни да платят купувачите, за да се сдобият със собствен дом.\n                    \n                    \n                \n                \n                \n                \r\nУчастниците в бизнес закуската ще се фокусират и върху финансирането на имотните сделки. Експерти ще коментират възможностите за партньорство между банки, кредитни посредници, брокери и клиенти.\n\r\nБизнес закуската в Бургас е част от проекта \"Годишни награди на Imoti.net, който насърчава добрите практики в сектора и, който се осъществява с генералното партньорство на Пощенска Банка и подкрепата на Теленор, Бокони и Realtor Assitant Pro.\n\r\nПрез 2017 година Imoti.net, който е част от Investor Media Group – втората най-предпочитана онлайн медийна група сред потребителите в България по данни на Gemius, обнови дизайна и функционалността си, с което направи още една крачка напред в разграничаването между качествените и некачествените обяви за имоти.\r\nМисията на сайта е да подкрепя коректните участници в имотния бизнес, така че потребителите на техните услуги да могат да правят правилен избор в свой интерес по всяко време.\r\nВ полза на потребителите Imoti.net стартира и поредицата \"Доверен брокер\" със съвети за разграничаване на коректните и некоректни посредници при сделките с имоти.", "date": "2019.09.13", "title": "Има ли ръст при сделките с имоти в Бургас?"}
{"url": "https://www.dnes.bg/technology/2019/09/13/kiberprestypnicite-se-roiat-kak-da-se-spravim.422718", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВ ерата на дигиталната революция се изискват спешни решения и нови действия. , които от своя страна се възползват от слабостите на информационните системи и личните данни на хора по целия свят.\n\n\n\r\nСамо преди няколко дни най-голямата онлайн енциклопедия Wikipedia стана обект на кибератака, което доведе до спиране на работата на сайта. От фирмата за киберсигурност \"Чек пойнт\" пък алармираха, че над 1 млрд. мобилни телефони, използващи операционната система Android, могат да бъдат хакнати само чрез един СМС.\r\n                    \n                    \n                \n                \n                \n                \"За да бъдат спрени киберпрестъпниците, на първо място държавата трябва да предприеме действия спрямо законите. Като за всяко друго престъпление, и за това човек трябва да носи съответната отговорност. Както се случва в САЩ. И виждаме, че носи резултат\", коментира председателят на Българската асоциация на етичните хакери в България Ростислав Петров.\r\n, категоричен беше той.\r\nЕК изпраща експерти в България, които да проверят на място дали държавните институции спазват минималните мерки за мрежова и информационна сигурност. Проверката ще бъде направена през ноември, стана ясно преди дни по време на кръгла маса, посветена на новата нормативна уредба в сферата на мрежовата и информационната сигурност, организирана от Държавната агенция \"Електронно управление\" (ДАЕУ).\r\n\r\nТя се проведе на фона на теча на лични данни на над 6 млн. българи от НАП, пробиви в мрежите на финансови институции у нас и сривът на Търговския регистър през лятото на 2018 г.\r\n\"Въпреки че нещата се случват бавно, важното е, че се наблюдава желание от страна на управляващите, да предприемат мерки във връзка с киберсигурността\", отбеляза председателят на Българска асоциация по киберсигурност Мирослав Стефанов пред .\r\nЗа последните две години е отчетен рязък скок на нарушенията в киберпространството от Националния център за действие при инциденти в информационната сигурност. А заради теча на информация от НАП няколко страни спряха да обменят данъчна информация с България. Сред тях са Великобритания, Германия и Белгия.", "date": "2019.09.13", "title": "Киберпрестъпниците се роят: Как да се справим?"}
{"url": "https://www.dnes.bg/obshtestvo/2019/09/13/jurnalisti-protestiraha-pred-bnr-v-podkrepa-na-silviia-velikova.422784", "text": "\nДесетки журналисти от много български медии се събраха на протест пред сградата на Българското национално радио, след като вчера обществената медия свали от ефир известния съдебен репортер и водещ на сутрешния блок „Преди всички” Силвия Великова, съобщава bTV. \n\n\r\n\r\nПо-късно шефовете на радиото обърнаха позицията си и обявиха, че връщат Великова в ефир. \r\n\r\nТова обаче не спря журналистическия протест, като участниците в него подчертаха, че основното не е защо някой е отстранен или върнат, а защо България остава на 111-то място по свобода на словото.\r\nМеждувремено стана ясно, че Комисията за регулиране на съобщенията извършва обстоятелствена проверка на всички факти и обстоятелства по отношение на излъчването на сигнала на БНР, съобщиха от комисията. След приключването на проверката КРС ще излезе с официално становище.\r\n\r\n ", "date": "2019.09.13", "title": "Журналисти протестираха пред БНР в подкрепа на Силвия Великова"}
{"url": "https://www.dnes.bg/science/2019/09/13/teleskopyt-hybyl-pokaza-vsichki-prysteni-na-saturn.422744", "text": "Телескопът \"Хъбъл\" засне планетата Сатурн, когато тя се доближи максимално до Земята на 20 юни, съобщи Си Ес Ен.\n\n\n\r\nТогава Сатурн е бил наклонен към Земята и красивите му пръстени се виждат добре, дори вътрешните, които са по-бледи.\n\r\nНа снимката се вижда и шестоъгълникът около северния полюс на Сатурн, открит с помощта на \"Вояджър\" през 1981 г. Според специалистите той се дължи на струя, излизаща с висока скорост от планетата. Шестоъгълникът е толкова голям, че в него могат да се поберат четири земи, пише БТА. \n\r\nВремето на Сатурн е неустойчиво и някои явления са временни, например голямата буря, видяна от \"Хъбъл\" миналата година на северния полюс. Сега я няма. Огромен \"буреносен облак\" обаче се вижда в центъра на Сатурн.\n                    \n                    \n                \n                \n                \n                \r\nКакто на Земята, и на Сатурн има сезони. \"Хъбъл\" го е заснел през лятото. Сезоните там обаче продължават по-дълго - повече от седем години. Кехлибареният цвят на планетата се дължи на мараня, подобна на смог, когато ултравиолетовите лъчи от Слънцето предизвикват реакции в атмосферата. Цветните ивици се дължат на облаци с различен състав, премествани от ветровете на различни нива.", "date": "2019.09.13", "title": "Телескопът Хъбъл показа всички пръстени на Сатурн "}
{"url": "https://www.dnes.bg/obshtestvo/2019/09/13/samo-za-tri-meseca-nad-5-300-aborta-u-nas-1-sme-v-es.422743", "text": "5 338 аборта са направени в страната само за три месеца, сочат данни на Националния център по обществено здраве и анализи. Статистиката е за второто тримесечие от годината. Цифрите поставят България на челно място по брой извършени аборти в Европейския съюз.\r\n. За три месеца в града са извършени 907 аборта или по над 10 прекъсвания на бременности дневно. След София, черната статистика повежда Пловдив с 541 прекъснати бременности, следвана от Бургас с 386.\n\r\nПравят впечатление абортите, като повежда Пазарджик с 9 момичета, подложили се на процедурата.\r\n                    \n                    \n                \n                \n                \n                В групата до 19-годишна възраст рязко скачат прекъснатите бременности – 485 за цялата страна. Най-много са случаите в София (48), Стара Загора (46), Пазарджик (39) и Пловдив (38).\r\nТова решение е най-често вземано от софиянките – 348 случая. Аборти по медицински показания са направили общо 2 661 българки, а спонтанен аборт – 1 500 жени, предимно на възраст над 30 години.\r\nНай-малко аборти се извършват във Видин (41), Габрово (67), Кърджали (71), Ловеч (57), Монтана (37), Перник (53), Разград (57), Смолян (35), и Шумен (95). По желание най-малко аборти са извършени в Монтана (3), Смолян (6), и Видин (16).\r\n на годината, когато над 5 799 българки са прекъснали бременността си.\r\nСтатистиката на центъра не включва незаконните аборти, които се извършват извън регламентираните медицински заведения.\r\nДо края на годината се очаква броят на неродените българчета да надхвърли 25 000.", "date": "2019.09.13", "title": "Само за три месеца: Над 5 300 аборта у нас, №1 сме в ЕС"}
{"url": "https://www.dnes.bg/akoshtete-vqrvaite/2019/09/13/za-jeni-kakvi-myje-haresvate-spored-liubimiia-vi-sos.422745", "text": " С какво най-често поръсвате пицата, пилешките хапки или пържените картофки? Оказва се, че предпочитаният от момичетата сос издава по какви момчета си падат те. Ето и някои от предложенията на американския \"Cosmopolitan\".\r\n\r\n \r\nАко обичате барбекю сос, значи харесвате момчета, които знаят как да се държат като джентълмени. Тези момчета, които ви говорят мило и уважително, не ви обиждат, наричат ви със сладки имена, правят ви много комплименти. За съжаление, най-вероятно се държат толкова мило и с още 5 момичета, постоянно пишат и на тях, и им казват същото, каквото на вас.\r\n \r\n\r\n \r\nПадате си по момчета, които обичат лукса, не пестят пари, опитват всякакви удоволствия и се отдават на момента. Но невинаги може да разчитате на тях - харчат без мярка, не се съобразяват с финансовото си състояние, както и с това на другите. \r\n \r\n\r\n \r\nНеговите приятели не знаят нищо за вас и връзката ви - нито, че често излизате и си пишете, нито, че ще ходите на концерт, нито, че търсите апартамент заедно. Потаен е. Близките му или не знаят, че изобщо съществувате, или не подозират, че връзката ви е толкова сериозна. Той се отнася добре с вас, но пък ви крие от другите. Това е странно.\r\n\r\n", "date": "2019.09.13", "title": "За жени: Какви мъже харесвате според любимия ви сос?"}
{"url": "https://www.dnes.bg/notifikacii/2019/09/13/naglec-shofior-kara-pocherpen-promilite-3-47.422748", "text": "Полицаи задържаха в Шумен 52-годишен мъж, управлявал автомобил с 3,47 промила алкохол. От полицията в града съобщиха, че водачът е бил спрян вчера около около 17.15 часа.\r\nНа кръстовището на бул. \"Симеон Велики\" и ул. \"Гоце Делчев\" полицейски служители извършили проверка на 52-годишен мъж от село Благово, който е управлявал лек автомобил \"Ауди\", с шуменска регистрация.\r\nС техническо средство е измерена 3,47 промила концентрация на алкохол в кръвта му. Мъжът е отказал да даде кръвна проба за химичен анализ. Той е задържан за срок до 24 часа.\r\nОбразувано е бързо производство.", "date": "2019.09.13", "title": "Наглец: Шофьор кара почерпен, промилите – 3,47!"}
{"url": "https://www.dnes.bg/festivali/2019/09/13/art-festival-podgriava-za-denia-na-sofiia.422749", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДенят на София наближава.  с началото на арт фестивал, който ще завладее сърцето на града.\r\nПрез целия уикенд в пространството между булевардите \"Дондуков\", \"Мария Луиза\", \"Сливница\" и \"Васил Левски\" всеки ще може да се потопи в музика, изложби, дегустации, шоколад и танци.\r\n.\r\n\"Обръщаме се към всички да се потопят в духа на стара София, да преоткриват нови и стари места в квартала, да се забавляват. Последните 4 години кварталът все повече се оцветява\", сподели един от организаторите на събитието - Дойчин Котларов, пред .\r\n                    \n                    \n                \n                \n                \n                Посетителите на фестивала отново ще имат възможност да се насладят на . Известен холандски графити майстор също ще се включи, рисувайки различни символи на София.\r\n\"Какво по-хубаво от обособен район в столицата, който да бъде културно средище. Имало е претенции за тишина в определените часове, но хората с нетърпение очакват празниците, които организираме\", коментира Васил Цолов, кмет на столичния район \"Оборище\".", "date": "2019.09.13", "title": "Арт фестивал подгрява за Деня на София"}
{"url": "https://www.dnes.bg/usa/2019/09/13/sedem-ubiti-pri-tri-sluchaia-na-strelba-v-albakyrki.422785", "text": "Полицията в Албакърки съобщи, че седем души са убити при три отделни случая на стрелба в този американски град снощи, предаде Асошиейтед прес.\r\n\r\nНяма арестувани заподозрени за трите случая, при които има и петима ранени.\r\n\r\nПолицията получила сигнал малко след 21 ч. вечерта за изстрели в жилище, където били намерени три тела, а четвърти човек починал в болница. Други двама били леко ранени без опасност за живота.\r\n\r\nВ 20,45 ч. постъпил сигнал за стрелба на друг адрес, където полицаите открили четирима ранени, двама от които починали впоследствие в болницата.\r\n\r\nПреди това, към 19,30 ч., полицаи открили на трети адрес мъртъв мъж, застрелян във врата, след като се противопоставил на двама крадци, които разбили съседния апартамент, пише БТА. \r\n ", "date": "2019.09.13", "title": "Седем убити при три случая на стрелба в Албакърки"}
{"url": "https://www.dnes.bg/football/2019/09/13/operirat-stanislav-kostov-v-miunhen.422790", "text": "Нападателят на Левски Станислав Костов ще се подложи на хирургическа интервенция. Той е в Мюнхен за медицински прегледи на травма на бедрото, но изследванията са показали, че има леко разкъсване на сухожилието на адуктора, .\n\r\nВъпросната травма няма да мине без операция и Костов няма да се прибира в България. Той игра за последно на 1-и август в мача с кипърския АЕК Ларнака от турнира Лига Европа, а сега след тази операция се очертава още по-дълго отсъствие.\n\r\nРоденият в Благоевград нападател по предварителни сметки трябва да отсъства около 6 седмици за такъв тип контузия, но повече детайли, както и план за рехабилитацията той ще получи след като премине самата операция.\n                    \n                    \n                \n                \n                \n                \r\nМиналогодишният голмайстор на първенството се надяваше, че травмата е по-лека и ще се размине само с медикаментозно лечение, инжекции, почивки и масаж, но отсъствието му засега прогнозно е до началото на ноември.\n\r\nТака опциите пред треньора на Левски Петър Хубчев за атаката остават Найджъл Робърта и Дени Алар.\r\nОще новини ", "date": "2019.09.13", "title": "Оперират Станислав Костов в Мюнхен"}
{"url": "https://www.dnes.bg/obshtestvo/2019/09/13/shefyt-na-horizont-nikolai-krystev-podade-ostavka.422795", "text": "Николай Кръстев, директор на програма \"Хоризонт\" на Българското национално радио, е подал оставка тази сутрин. Той беше назначен на поста вчера, а до този момент не е ясно дали желанието му е удовлетворено, съобщава bTV.\n\r\nСпоред Кръстев това е морален акт и всеки трябва да си носи отговорност за действията. \n\r\nДнес пред сградата на радиото се проведе безпрецедентен журналистически протест срещу решението на радиото да свали от ефир съдебния журналист Силвия Великова.\n\nНе ми е оказван натиск за свалянето на Силвия Великова от ефир, подчерта днес Кръстев. В крайна сметка Великова беше върната в ефир, а \"Хоризонт\" замлъкна заради непланирана техническа профилактика.\n                    \n                    \n                \n                \n                \n                \r\nКомисията за регулиране на съобщенията обяви, че започва проверка на спирането, със случая се зае и СЕМ.\n\r\n\"БНР е стратегически обект за националната сигурност по подпомагане и опазване на гражданите, в случай на необходимост от уведомяване и предупреждаване на населението при бедствия, аварии и кризи. Проверката е възложена на ДАНС, СЕМ и КРС и се извършва под прякото ръководство на зам.-главния прокурор Иван Гешев\", съобщиха от прокуратурата.\n\r\nПремиерът Бойко Борисов разкри, че е говорил със Силвия Великова и поиска да се прекратят \"безобразията\" в БНР. Премиерът каза още, че не е стъпвал в радиото от 10 години и не познава изпълниятелният директор.\n\r\n\"Изпълнителната власт само дава парите и не се меси. Казах му, че все пак съм и председател на партия, което ме прави шеф на най-голямата парламентарна група, която е гласувала за неговия избори и, ако не оправи това безобразие, ще дойда в парламента и ще поискам групата да му иска оставката\", заяви премиерът.", "date": "2019.09.13", "title": "Шефът на \"Хоризонт\" Николай Кръстев подаде оставка"}
{"url": "https://www.dnes.bg/index/2019/09/13/prepodavatel-vyzmojno-nai-rano-decata-da-zapochnat-s-chujdite-ezici.422522", "text": "\r\n\r\n                \n                \n                \r\nВ глобализирания свят, в който живеем, понятието \"чужд език“ все повече губи своя смисъл. Разбира се, говоря за английския език. В университетите и в успешните компании в днешно време английският език не се счита за някаква екстра към базисното образование – той е въпрос на грамотност.\r\nКакто по време на Британската империя за образованите хора в Индия и Хонконг било въпрос на грамотност да говорят английски в допълнение към своя местен език, така днес в Европа незнанието на английски поставя човек в позиция на неконкурентоспособност спрямо другите. \r\nЗатова първият ми съвет към родителите е да спрат да възприемат английския език като \"чужд\" и да вложат всички финанси и усилия в ограмотяването на техните деца на английски. След като децата са усвоили английския на минимум ниво B2 по европейската езикова рамка, тогава могат да започнат да мислят за \"чужди\" езици като френски, немски, руски, китайски.\r\n\n\r\nВъзможно най-рано. Независимо дали родителите говорят съответния чужд език, или не, чуждият език не трябва да се представя на детето като нещо \"специално“ или \"голямо\", за да се избегне психологическата бариера. Доказано е, че децата могат да говорят до шест езика като \"майчини\" (native) без никакви затруднения, затова най-добрият ход за всеки родител е да осигури изучаването на чужд език във форма най-близка до тази на майчиния език.\r\nКогато сме учили децата ни да говорят, ние не сме им обяснявали, че \"чаша\" е съществително, че \"ходя\" е глагол и че има минало, сегашно и бъдеще време. Децата ни са започнали да говорят естествено, защото проговарянето е като прохождането – то е част от естественото развитие на човешката личност.\r\nКогато при прохождането децата ни са падали и са се спъвали, ние не сме им изнасяли лекция на тема подобряването функцията на вестибуларния апарат и важността човек да има правилна стойка, а просто сме ги повдигали и сме ги пускали отново да вървят.\r\nПо същия начин, когато език се учи като майчин, детето трябва да бъде насърчавано да говори и да го употребява възможно най-много, а изчистването му чисто граматически и стилистично ще се случи естествено! Това може да се стане, ако детето бъде \"потопено\" в среда, където се говори само съответния език - като чуждоезична детска градина или часове в школа, където преподавателят е или \"native speaker” или не говори на децата на език, различен от целевия. Разбира се, гледане на филмчета и слушане на песнички и приказки на целевия език у дома е от изключителна полза!\n\r\n\r\nЗависи от езиковото ниво, което учениците постигат в училище. Въпросът е: \"Как може родителят да прецени дали детето му напредва с необходимото темпо, ако той самият не владее езика?\".\r\nВ моята практика прилагам правилото, че всяко умение трябва да бъде подложено на изпит, преди да бъде определено доколко то е реално. Аз съм избрала да подготвям моите ученици по английски за международно-признати езикови сертификати като Cambridge English и IELTS, които гарантират нивото на езика според европейската езикова рамка.\r\nКогато се подготвят за изпити, а не просто посещават уроци, учениците остават мотивирани, знаейки, че на края на курса ще получат сертификат, който ще им послужи един ден пред потенциални работодатели. Родителите, от своя страна, виждат реалния плод от финансите, които са заделили за обучението на техните деца.\r\nВинаги съм се чудила на изказването, което с такава гордост се размахва в някои кръгове: \"Учи за знания, а не за оценки!“. Как можеш да докажеш наличието на знания, освен чрез оценки? Но разбирам изказването от гледна точка на това, че училищните оценки невинаги са реално отражение на знанията на учениците.\r\nВ системата на Кеймбридж оценките са напълно реални, защото изпитните работи се проверяват от професионалисти, наети специално за целта. За да се гарантира абсолютна обективност, положилите изпита се идентифицират само с номер (candidate number), като така се избягва всякаква възможност за дискриминация на базата на националност, пол, раса, религиозни убеждения и пр. \n\r\nНека бъдем реалисти. Желаните работодатели получават стотици автобиографии всеки ден. Първото нещо, което търсят в CV-то са оценките, дипломите и сертификатите. Ако те са на нужното ниво, тогава могат да погледнат и другите качества на кандидата като интереси, хобита и участия в обществено-полезни каузи.\r\nАко CV-то е на нужното ниво, тогава се канят кандидатите на интервю, където ще могат да покажат и своите социални умения. \r\nАз отхвърлям утопичния и политкоректен подход, че е важно децата да участват в даденото занимание и че оценките не са важни. Това може да е печеливш лозунг за предизборна кампания в съвременните плуралистични общества, където академичният прогрес на учениците не е толкова важен, колкото всички да се чувстват \"добре“, но когато ти плащат на час, тази позиция е в най-добрия случай непрофесионална, а в най-лошия – неморална. \r\n \r\n ", "date": "2019.09.13", "title": "Преподавател: Възможно най-рано децата да започнат с чуждите езици "}
{"url": "https://www.dnes.bg/obrazovanie/2019/09/13/predi-pyrviia-zvynec-pogvat-tyrgovcite-na-uchenicheski-artikuli.422719", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Остават броени дни до един от най-вълнуващите моменти за родители и ученици, а именно прекрачването на ученическия праг. Наред с това започва и подготовката за децата и купуването на необходимите им пособия.\n\r\nЗа да бъде всичко наред, от КЗП осъществяват проверки на търговците, които предлагат ученически артикули. \n\r\nВ \"България сутрин\" председателят на Комисията за защита на потребителите Димитър Маргаритов обясни за какво най-вече трябва да внимаваме. \n\n\n\r\n\"Осъществяваме контрол над търговците непрекъснато, обаче когато става въпрос за най-малките потребители, сме особено чувствителни. Сега е нормално да търсим проблемите където се пазаруват пособията - раници, облекла, обувки. Всички артикули, свързани с първия учебен ден.Целта не е да кажем, че нещо не е наред. Но да установим, където има оферти за намаление и промоции, те да са реални и хората да не бъдат въвеждани в заблуждение\", посочи Маргаритов.\n                    \n                    \n                \n                \n                \n                \r\nТой обясни, че проверките, които извършва КЗП обхващат качеството на предлаганите артикули, както и безопасността. Какви характеристики трябва да притежават тези стоки, за да не застрашават живота и здравето на децата. Тук се включват стоки, имитиращи храни, с необичаен външен вид, дори запалки, които могат да попаднат в детските ръце и да предизвикат риск.\n\r\n\"Родителите да внимават точно какво се намира в раниците на техните деца. Може да има много неща. Освен учебници, там може да са и стоки за свободно време, кутии за храна и бутилки за вода. Ако бъдат закупени от търговската мрежа няма рискове\", коментира председателят на КЗП пред .\n\r\nТой уточни, че не е препоръчително да купуваме такива продукти от социалните мрежи. Изключително изгодните стоки там, по думите му, много често не идва. Маргаритов предупреди родителите да внимават и с покупката на раница. Някои търговци предлагат раници тип \"дишащ гръб\", анатомична конструкция, но рядко успяват да докажат, че тези характеристики са присъщи на дадения артикул. Той посъветва при пазаруването детето да е там, за да може да я изпробва.\r\nМаргаритов посъветва също, ако се установи, че някаква промоция е нереална, родителите да имат претенции към търговеца за нелоялна практика. Той допълни и, че учителите не е добре да дават специфични изисквания към облекло или артикули, за да не се налага родителите да заменят вече закупени стоки.", "date": "2019.09.13", "title": " Преди първия звънец: Погват търговците на ученически артикули"}
{"url": "https://www.dnes.bg/politika/2019/09/13/plevneliev-ubeden-shpionskiiat-skandal-e-istinski-zakysniahme.422725", "text": "Президентът Росен Плевнелиев (2012-2017) адмирира действията на институциите около т.нар. шпионски скандал и дори ги определи като леко закъснели.\n\r\n\"Шпионската афера е автентична. Много отдавна стана ясна силата и размерът на руската хибридна атака в България. За това са изписани не един или два доклада на ДАНС. Няма да забравя как през 2015 година бе организирана най-голямата хибридна атака със съдействието на Русия\", заяви Плевнелиев пред Нова тв.\n\r\nВъпросът за него е доколко ще се навлезе дълбоко в тези мрежи, защото са много сериозни. Той даде за пример Черна гора, където Русия изградила икономически и политически мрежи.\n\n\n\n\n\n\"Ние не изгонихме руски агенти, когато много други държави го направиха. Както винаги, плащаме високата цена на собственото си нежелание да покажем кои сме ние, кое е нашето семейство, как отстояваме своята геополитическа посока. България трябва да покаже характер\", коментира още Плевнелиев.\n                    \n                    \n                \n                \n                \n                \r\n\"Не веднъж и два пъти съм свиквал консултативния съвет по темата за Русия и нейната геополитика. Факт е, че има много руски разузнавачи и мрежи на влияние, но пак държавата не реагира в най-правилния момент\", смята президентът. \n\r\nТой намеси в скандала и църквата ни и как сме се срамували при посещението на папата.\n\r\n\"Българската православна църква отдавна се превърна във филиал на руската и ни кара да се срамуваме. Тези неща, рано или късно, ще станат обект на българските институции с цел защита на националния интерес\", заяви Плевнелиев.\n\r\nПрезидентът посочи, че трябва да се върви здраво срещу всеки опит за промяна на геополитическите процеси. \n\r\nТой свърза и настоящия президент Румен Радев с изместването на обществените ценности в България заради руска дезинформация.\n\r\n\"Дотам сме я докарали, че президентът, в реч за 6 септември, излиза и казва, че отдавна нямаме идеал и сме загубили нашата посока и цел. Нима това е така?\", запита Плевнелиев.", "date": "2019.09.13", "title": "Плевнелиев убеден: Шпионският скандал е истински, закъсняхме"}
{"url": "https://www.dnes.bg/notifikacii/2019/09/13/british-airways-otmenia-poleti-za-27-septemvri.422710", "text": "British Airways съобщи, че отменя някои полети за датата 27 септември. За тогава е насрочена нова стачка на пилотите на авиокомпанията, предаде Ройтерс.\n\n\r\n\"В момента се свързваме с всички засегнати, за да им предложим връщане обратно на платената сума или резервация за друга дата, дестинация или авиолиния\", заяви \"Бритиш еруейз\".\n\r\nКомпанията не уточнява колко точно полета ще бъдат засегнати, предава БТА.\n\r\nТази седмица въздушният превозвач, който е собственост на групата \"Интернешънъл ерлайнс\", беше принуден да отмени 1700 полета от и за лондонските летища Хийтроу и Гетуик по време на двудневна стачка на пилотите заради заплащането им. За 27 септември са насрочени нови стачни действия.\n                \n                \n                \r\nПилотският синдикат БАЛПА иска споразумение за възнагражденията, което да включва клаузи, позволяващи на пилотите да споделят печалбата на компанията.\n\r\n\"Научаваме, че от днес (вчера - б.р.) авиокомпания British Airways е започнала да отменя дейностите си за 27 септември извън 14-дневния прозорец, за да не й се налага да компенсира засегнатите пътници\", заяви профсъюзът.\n\r\nВ сряда компанията British Airways  предупреди, че ще е нужно известно време, докато полетното й разписание се нормализира напълно, след като бе нарушено от тазседмичните стачни действия.", "date": "2019.09.13", "title": "British Airways отменя полети за 27 септември"}
{"url": "https://www.dnes.bg/mestni-izbori-19/2019/09/13/kandidaturata-na-manolova-predizvika-razdori-v-diasno.422723", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Кандидатурата на Мая Манолова за кмет на София предизвика раздори и разцепление в дясно, след като Движение \"България на гражданите\" подкрепи нейната номинация. Припомняме, че Манолова получи подкрепата на софийската организация на БСП, а зад нея застанаха още от АБВ и \"Движение 21\".\n\r\nЗам.-председателят на ДБГ Найден Зеленогорски обяви пред , че напуска партията и заедно със свои съмишленици ще създадат нов десен проект.\n\n\n\n\r\n\"Изумен съм, защото в устава ясно е записано, че сме дясна партия с десни ценности. За мен като десен политик от три десетилетия е ценностен въпрос. Това е въпрос на принципи и не става въпрос за конкретната личност. На първи тур на местни избори дясното и лявото трябва да имат кандидати. Да се позиционират ясно, да развиват своите  визии за развитието на общините и определени места. Моето предложение беше да се преговаря с десните партии в София и да се търси консолидация около единен десен кандидат, който да влезе в балотаж за кметските избори. Това не се случи, нямаше желание да се обсъди идеята за наш кандидат и се тръгна в тази посока на ръба на устава. Писмото на ДБГ беше отхвърлено от някои колеги с насмешка\", обясни Зеленогорски.\n                    \n                    \n                \n                \n                \n                \r\nЗам.-председателят в оставка подчерта, че е искал да бъде издигнат общ десен кандидат за кмет в София. По думите му обаче в ДБГ се е тръгнало в посока, която е на ръба на устава. Зеленогорски отбеляза още, че няма как партията да подкрепи и кандидат на ГЕРБ.\n\r\n\"За десните хора в партията не остана избор освен да си тръгнем. Решили сме с моите колеги да създадем нов десен проект. Нашата идея е да бъдем мост между десните партии, за да може да се стигне до ефективно обединение на десницата в България\", заяви той в ефира на \"България сутрин\".\n\r\nБъдещият нов проект щял да бъде децентрализиран и ориентиран към ефективни десни политики за управление на регионите и общините, стана ясно от думите на Зеленогорски. \n\r\nСпоред него подкрепата от страна на БПС и АБВ ясно показва кой е левият кандидат в София, а именно Мая Манолова. Десните избиратели пък се обърквали кого да подкрепят. \n\r\n\"Хората в София имат своя десен кандидат. Това е арх. Борислав Игнатов и призовавам всички да го подкрепят. Струва ми се доста странно в столицата да спечели ляв кандидат. София трябва да стане модерен европейски град. Този човек разбира от градоустройство\", каза още Найден Зеленогорски.", "date": "2019.09.13", "title": "Кандидатурата на Манолова предизвика раздори в дясно"}
{"url": "https://www.dnes.bg/balkani/2019/09/13/20-jertvi-na-zapadnonilska-treska-v-gyrciia-kak-da-se-predpazim.422721", "text": ", показва седмичният доклад на местната Национална здравна организация (НЗО), цитиран от електронното издание на вестник Kathimerini, цитиран от Фокус. \n\n\n\r\n са диагностицирали властите до 12 септември. От тях 109 са развили заболявания, засягащи централната нервна система като енцефалит или менингит.\r\nНЗО призовава хората  и да премахнат застоялата вода от басейните, вазите и локвите, а освен това редовно да косят тревните площи и да поливат растенията сутрин. ", "date": "2019.09.13", "title": "20 жертви на западнонилска треска в Гърция. Как да се предпазим?"}
{"url": "https://www.dnes.bg/stranata/2019/09/13/priiatel-na-pastora-pedofil-toi-se-e-pokaial.422722", "text": "Ние знаем за миналото на Даниел Хъл. Всеки човек има минало, но , заяви един от жителите на сливенския квартал „Надежда” – Николай Демирев, в коментар по случая със съдения за педофилия във Великобритания Даниел Хъл.\r\nДаниел Хъл се е спасил от правосъдието на Острова, но бе открит в кв. „Надежда” от разследващ журналист на BBC. От четвъртък сутринта Хъл е в ареста на сливенската полиция. \n\n\r\n. Предстои да му бъде повдигнато обвинение.\r\n                    \n                    \n                \n                \n                \n                „Живял съм с него 3 години, живея още с него. Служител съм в неговата църква. Искам да подчертая, че той не контактува само с деца в молитвения дом. Ние имаме събирания на всички в понеделник, сряда, петък и неделя\", каза Демирев.\r\nПо думите му Хъл е помагал на много възрастни хора – през зимата им давал дърва и печки.\r\n„Ние знаем откъде идват парите му. Той снима клипове със социално слаби хора, изпраща ги на спонсори и те му дават пари, които раздава на хората според нуждите им”, каза още Демирев.\r\nТой подчерта, че в квартала, в който живеят над 30 000 души, .\r\n„Аз също имам дъщеря на 12 години. Тя посещава неговото младежко събиране. Имайте предвид, че Хъл прави това, което българските учители в Сливен не правят – деца, които не могат да си кажат името на български, говорят на английски\", обясни Демирев пред Нова.", "date": "2019.09.13", "title": "Приятел на пастора педофил: Той се е покаял!"}
{"url": "https://www.dnes.bg/akoshtete-vqrvaite/2019/09/13/fatalniiat-petyk-13-i-sueveriiata-ubivat-biznesa.422715", "text": "Днес отбелязваме първия петък 13-и за 2019 г., пише БТА, позовавайки се на в. \"Дейли експрес\". Суеверните хора, които свързват деня и датата с беди и лош късмет, вероятно ще се стреснат да научат, че следващото подобно съвпадение ще бъде точно след 13 седмици - на 13 декември.\r\nВсяка календарна година има поне един петък 13-и. За последен път денят и датата съвпаднаха само веднъж през 2016 г. Следващият \"самотен\" петък 13-и ще бъде през 2021 г.\r\nКакто и през 2019 г., следващата година ни очакват два петъка 13-и - през март и ноември. В някои години за ужас на суеверните люде има три петъка 13-и. За последен път подобно съвпадение беше наблюдавано през 2015 г. Три петъка 13-и - през февруари, март и ноември, ще ни споходят отново през 2026 г.\r\n                    \n                    \n                \n                \n                \n                За по-голяма страховитост в части от света рядката пълна Луна, известна като Жътварска, ще бъде наблюдавана на днешния 13 септември, пише в. \"Дейли стар\".\r\nИзданието отбелязва, че подобно съвпадение - Жътварска пълна Луна на петък 13-и, се случва веднъж на 20 години.\r\nВъв фаталния петък 13-и някои  хора отказват да пътуват със самолет, други отлагат важна сделка. Има такива дори, които предпочитат да изкарат деня в леглото, за да не ги сполети беда. Изчислено е, че на този ден само в САЩ бизнесът губи между 800 и 900 млн. долара, тъй като много хора просто не отиват на работа, пише \"Дарик\".\n\r\nЗа суеверните фаталната дата е истинско изпитание. Страхът от петък 13-ти дори си има име и собствено научно название - параскевидекатриафобия. Терминът е събирателно от декатриафобията (страх от числото 13) и параскевифобията (страх от петък).\n\r\nПоследните проучвания обаче показват, че хората стават все по-малко суеверни по отношение на \"нещастния\" петък 13-ти. Според едни нарочената за зловеща комбинация е свързана с Библията - Исус Христос е бил разпнат в петък (Разпети петък), а Юда Искариотски, който се смята, че е предал Исус, е 13-ят апостол.\n\r\nСпоред други суеверието започва на 13 октомври, петък, през далечната 1307 г. Тогава френският крал Филип IV издава заповедта за унищожаването на Ордена на тамплиерите, на който са приписвани всякакви смъртни грехове, включително и магьосничество.\n\r\nВъпреки различните интерпретации обаче е факт, че и до днес мнозина потръпват, когато 13-ят ден от месеца съвпадне с петък.", "date": "2019.09.13", "title": "Фаталният петък 13-и: Суеверията убиват бизнеса"}
{"url": "https://www.dnes.bg/sofia/2019/09/13/treti-den-prodyljavat-protestite-na-medsestrite.422716", "text": "Продължават протестите на медицинските сестри. Вчера те разпънаха , докато исканията им не бъдат изпълнени.\n\n\r\nТе настояват за достойно заплащане и увеличаване на парите за извънреден труд.\r\nПрез целия вчерашен ден съсловието раздаваше листовки на гражданите и на депутатите. Питаха ги знаят ли какво представлява работата в интензивно отделение и докога нощният труд ще е нископлатен.\r\nОт Министерство на здравеопазването напомниха, че , а заплатите са в компетенциите на директорите им.\r\nСестрите обаче отговориха, че обещаните 950 лева засега са факт само в центровете за спешна помощ, а увеличенията на заплатите са били символични, предаде bTV.", "date": "2019.09.13", "title": "Трети ден продължават протестите на медсестрите"}
{"url": "https://www.dnes.bg/stranata/2019/09/13/avarira-byrziiat-vlak-ot-burgas-za-sofiia-krai-gara-karnobat.422727", "text": " около 8:00 часа тази сутрин.\r\nПо информация на железопътния превозвач повредата е в локомотива.\r\n\r\nОт БДЖ не се ангажират кога точно ще се извърши маневрата, съобщи БНР.", "date": "2019.09.13", "title": "Аварира бързият влак от Бургас за София край гара Карнобат"}
{"url": "https://www.dnes.bg/top-novini/2019/09/13/shumaher-dokaran-v-bolnicata-v-parij-kato-v-skafandyr-s-gardove.422735", "text": "Михаел Шумахер – седемкратен световен шампион във Формула 1, е напуснал болницата в Париж, където е бил подложен на революционна терапия от световноизвестния сърдечен хирург Филип Менаше. Това съобщи пред bTV журналистът от \"Паризиен\" Ронан Фулгоас, който става свидетел на приемането на германската легенда в болницата.\n\r\n\"В редакцията на\"Паризиен\" знаехме, че Шумахер трябва да пристигне в  болницата \"Жорж Пампиду\" на 9 септември. Не знаехме, разбира се, нито в колко часа, нито как ще бъде докаран. Знаехме обаче, че светилото Филип Менаше, който практикува в тази болница, го чака. Това ни беше проверената информация\", разказа Фулгоас.\n                \n                \n                \r\n\"Моите колеги от редакцията бяха успели да разберат, че Шумахер два пъти е пребивавал в парижката болница през миналата пролет. И двата пъти е идвал с хеликоптер, който кацал в южно парижко предградие, само на няколко минути от болницата. В понеделник бяхме мобилизирали много журналисти около пистата за кацане, но там нищо не се случи. Аз бях убеден в моите източници на информация и знаех, че Шумахер ще пристигне в някакъв момент“, обяснява журналистът.\n\r\n„Точно в 15:40 ч. в понеделник от мястото, на което се намирах в болницата, видях раздвижване. Не знаех какво точно се случваше, но си казах, че вероятно е свързано с Шумахер, и точно в този момент видях да качват една много особена болнична количка на първия етаж\", разказва Фулгоас.\n\n\n\r\n\"Впечатляващо беше, че пациентът не се виждаше отникъде. Около него имаше окачена цяла мека конструкция, в синьо, която напълно прикриваше тялото и лицето му. Приличаше на скафандър. Около десетина души вървяха до количката, а това е доста необичайно. В една болница, когато се премества пациент, обикновено се виждат тялото и лицето му и обикновено има само санитар, който бута количката. А сега бяха десетина души около нея\", продължи разказа си журналистът.\n\r\n\"Едните бяха охрана от болницата. Другите обаче видимо бяха бодигардове. Всички със слушалки в ушите и непрекъснато предаваха информация на някого. Ясно е, че ако върху тази количка не се намира държавен ръководител, то със сигурност е друга много важна персона. Моята информация за пристигането на Шумахер точно в този ден беше толкова проверена, че аз нямах съмнение - пред беше самият той\", споделя Фулгоас.\n\r\n\"Сцената продължи около 20 секунди. Аз се намирах на около 10 метра от въпросната болнична количка. Охраната от болницата препречва пътя. Освен мен там са и случайно попаднали хора. Аз - не съм съвсем случайно там, разбира се. Охраната блокира коридора след количката, вкараха я в една зала в отделението по сърдечно-съдова хирургия\", описва ситуацията журналистът.\n\r\nОтносно информацията за състоянието на пилота Фулгоас сподели: \"Нямаше напрежение, очевидно просто не се знаеше. Няколко часа по-късно обаче всичко вече беше различно. Особено на следващия ден, във вторник. Новината, която ние разпространихме в понеделник, вече беше обиколила света. Във вторник се оказа, че всички медицински лица от отделението говорят основно по тази тема помежду си - за Шумахер“, каза журналистът.\n\r\nТой коментира и новината, според която Шумахер е в съзнание: \"Много е трудно да се прецени. Първоначално става въпрос за дочут разговор между медицински лица от болницата, разговор в коридора. Там се оказа един мой колега от редакцията. Аз лично не съм го чул. Трудно е да се прецени достоверността. А и какво значи някой да е в съзнание? Да са му отворени очите? Или пък да е способен на минимално общуване? Наистина е трудно да се прецени. А и това е слух\", категоричен е Фулгоас.\n\r\n\"Дали тази терапия за регенериране на нервната система на мозъка работи? Няма как да знаем, за съжаление. Може би ще знаем повече през следващите седмици и месеци. Но знаем нещо сигурно - това е третото пребиваване на Шумахер тук при професор Менаше. Това значи, че става въпрос за процес на терапия с конкретни цели. И може би с надежда за частично възстановяване. А може би и по-съществено.\", каза още той.\n\r\n\"Според непотвърдени информации Шумахер вече е заминал. Откаран е или в сряда вечерта или в четвъртък\", добави журналистът. \r\n ", "date": "2019.09.13", "title": "Шумахер докаран в болницата в Париж като в скафандър, с гардове "}
{"url": "https://www.dnes.bg/stranata/2019/09/13/vyv-varna-25-godishen-mina-s-motor-na-cherveno-otnese-go-kola.422729", "text": "Мотоциклетист е пострадал при катастрофа през изминалото денонощие във Варна, съобщиха за \"Фокус\" от МВР.\r\n\r\nИнцидентът е станал на кръстовището на бул. \"Цар Освободител\" и \"Осми приморски полк\". Мотористът е преминал на червен сигнал и е бил ударен от лек автомобил. \r\n\r\nСледствие на удара водачът на мотора е получил комоцио, но е освободен за домашно лечение. Пострадалият е на 25 години.\r\n\r\nОбщо 7 катастрофи са регистрирани през денонощието в града, при другите инциденти няма пострадали, нанесени са само материални щети по автомобилите.\r\n\r\nКъм момента трафикът във Варна е интензивен по основните улици и булеварди. Автобусите на градския транспорт се движат по разписание.", "date": "2019.09.13", "title": "Във Варна: 25-годишен мина с мотор на червено, отнесе го кола"}
{"url": "https://www.dnes.bg/zvezdi/2019/09/13/adel-ne-se-bavi-podade-dokumenti-za-razvod.422732", "text": "Британската звезда Адел подаде документи за развод със съпруга си Саймън Конеки в лосанджелиски съд, съобщи БТА. \n\r\nТя обяви през април, че двамата са се разделили след тригодишен брак, но ще отглеждат заедно сина си с любов. Адел роди сина си Анджело през 2012 година. \n\r\n31-годишната певица винаги е била много дискретна за личния си живот. Тя бегло спомена, че се е омъжила за Саймън Конеки, след като през 2017 година спечели \"Грами\" за албум на годината. По време на награждаването Адел благодари на звукозаписната академия, на своя мениджър, на съпруга си и на своя син.\n\r\nКонеки е известен с това, че е съосновател на екологичната компания \"Еко Уотър\" за бутилирана вода. Средства от нея постъпват в благотворителната му организация \"Дроп фор дроп\", която подпомага с питейна вода държави, изпаднали в беда. Той е бил инвестиционен банкер, но през 2012 г. каза, че \"се е отвратил от този алчен и корумпиран свят\".\n                    \n                    \n                \n                \n                \n                \r\nПрез март Адел беше заснета да излиза от звукозаписно студио в Ню Йорк. Вероятно тя работи върху нов албум. ", "date": "2019.09.13", "title": "Адел не се бави, подаде документи за развод"}
{"url": "https://www.dnes.bg/notifikacii/2019/09/13/obvineniiat-v-kiberterorizym-ivan-todorov-ostava-v-aresta.422746", "text": "Апелативният спецсъд потвърди наложената мярка постоянен арест на обвинения във връзка с кибератаката срещу НАП собственик на \"Тад Груп\" Иван Тодоров. Решението е окончателно.\r\nТодоров е сочен за подбудител на Кристиян Бойков, негов служител, обвинен за физическия извършител на хакерската атака срещу НАП. Вчера стана ясно, че на Иван Тодоров му е повдигнато и второ обвинение за ръководител на престъпна група с користна цел.\n\n\r\nПред медиите прокурорът по делото за мярката Даниела Ангелова посочи, че е очаквала такова решение на съда, заради събраните \"категорични доказателства\".\r\nАдвокат Ина Лулчева също посочи, че защитата е очаквала това определение, въпреки че били убедени в неговата незаконосъобразност. По думите й в делото няма никакви данни за това Иван Тодоров да е накарал или подбудил Кристиян Бойков да извърши престъпление.\r\nСпоред адвокат Лулчева няма престъпна група, каквото обвинение е повдигнала прокуратурата. Тя обясни, че нито един от цитираните по делото свидетели не се оплаква в показанията си да му е предлагано насила, срещу затрудняване работата на сайта да му се осигурява киберсигурност. Нито един не твърдял да е разговарял с Иван Тодоров по този въпрос, допълни тя, цитирана от БТА.\r\n                \n                \n                \"Проблемът по това дело е, че прокуратурата очевидно не е нужна, защото съдът сам си развива обвинителната теза. Ако има пропуски в нея, съдът я доразвива с мотивите си, което е недопустимо\", заяви адвокат Георги Стефанов, другият защитник на Тодоров.\r\nВ мотивите си съдът посочи, че по делото има достатъчно доказателства, както и че има опасност от бъдещо неправомерно поведение на Тодоров. Като отбеляза, че първата инстанция със своето определение не е накърнила, а е съхранила своята безпристрастност по делото.\r\n ", "date": "2019.09.13", "title": "Обвиненият в кибертероризъм Иван Тодоров остава в ареста"}
{"url": "https://www.dnes.bg/obshtestvo/2019/09/13/dps-puska-decibelite-sys-zakon-ne-iskame-pensionerski-kurorti.422736", "text": "ДПС внесе промени на Закона за защита от шума в околната среда, които връщат стария режим и предоставят на общините контрола за шума на открито.\n\nСилна музика и шумове на открито бяха забранени преди от 23.00 до 7.00 ч. сутринта. Според действащата в момента разпоредба забраната е до 8.00 часа.\r\nДепутатът от партията Хамид Хамид заяви пред журналисти, че целта на поправките е да се прекрати \"пълното унищожаване на голяма част от българския дребен и среден бизнес и по-специално на ресторантьорския по Българското Черноморие\".\r\nПо данни на Асоциацията на ресторантьорите спадът това лято е над 40 %.\r\nПоследните изменения, които бяха внесени от предходната сесия, постигнаха пълно унищожаване на този бизнес и голям отлив от българските курорти. Някой целеше да вкара туристите по хотелите и те да не излизат навън. Ние не желаем българският туризъм да се превръща в пенсионерски или българските курорти да се превръщат в старчески домове\", настоя депутатът, цитиран от \"Фокус\".\r\n                    \n                    \n                \n                \n                \n                По думите му от ДПС искат да имаме модерни курорти, които да бъдат посещавани от повече млади хора от цяла Европа.\r\nНа въпрос дали очакват подкрепа от ГЕРБ, Хамид заяви, че който иска да подкрепя българския бизнес, ще подкрепи законопроекта.\r\n\"Всички видяха - и тези, които посетиха Черноморието, и от репортажите, празни заведения, а десетки заведения въобще на отвориха\", аргументира се депутатът.\r\nНай-сериозен защитник на тишината в курортите ни е лидерът на НФСБ и бивш вицепремиер Валери Симеонов, който лично осъществи няколко акциии \"шум\" по Черноморието ни. Според него силното озвучаване поевтинява туризма ни.", "date": "2019.09.13", "title": "ДПС \"пуска децибелите\" със закон: Не искаме пенсионерски курорти!"}
{"url": "https://www.dnes.bg/crime/2019/09/13/shpionajyt-tragichnata-komediia-otvariat-se-vrati.422726", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВчера част от . Документите са на руски език. \n\n\n\n\r\nОт тях стана ясно, че \"Русофили\" са съсредоточили своята дейност в няколко основни направления, с които да се противодейства на прозападното влияние у нас - създаване и поддържане на сайтове, създаване на влиятелен аналитичен център, създаване на собствен телевизионен канал и прерастването на \"Национално движение Русофили\" в партия.\r\n\"Твърдението за шпионаж е много сериозно. . Защото проучвания на нагласите се извършват от много неправителствени организации, финансирани както на външно, така и на вътрешно ниво. И не може да се взимат предвид само едни такива\", коментира журналистът Валери Тодоров.\r\n                    \n                    \n                \n                \n                \n                Всичко, написано в руската декларация, е ясно и категорично, отбеляза той. Ако пък се прикривали \"политически пушилки\", това би било голяма обида за българските граждани и журналисти.\r\nОбвиненият в шпионаж Малинов призовава за помощ, тъй като движението няма да се справи само със собствени сили. Той описва целите и постиженията на Национално движение \"Русофили\", сред които личат  и др.\r\n\"Категорично смятам, че Русия е зад това. За да може на по-късен етап да се каже, че позицията на България към нея е твърда, но икономическото ни сътрудничество от своя страна няма да пострада по никакъв начин. Просто се отварят врати. И не мисля, че показаното в докладната на Малинов би довело до сериозно осъдително решение\", подчерта журналистът Асен Агов пред .", "date": "2019.09.13", "title": "Шпионажът – трагичната комедия,  отварят се врати"}
{"url": "https://www.dnes.bg/cars/2019/09/13/pyrvite-stancii-za-zarejdane-na-koli-s-vodorod-u-nas-prez-2020-g.422662", "text": ", а до 2030 г. броят им може да достигне до 50. Това е заложено в проект на специално наредба, съобщиха от пресцентъра на Министерството на регионалното развитие и благоустройството.\r\nПроектонаредбата е разработена от експерти на МРРБ, съвместно с Министерството на вътрешните работи, Министерството на околната среда и водите, Министерството на икономиката и Министерството на транспорта, информационните технологии и съобщенията, предаде Нова.\r\n, обясняват от МРРБ. Редица европейски оценки показват, че все още не е създадена положителната икономическа ситуация за развитие на инфраструктура за алтернативни горива, в това число - за доставчици на инфраструктура за изграждане на станции за зареждане с водород.\r\n                    \n                    \n                \n                \n                \n                В същото време ЕС се договори за обвързващи цели за дела на възобновяемата енергия в транспортните горива (10% до 2020 г.) и за намаляване на интензивността на емисиите на въглероден двуокис от автомобилните горива (с 6 на сто до 2020 г.). Обявеното в Бялата книга намаляване с 60% на емисиите на въглероден двуокис до 2050 г. изисква и значителен подем на използването на алтернативни горива.", "date": "2019.09.13", "title": "Първите станции за зареждане на коли с водород у нас - през 2020 г."}
{"url": "https://www.dnes.bg/zvezdi/2019/09/13/nik-djonas-iadosa-fenovete-si-s-pushene-na-puri.422607", "text": " Ник Джонас се похвали, че е на корица на свое любимо списание, но това не се хареса на феновете. Певецът публикува снимка в Instagram, на която се вижда, че е на корицата на списание \"Cigar Aficionado\", което е посветено на пурите и по този начин промотира пушенето.\r\n\"Първият човек под 30-годишна възраст, който държи пура и е на корицата на едно от любимите ми списания. Толкова съм развълнуван за това\", написа той.\r\n \r\nИзпълнителят на \"Jealous\" наистина е най-младият човек, който позира за корица на това списание - той още не е навършил 27 години. Обикновено от списанието избират на корица да бъдат по-възрастни знаменитости и дават пример с Майкъл Джордан и Джак Никълсън.\r\n \r\nНик обаче отдавна е фен на пурите. Той е бил забелязван да пуши много пъти от 2015 г. насам.\r\n \r\nФеновете му се разгневиха, че той дава лош пример и не би трябвало да промотира пушенето.\r\n \r\n\"Моля те, спри да пушиш, Ник! Гласът ти и белите ти дробове ще платят за всички тези пури... Гласът ти заслужава повече\", пише почитател в Twitter. \"Откога се счита за постижение да пушиш преди да си навършил 30 г.?\", пита друг потребител на социалната мрежа.\r\n \r\n", "date": "2019.09.13", "title": "Ник Джонас ядоса феновете си с... пушене на пури"}
{"url": "https://www.dnes.bg/stranata/2019/09/13/nacionalen-kalendar-shte-privlicha-neorganizirani-turisti.422635", "text": "Национален културно-туристически календар ще привлича в България неорганизирани туристи и корпоративни клиенти освен традиционните летовници, съобщи при представянето на проекта в областната управа в Добрич председателят на Националното сдружение на малкия и среден бизнес в туризма Веселин Банковски.\r\nОколо 2 000 000 души, които обикновено пътуват с нискотарифните авиокомпании, посещават годишно България. Този туристопоток, който не е привлечен само от шезлонга на пясъка и не е любител на евтиния алкохол, е по-активен и има голям потенциал, поясни председателят на сдружението.\r\nПо думите му големи компании с по няколко завода и хиляди работни места, които се представят на панаири в България, предпочитат за тиймбилдинги други балкански страни, защото у нас не им се предлагат подходящи пакети.\r\n                    \n                    \n                \n                \n                \n                Националният културно-туристически календар не е списък от събития, а интерактивно пространство с времето, мястото и темите на прояви и дейности, които могат да бъдат споделени в деветте туристически района на страната, добави председателят на браншовата организация.\r\nОсвен че ще насърчи нови групи туристи да открият България като дестинация, сдружението ще насити календара и с прояви поне 45 дни преди и след летния сезон.\r\nПроектът \"загърбва\" стереотипите и предлага нови наименования за туристическите сезони, каза Веселин Банковски, цитиран от БТА.\r\nСпоред сдружението лятото ще посреща туристи като сезон на светлината, есента - на радостта, зимата - на усмивките, пролетта - на цветята, а целогодишният туризъм ще вдигне средната заетост на почивните бази и ще задържи работната ръка в туристическата индустрия.\r\n ", "date": "2019.09.13", "title": "Национален календар ще привлича неорганизирани туристи"}
{"url": "https://www.dnes.bg/mish-mash/2019/09/13/shampoan-spored-tipa-kosa-za-kakvo-da-vnimavate.422679", "text": "Изборът на шампоан е от голямо значение за грижата за косата през различните сезони. Има хора, които са с по-сух скалп, пърхот, прекомерно омазняване или други проблеми. Те внимават за продуктите, които използват и никога не купуват нищо случайно. Но голям процент от нас си взимат шампоан на промоция или се насочват към марка, която им е препоръчана. После се чудят защо имат сърбеж.\r\n \r\nВсеки в семейството трябва да ползва шампоан, съобразен с неговия тип коса. Погрешно е решението да ползвате този на жена ви, която има пърхот, а вашата е по-скоро нормална. За да имате хубава и здрава коса, отделете повече време, за да се информирате за най-подходящия шампоан и не се стискайте – качеството струва пари.\r\n \r\nЕто няколко съвета, които ще ви помогнат да изберете най-добрия шампоан за вас или ваш близък:\r\n \r\n\r\n \r\nНе може да ползвате шампоан за нормална. Когато тръгнете на пазар, се ориентирайте към тези за суха коса. Те трябва да имат в състава си хидратиращи съставки, например мастни киселини. Другото нещо, което трябва да видите на етикета, е подхранващи вещества.\r\n \r\nАко на шампоана пише дълбоко хидратиращ, то той също е за вашия тип коса. Етерични масла, зехтин, лайка, алое вера, мед, са нещата, които ще донесат на космените фоликули по-голяма влажност. Може да си вземете и балсам с тези съставки, за да подхраните по-добре косата си и да се избавите от сухотата по-лесно.\r\n \r\n\r\n\r\n\r\n\r\n\r\n \r\n", "date": "2019.09.13", "title": "Шампоан според типа коса - за какво да внимавате?"}
{"url": "https://www.dnes.bg/usa/2019/09/13/trymp-vreme-e-za-novi-pregovori-sys-severna-koreia.422702", "text": "Президентът на САЩ Доналд Тръмп заяви пред репортери, че ще бъде готов да се срещне в даден момент по-късно през годината със севернокорейския лидер Ким Чен-ун, за да възобновят преговорите за ядрено разоръжаване, предаде Ройтерс.\n\n\r\n\n\r\nТова изявление на Тръмп на тръгване от Белия дом последва изявление на Северна Корея от понеделник, в което се изразяваше готовност преговорите да бъдат подновени по-късно този месец.\n                    \n                    \n                \n                \n                \n                \r\nСпоред политически анализатори тазседмичното отстраняване от президента на САЩ на неговия съветник по националната сигурност Джон Болтън може да помогне на американските усилия преговорите да продължат, но няма да направи по-лесно за Вашингтон да постигне целта си да убеди Пхенян да се откаже от ядрените си оръжия, пише БТА. \n\r\nОт юни 2018 г. Тръмп и Ким са се срещали три пъти. Пред журналистите на Южната морава на Белия дом президентът на САЩ изключи варианта държавният секретар Майк Помпейо да поеме втора функция и да стане негов съветник по националната сигурност.\n\r\nВ Белия дом действително е бил обсъждан подобен вариант и дори Тръмп е разговарял за това с Помпейо, но в крайна сметка президентът не планира такава възможност. По думите на Тръмп държавният секретар предпочитал \"там да има още някой с него\".\n\r\nПрезидентът посочи, че има около 15 кандидати за поста, и добави, че вероятно ще вземе окончателно решение другата седмица. Предишния ден той заяви, че списъкът е по-къс и се състои от петима души.\n\r\n\"Както можете да си представите, всеки гори от желание (да заеме поста)\", каза той. \"Много хора искат тази длъжност. Това е прекрасна длъжност\", добави Тръмп.\n\r\nСпоред пожелали анонимност източници на Ройтерс списъкът на президента като цяло се състои от надеждни консерватори със здрави връзки с основни фигури в неговото управление.\n\r\nЧаст от групата е пенсионираният генерал Кийт Келог, който в момента е съветник по националната сигурност на вицепрезидента Майк Пенс. Споменават се още специалният пратеник на Държавния департамент за Иран Брайън Хук, бившият заместник-съветник по националната сигурност в Белия дом Рик Уодъл и посланикът на САЩ в Германия Ричард Гренел.\n\r\nВ коментар пред журналистите на вчерашната публикация в \"Политико\" Тръмп заяви, че не вярва Израел да шпионира САЩ.\n\r\nВ материала се твърдеше, че най-вероятно зад открити близо до Белия дом и на други места във Вашингтон устройства за следене на мобилни телефони стои еврейската държава.\r\nИзраел отрече написаното в публикацията да е истина.\n\r\nВ отговор на журналистически въпрос за Иран Тръмп заяви, че иранските представители искат да се срещнат с тези на САЩ, предаде ТАСС.\n\r\n\"Мога да ви кажа, че Иран иска да се среща\", заяви американският лидер. Пред журналистите Тръмп добави, че САЩ може да обмислят варианта за сключване на временно търговско споразумение с Китай, каквато стъпка се обсъжда сред анализаторите, но по думите му Вашингтон предпочита да бъдат сключени окончателни договорености.", "date": "2019.09.13", "title": "Тръмп: Време е за нови преговори със Северна Корея "}
{"url": "https://www.dnes.bg/eu/2019/09/13/severna-irlandiia-se-chudi-uk-ili-obedinena-irlandiia.422704", "text": "Избирателите в Северна Ирландия биха подкрепили с минимална преднина (51 на 49 процента) обединяване с Република Ирландия, ако се произведе референдум дали тази провинция да остане в състава на Обединеното кралство, сочи допитване, цитирано от Франс прес.\n\n\r\nТова мнозинство, макар и минимално, би сигнализирало историческа промяна в Северна Ирландия. То обаче е в рамките на статистическата грешка на анкетата, предупреди авторът й, политологът лорд Майкъл Ашкрофт, пише БТА. \n\r\nСпоред допитването 45 процента от анкетираните подкрепят оставане в състава на Великобритания, а 46 процента искат обединение с Република Ирландия, която е член на ЕС.\r\nПри изключване на колебаещите се и въздържалите се от мнение обаче резултатът става 51 на 49 процента в подкрепа на обединението на Северна Ирландия и Република Ирландия.\r\nПубликуваната вчера анкета е направена сред представителна извадка от 1542 души в Северна Ирландия между 30 август и 2 септември.\n                    \n                    \n                \n                \n                \n                \r\n\"Този резултат отразява несигурността и безпокойството около Брекзита, ирландската граница и потенциалното й въздействие върху живота в тази провинция\", заяви лорд Ашкрофт.\n\r\nВ Северна Ирландия, с население 1,8 милиона души, живеят протестанти, които държат на съюза с Великобритания, и католици, които пък искат обединение с Република Ирландия.\r\nВ провинцията обаче настъпват демографски промени, тъй като католиците, които са 45 процента срещу 48 процента протестанти според последното преброяване от 2011 г., постепенно стават мнозинство в Северна Ирландия, отбелязва АФП.", "date": "2019.09.13", "title": "Северна Ирландия се чуди – UK или Обединена Ирландия?"}
{"url": "https://www.dnes.bg/obshtestvo/2019/09/13/114-godini-pojarna-bezopasnost-v-bylgariia.422703", "text": "Пожарната отбелязва професионалният си празник. По време на церемонията ще бъде отслужен водосвет. В памет на загиналите при изпълнение на служебните си задължения ще бъдат положени венци и цветя.\n\r\n\r\nПо данни на огнеборците, най-много пожари това лято са били предизвикани от неправилна употреба на газови бутилки, неизправни електрически инсталации, както и  палене на огън на открито.", "date": "2019.09.13", "title": "114 години пожарна безопасност в България "}
{"url": "https://www.dnes.bg/eu/2019/09/13/praga-mesti-pametnik-na-syvetski-marshal.422705", "text": "Властите на Шести район на чешката столица Прага решиха да преместят паметника на съветския командир от Втората световна война Иван Конев, предаде Асошиейтед прес, цитирана от БТА.\r\n\r\nМаршал Конев е командвал частите на Червената армия, освободили големи райони на Чехословакия от нацистка окупация през 1945 г. Паметникът му, открит през 1980 г., напоследък породи спорове.\r\n\r\nРусия изрази възмущение, когато миналата година към паметника на Конев бе добавен обяснителен надпис, че той е участвал и в потушаването на антисъветското въстание в Унгария през 1956 г., и в подготовката на ръководената от Съветския съюз инвазия в Чехословакия през 1968 г.\r\n\r\nСлед като стана обект на вандалски атаки, местните власти днес решиха да преместят другаде паметника - решение, което бе разкритикувано от Русия и проруския президент на Чехия Милош Земан.\r\n\r\nРуското посолство в Чехия нарече възмутително решението за преместване на паметника, предаде ТАСС.", "date": "2019.09.13", "title": "Прага мести паметник на съветски маршал"}
{"url": "https://www.dnes.bg/stranata/2019/09/13/pojaryt-krai-kotel-prodyljava-da-e-aktiven.422708", "text": "Пожарът край Котел продължава да гори. Шест екипа на пожарната, доброволци и горски служители се борят със стихията от вчера на обед, предава БНТ.\n\r\n\r\nПожарът е обхванал местността Сухи дол край града. Заради вятъра огънят се е разпространил на голяма площ от близо 2000 декара. Към момента ситуацията е под контрол, въпреки че огънят вчера беше на километър от първите къщи на Котел. Горят сухи треви.\r\n\r\nЩабът започна оглед, а гасителните дейности започват с настъпване на светлата част на денонощието.", "date": "2019.09.13", "title": "Пожарът край Котел продължава да е активен "}
{"url": "https://www.dnes.bg/blizak-iztok/2019/09/13/rusiia-voinata-v-siriia-prikliuchi.422709", "text": "Ситуацията в Сирия се връща в мирното русло - там са останали само отделни огнища на напрежение. Това заявява външният министър на Русия Сергей Лавров в интервю за руския в. \"Труд\".\n\n\r\n\n\r\n\"Войната в Сирия наистина приключи. Страната постепенно се връща към нормалния, мирен живот. Отделни огнища на напрежение все още има само в територии извън контрола на сирийското правителство като Идлиб и източния бряг на р. Ефрат\", посочва Лавров, чието интервю цитира ТАСС.\n                    \n                    \n                \n                \n                \n                \r\nПри това положение днес е най-важно \"да се предостави на Сирия комплексно хуманитарно съдействие и да се придвижи напред политическият процес, целящ уреждане на кризата, за постигане на сигурна и трайна стабилизация в страната, а също и в близкоизточния регион като цяло\", пише БТА.\n\r\nСпоред Москва формирането и задействането на комитет, който да разработи конституционна реформа, ще са важен етап в осъществяването на този \"политически процес, воден и реализиран от самите сирийци със съдействието на ООН\". Това \"ще позволи на страните в Сирия - правителството и опозицията, за пръв път да започнат пряк диалог за бъдещето на страната си\", добавя първият дипломат на Русия.\n\r\nЛавров обръща внимание, че федерацията придава голямо значение на редовните контакти и с Дамаск, и с опозицията, отправяйки призив да се гарантира максимално широко представителство на всички групи от сирийското общество в политическия процес. \"Опозиционерите могат и трябва да дадат свой конструктивен принос в процеса на комплексното политическо уреждане, както предвижда резолюция 2254 на Съвета за сигурност на ООН\", подчертава той.\n\r\nКато цяло Русия се обявява за възстановяване на суверенна, териториално цялостна Сирия, за възможно по-скорошно преодоляване на последиците от развихрянето на тероризма, връщане на всички сирийци в родината, а на самата страна - в \"арабското семейство\", което ще е залог за гарантиране на сигурност и стабилност в Близкия изток\", добавя Сергей Лавров пред \"Труд\".", "date": "2019.09.13", "title": "Русия: Войната в Сирия приключи"}
{"url": "https://www.dnes.bg/eu/2019/09/13/slujitelite-v-parijkoto-metro-protestirat.422706", "text": "10 от общо 16-те линии на метрото в Париж днес няма да работят. Очакват се закъснения и по останалите маршрути, съобщава БНТ. \n\r\n\r\nФренската столица се готви за сериозен транспортен хаос заради протест на служителите на метрополитена. Те недоволстват срещу предложението на правителството за нова пенсионна реформа.\r\n\r\nДо момента работниците в транспортния сектор ползват специални привилегии и имат възможност за ранно пенсиониране. Очакват се закъснения и на междуградските влакове.\r\n\r\nА британският авиопревозвач British Airways съобщи, че на 27 септември е възможно да има нова стачка на пилотите на компанията и започва поетапна отмяна на полетите за тази дата.", "date": "2019.09.13", "title": "Служителите в парижкото метро протестират "}
{"url": "https://www.dnes.bg/world/2019/09/13/izrael-i-evraziiskiiat-syiuz-se-gotviat-za-svobodna-tyrgoviia.422707", "text": "Руският президент Владимир Путин и израелският премиер Бенямин Нетаняху се разбраха при вчерашните си разговори в Сочи да ускорят съгласуването на договореностите за създаването на зона за свободна търговия между Евразийския икономически съюз и Израел. Това заяви пред журналисти руският външен министър Сергей Лавров след срещата между двамата държавни лидери, цитиран от ТАСС.\n\r\nПо думите му двете страни са обсъдили туризма като една от перспективните области на взаимодействие и също така са засегнали и въпросите за руската собственост в Светите земи.\r\nЛавров добави, че Русия очаква израелското ръководство да участва в събитията по случай отпразнуването на 75-годишнината от Деня на победата, пише БТА. \n                    \n                    \n                \n                \n                \n                \r\nРусия и Израел са се договорили и да активизират диалога по линия на военните. От международната проблематика по време на срещата най-голямо внимание е обърнато на Близкия изток и Северна Африка, с акцент върху уреждането на конфликта в Сирия. По думите на Лавров израелският премиер подробно е изложил безпокойствата, които Израел изпитва за сигурността си", "date": "2019.09.13", "title": "Израел и Евразийският съюз се готвят за свободна търговия "}
{"url": "https://www.dnes.bg/notifikacii/2019/09/13/7-zaginali-i-13-raneni-pri-teroristichna-ataka-v-turciia.422711", "text": "Седем души са загинали, а 13 са ранени при терористична атака в Диарбекир, югоизточната част на Турция. .\r\nИзползвано е самоделно устройство.  (ПКК), съобщи .\r\nВластите ще мобилизират всички средства за залавяне на отговорните за терористичния акт, увери президентът Реджеп Ердоган.", "date": "2019.09.13", "title": "7 загинали и 13 ранени при терористична атака в Турция"}
{"url": "https://www.dnes.bg/temida/2019/09/13/povdigat-obvinenie-na-pastora-pedofil-v-sliven.422714", "text": ", съобщи Нова.\r\nВ четвъртък той беше задържан по подозрение за сексуални престъпления с деца от ромската махала на Сливен.\n\r\nПреди две години , сочат данни на BBC.\r\nЗабраняват му да напуска страната, както и да общува с малолетни в отстъствие на техен родител. Хъл обаче успява да се пресели у нас и да купи няколко къщи в сливенския квартал „Надежда\".", "date": "2019.09.13", "title": "Повдигат обвинение на пастора педофил в Сливен"}
{"url": "https://www.dnes.bg/index/2019/09/13/receptata-dnes-luk-s-karamelen-vkus.422591", "text": ":\r\n2 супени лъжици масло\r\n3 големи глави жълт лук\r\nлистенца прясна машерка около 2 с.л.\r\nсол на вкус\r\n1 супена лъжица оцет балсамико\r\n \r\n:\r\n \r\nВ дълбок тиган или тенджера разтопете маслото. Прибавете към него почистения и нарязан на ивици или колелца лук. Овкусете със сол и прясната мащерка. Гответе лука на силен огън докато поомекне. След това намалете котлона на слаб огън и покрийте тигана с капак. През 10-15  минути разбърквайте, за да не загори.\r\n \r\nАко случайно започне да загаря, може да добавите малко вода или месен бульон. Лукът се карамелизира за около 30-40 минути, може да го готвите и 1 час. По желание 10 минути преди да го махнете от котлона, може да му добавите балсамико. \r\n \r\nКарамелизираният лук е чудесен за домашни бургери, сандвичи, пица, като допълнение към печено месо и други. \r\n\r\n", "date": "2019.09.13", "title": "Рецептата Dnes: Лук с карамелен вкус "}
{"url": "https://www.dnes.bg/snimka-na-denia/2019/09/13/i-dnes-se-radvame-na-letni-temperaturi-do-30-gradusa.422713", "text": "Минималните температури днес ще са от 13 до 19 градуса. Денят ще започне с облаци над северните и източните райони. По-късно облачността ще се разкъсва и се задава слънчево време. Следобед над страната бъдете готови за много слънце с временни заоблачавания над Родопите и на юг от Бургас. \n\r\nТова прогнозира синоптикът на  Владимира Илиева. За зрителите на \"България сутрин\" тя посочи, че вятърът днес ще бъде слаб от север-североизток, а максималните температури ще се задържат високи - от 25 до 30 градуса. \n\r\nВремето и днес над планините е с разкъсна облачност, по-значителна над Рила и Пирин. Максималната температура на 2500 м височина е 9 градуса, а на 1500 - около 15. \n                \n                \n                \r\nОблаци са надвиснали и над черноморското крайбрежие , а следобед разкъсана облачност се очаква на юг от Бургас. Вятърът ще бъде слаб до умерен от североизток. Температурата на въздуха си остава все така висока, каквато беше през цялата седмица - от 25 до 28 градуса. Морската вода е с градус-два по-ниска температура. Вълнението ще бъде умерено с тенденция да се усилва. \n\r\nУикендът ще е с почти лятно време, особено в събота – гответе се за дневни температури от 27 до 32 градуса. През нощта срещу неделя обаче започва увеличение на облаците от север. Ще проникне по-хладен въздух, като в следобедните часове в Добруджа е възможно слабо да превали. \n\r\nВ понеделник, когато ще удари първият учебен звънец за всички ученици, традиционно очакваме мрачно и облачно време. В хода на седмицата отново ще има затопляне.", "date": "2019.09.13", "title": "И днес се радваме на летни температури - до 30 градуса"}
{"url": "https://www.dnes.bg/usa/2019/09/13/izrael-instaliral-sistema-do-beliia-dom-da-shpionira-trymp.422712", "text": "Израел е инсталирал система за прехващане на мобилните комуникации в зоната около Белия дом във Вашингтон, предаде Франс прес, като се позова на информация, публикувана от сайта \"Политико\". Тези твърдения бяха категорично опровергани от еврейската държава.\n\r\nСпоред \"Политико\" американски представители мислят, че израелци са инсталирали в центъра на американската столица през 2017 г. системи за прехващане на обаждания и есемеси. \n\r\nНяколко бивши представители на американската национална сигурност обясниха пред \"Политико\", че анализи на ФБР и на няколко разузнавателни агенции свързват откритата апаратура с израелски агенти. \n\r\n\"Тези съоръжения е трябвало със сигурност да служат за шпиониране на президента Доналд Тръмп, както и на негови съветници\", разказва един от представителите, пожелал да запази анонимност. \n                    \n                    \n                \n                \n                \n                \r\n\"Политико\" допълва, че не е ясно дали израелците са постигнали целите си.\n\r\nПо повод тези информации израелският министър на външните работи Израел Кац каза, че Израел не се занимава с шпионски мисии в САЩ, пише БТА.\n\r\nПодозрителната апаратура за прехващане на съобщенията е била открита преди две години от американското министерство на вътрешната сигурност близо до \"чувствителни места във Вашингтон, като Белия дом\", обяви американското правителство през май миналата година. Същите устройства като откритите, позволяващи да се подслушва ограничена зона, се използват и от полицията.\n\r\n ", "date": "2019.09.13", "title": "Израел инсталирал система до Белия дом да шпионира Тръмп"}
{"url": "https://www.dnes.bg/temida/2019/09/13/reshavat-miarkata-na-shefa-na-tad-grup-ivan-todorov-dnes.422720", "text": "След като вчера отложи решението си, днес Специализираният съд отново ще гледа искането на шефа на \"ТАД груп\" Иван Тодоров да излезе на свобода с по-лека мярка на отклонение.\r\n\r\nТодоров бе арестуван и ще отговаря за кибератаката срещу данъчните, но вече получи и ново обвинение. Прокуратурата го сочи като организатор на престъпна група създадена с користна цел.\n\n\n\nПо негово разпореждане е бил изготвен списък на големи български сайтове, които да бъдат тествани за уязвимости. Адвокатите на Тодоров обаче отрекоха и заявиха, че нито един от разпитаните свидетели не твърди, че е изнудван или принуждаван да плати.\r\nГеорги Янков и Кристиян Бойков също са с обвинения за участие в организирана престъпна група.\r\n ", "date": "2019.09.13", "title": "Решават мярката на шефа на \"ТАД Груп\" Иван Тодоров днес"}
{"url": "https://www.dnes.bg/obshtestvo/2019/09/13/bnr-izleze-s-poziciia-silviia-velikova-ne-e-svalena-ot-efir.422752", "text": "Случаят с отстранената водеща в БНР Силвия Великова предизвика силен обществен отзвук, а нейни колеги изразиха ясна подкрепиха. Това накара и ръководството на радиото да излезе с официална позиция по случая. В нея се уточнява, че Великова не е уволнена, но в същото време се посочват и нейни грешки в ефир. Самата Великова смята, че отстраняването й се дължи заради нейната критичност в ресора, който отразява - съдебният.\n\r\nЕто становището на БНР:\n\r\n\"Управителният съвет на Българското национално радио покани и изслуша и.д. директор на програма \"Хоризонт\" Николай Кръстев във връзка със създалата се ситуация около журналиста Силвия Великова. \n\r\nУС споделя становището на Николай Кръстев, че в програмата липсва обективно и безпристрастно отразяване на част от темите и препоръча на директора да предложи механизъм за осигуряване на плурализъм и всички гледни точки по значими за обществото теми. \n                    \n                    \n                \n                \n                \n                \r\nПред членовете на УС на БНР Николай Кръстев гарантира, че Силвия Великова не е свалена от ефир и продължава да работи като старши редактор в предаването \"Преди всички\" на програмата. \n\r\nВъв връзка с настъпилите промени в управлението на \"Хоризонт\" обаче са направени изменения в графика на водещите. Част от тези промени са следствие от издаденото на БНР наказателно постановление от Съвета за електронни медии от 28 август 2019. Мотивите за санкцията на СЕМ са изнесените в ефира на програмата лични данни на непълнолетно лице, което е нарушение на принципа за защита на личната неприкосновеност на гражданите - чл. 17, ал. 2, във връзка с чл. 10, ал. 1, т. 4 от Закона за радиото и телевизията. Част от съдържанието е изготвено от Силвия Великова.\n\r\nСпоред Николай Кръстев промяната в графика на водещите в програма \"Хоризонт\" следва и от факта, че по време на годишния си отпуск Силвия Великова, в нарушение на Кодекса на труда, е участвала в предаването \"12+3\" като в ефир тя е призовала слушателите да вземат участие в протест. Публичното представяне на едностранна позиция в ефира на общественото радио е недопустимо и непрофесионално нарушение на журналистическите стандарти и етични норми.\n\r\nЗа да бъде осигурен плурализъм на всички гледни точки, УС препоръчва на г-н Кръстев да бъде определен по още един журналист във всеки ресор с цел да се гарантира неприкосновеността на обществения интерес\".\r\n ", "date": "2019.09.13", "title": "БНР излезе с позиция: Силвия Великова не е свалена от ефир"}
{"url": "https://www.dnes.bg/obshtestvo/2019/09/13/operaciia-istoriia-po-bulgaria-on-air-se-zavryshta-s-nov-sezon.422750", "text": "Предаването \"Операция История\" по  се завръща с нов сезон и още по-вълнуващи теми от 15 септември.\r\nКакто досега, всяка неделя от 16:30 часа водещият Росен Петров и събеседниците му ще търсят истините за българската и световната история.\n\r\nВ първия епизод на предаването за тази есен на фокус са трагизмът и героизмът на Българската армия в битките при Добро поле и Дойран. \"Операция История\" ще обърне внимание и на вечния спор за това кой е виновен за Втората световна война.\r\n\"Точно на 15 септември преди 101 години се води трагичната за нас битка при Добро поле, след която България практически напуска Първата световна война победена. Дълго време пробивът при Добро поле се считаше за символ на българското поражение и се криеше фактът за героизма на нашата армия\", обясни водещият Росен Петров.\n                    \n                    \n                \n                \n                \n                \r\nТемата ще коментират гостите на предаването - Петко Радионов и Христо Калистерски от 34-ти Троянски пехотен полк.\n\r\nВъв втората част на \"Операция История\" утвърденият специалист по руска история доц. Александър Сивилов ще анализира противоречивите мнения за това кой е виновен за Втората световна война. Каква е ролята на Съветския съюз и на западните демокрации в конфликта? Как се стигна до 9 септември 1944 г.? \n\r\n\"По темата за 9 септември може да се разсъждава трезво, доколкото е възможно аполитично и без българите да мразят българи\", заяви Росен Петров. Според него една от причините за деветосептемврийския преврат е българското разединение и поведението на тогавашния политически елит. \n\r\nВ неделя, от 16:30 часа, не пропускайте \"Операция История\" - предаването за нещата, които ни правят българи.", "date": "2019.09.13", "title": "\"Операция История\" по Bulgaria ON AIR се завръща с нов сезон "}
{"url": "https://www.dnes.bg/stranata/2019/09/13/tejko-mele-v-rusensko-mladej-prebi-dve-jeni-i-myj.422739", "text": "Трима души са ранени в град Глоджево, област Русе, след битов скандал. Това съобщи МВР в крайдунавския град.\n\r\n\r\n\r\nСигналът е подаден в 6,44 часа тази сутрин. По първоначална информация в дом е възникнал скандал, при който младеж е наранил две жени и мъж. \r\n\r\nОт Спешна помощ съобщиха, че тримата са откарани в русенската болница в тежко състояние. Младежът е задържан от полицията. \r\n\r\nНа мястото на инцидента се извършва оглед от криминалисти. Разследването по случая продължава.", "date": "2019.09.13", "title": "Тежко меле в Русенско – младеж преби две жени и мъж"}
{"url": "https://www.dnes.bg/stranata/2019/09/13/vmesto-izkop-stroiteli-syboriha-stena-na-sgrada-v-burgas.422730", "text": "Строителна техника е разрушила стена на съседна сграда в Бургас. До нея се правел изкоп. Пострадали при инцидента няма.\r\nОт общината обясниха, че в сградата има общински жилища, отдавани под наем на нуждаещи се семейства. В момента на срутването там е имало един човек на 70 г. Той е изведен от сградата, която вече е опасна и настанен в друго жилище.\r\nОт РДНСК в Бургас ще изяснят точната причина за срутването на стената, ще обследват щетите и ще ги възложат за отстраняване за сметка на строителната фирма, направила изкопа, предаде БТА.\r\nРаботници от тази сутрин вече укрепват терена. Същата строителна фирма има и друг проблемен строеж.\r\nПри изкопни работи до бургаското училище \"Любен Каравелов\" бе демонтирана ограда на учебното заведение. Родители и учители сформираха протести.\r\nСтигна се до издаване на заповед от кмета на общината за спирането на строителството и разпореждане обектът да бъде обезопасен.", "date": "2019.09.13", "title": "Вместо изкоп: Строители събориха стена на сграда в Бургас"}
{"url": "https://www.dnes.bg/politika/2019/09/13/deputatite-glasuvaha-vyvejda-se-e-identichnost.422753", "text": "Депутатите приеха на първо четене Закон за електронното управление. Със 105 гласа \"за\", трима - \"против\" и 40 - \"въздържал се\" народните представители подкрепиха законопроекта, чиято цел е осигуряването на ефективност и сигурност при предоставянето на електронни административни услуги на гражданите, съобщава БТА. \n\n\n\r\nСпоред приетите текстове системната интеграция на информационните ресурси следва да се осъществи от \"Информационно обслужване\" АД. Въвежда се и определение за \"Е-идентичност\", разбирана като съвкупност от характеристики, записани в електронна форма, въз основа на които може да се направи еднозначно разграничение на едно лице от други лица във виртуална среда с цел осигуряване на достъп до информационни системи или осигуряване на възможност за извършване на електронни изявления.\n                    \n                    \n                \n                \n                \n                \r\nГеорги Свиленски от БСП заяви, че провалът на правителството в провеждането на политиката за електронно управление е очевиден. Той отбеляза, че от левицата не са съгласни с предложената промяна функции на Държавната агенция \"Електронно управление\" да се прехвърлят в търговската фирма \"Информационно обслужване\". \"Кой в тази държава ще поеме отговорност и ще каже на българските граждани, кога ще имаме електронно управление в България, кога България ще бъде дигитализирана?\" - попита Свиленски.\n\r\nКолегата му Филип Попов репликира като изтъкна, че не е съгласен, че България не е дигитализирана. \"След аферата с НАП цяла България вече е онлайн. Всички сме дигитализирани и сме едно голямо щастливо онлайн семейство с всичките си данни в Интернет пространството\" , каза Попов. Свиленски добави и изтичането на данните от Търговския регистър. По думите му след като гражданите са били успокоени, че няма да им вземат имотите, никой не е поел отговорност за случилото се.\n\r\nСвиленски каза още, че досега страната ни е изхарчила два милиарда лева за въвеждането на електронно управление. \"Електронното управление е единствената сигурна мярка за борба с корупцията\", каза още той.\n\r\nПодкрепа за законопроекта изразиха от ДПС. Заместник-председателят на парламентарната група Халил Летифов заяви, че текстовете трябва да се прецизират, като визира промените, с които се въвеждат изискванията на Директива 2102, както и промените правомощия на Държавната агенция \"Електронно управление\". \"Тя е носителят на политиката за електронно управление и ние трябва да намерим нейното достойно място в това прехвърляне отговорност\", каза Летифов.", "date": "2019.09.13", "title": "Депутатите гласуваха: Въвежда се Е-идентичност  "}
{"url": "https://www.dnes.bg/teatar/2019/09/13/satirata-otvaria-nova-scena-s-pomosht-imam-dve-deca.422728", "text": "До месец Сатирата ще има нова зала за представления, обяви директорът на трупата Калин Сърменов. Тази трета сцена, която е всъщност бившият клуб на театъра, ще се казва \"Хепи Сатира\" и там ще се предлагат атрактивни, нестандартни проекти. Достъпът ще бъде отвън, откъм ул. \"Шести септември\", а не през сегашния официален вход на сградата.\r\nРемонтът на новото място е почти готов, съобщава БТА. В момента се извършват довършителни дейности и декориране на интериора.\r\nПървото заглавие е спектакълът на Кирил Бояджиев - \"Помощ, имам две деца\", а младият режисьор Ивайло Ненов подготвя \"Пет пъти за една нощ\" от Киара Атик.\r\nПрез следващия сезон в \"Хепи Сатира\" предстоят срещите на известни и обичани актьори със зрителите в постановки под надслов \"Аз, актьорът\". Славчо Пеев, Силвия Лулчева и Александра Сърчаджиева са първите, които ще се включат в проекта.\r\n                    \n                    \n                \n                \n                \n                Предвиждат се също стендъп-шоута, моноспектакли и интересни експерименти като, например, театрални сериали за емблематични творци, свързали успехите си със Сатиричния театър.", "date": "2019.09.13", "title": "Сатирата отваря нова сцена с \"Помощ, имам две деца\""}
{"url": "https://www.dnes.bg/zvezdi/2019/09/13/semeina-drama-brad-pit-i-madoks-ne-poddyrjat-vryzka.422751", "text": " Брад Пит и най-големият му син Мадокс може да не са в много добри отношения. 18-годишното момче скоро замина за Южна Корея, тъй като избра да учи в университет там.\r\nПапараци са издебнали Мадокс около университета \"Yonsei\" и са го попитали дали баща му ще дойде да го посети в Южна Корея. \"Не знам това, не знам какво става\", отговорил е тийнейджърът.\r\n \r\nОт списание \"In Touch\" предават, че репортерите са питали дали все още той и баща му поддържат връзка, а Мадокс е казал само: \"Станало, каквото станало\". \r\n \r\nАнджелина закара сина си до университета по-рано този месец, когато учебната година започваше и двамата се сбогуваха трогателно. Брад обаче го нямаше, вероятно не е бил поканен.\r\n \r\n\r\n ", "date": "2019.09.13", "title": "Семейна драма: Брад Пит и Мадокс не поддържат връзка?"}
{"url": "https://www.dnes.bg/stranata/2019/09/13/myj-bere-dusha-sled-udar-v-dyrvo.422764", "text": "Мъж е с опасност за живота след тежка катастрофа на пътя Белослав-Варна, съобщиха от полицията.\r\nИнцидентът е станал на 12 септември. 63-годишен водач на лек автомобил \"Нисан\" е .\r\nВследствие на инцидента са пострадали трима души. Един от тях – 52-годишен пътник, е настанен за лечение в Реанимацията на МБАЛ \"Св. Анна\"\r\nВодачът и друг пътник (87 г.) са получили контузни наранявания. Те са прегледани и освободени за домашно лечение без опасност за живота. ", "date": "2019.09.13", "title": "Мъж бере душа след удар в дърво"}
{"url": "https://www.dnes.bg/stranata/2019/09/13/latviec-se-udavi-na-slynchaka-dokato-chakal-da-go-nastaniat.422754", "text": "63-годишен латвийски турист се е удавил в Слънчев бряг. Съобщението за нещастия инцидент е получено вчера около 12.04 ч.\r\nТялото на мъжа е било извадено в района на плажната зона до хотел \"Нептун бийч\" .\r\nТой пристигнал същия ден в България и изчаквал да бъде настанен в хотел, съобщиха от ОДМВР - Бургас.\r\nТялото на латвиеца е откарано за аутопсия в отделение \"Съдебна медицина\" към УМБАЛ - Бургас. По случая е образувано досъдебно производство.", "date": "2019.09.13", "title": "Латвиец се удави на Слънчака, докато чакал да го настанят"}
{"url": "https://www.dnes.bg/obshtestvo/2019/09/13/remontyt-na-am-struma-shte-struva-blizo-2-mln-leva.422757", "text": "Пожарът на АМ „Струма“ е един пример за това как безхаберието на хората може да доведе до сериозни инциденти, които струват много пари на българските данъкоплатци. Това каза министърът на регионалното развитие Петя Аврамова пред БНТ.\n\n\r\n\n\r\n“Автомагистрала „Струма“ е един от приоритетните обекти. Пуснати са 6 км предсрочно – отсечката от ЛОТ 3-1, даваща възможност на трафика да заобиколи Благоевград.\n                    \n                    \n                \n                \n                \n                \r\nПредстои стартиране на строителните дейности преди тунел „Железница“ и на участъка след него“, заяви тя. По думите ѝ усилията им насочени за приключване на проекта в настоящия програмен период, като е подадена апликационната форма за най-тежкия участък – през Кресненското дефиле, а изборът на изпълнител предстои. „В момента се извършва ремонт, който сме възложили на Главболгарстрой – фирмата, която е изпълнила и проектирала съоръжението, така най-бързо ще се справят. Сумата, която ще заплати АПИ и българските граждани е 1 800 000 лв“, посочи Аврамова. Тя допълни, че също така се укрепва виадуктът и се възстановява сечението на носещите елементи на конструкцията, като предстоят още много дейности.\n\r\nТези дни беше дадена зелена светлина за реализиране на проекта за модернизация на пътя Мездра – Ботевград, който е част от трасето Видин – Ботевград, обяви още министърът на регионалното развитие Петя Аврамова.\n\r\n„Този проект е дългоочакван за Северозападна България. Всички, които шофират по трасето знаят, че това е участък, който изнервя шофьорите, защото има множество завои, двулентов път, с тежкотоварен трафик, който създава предпоставки за ПТП-та“, посочи тя.\n\r\nПо думите ѝ приемането на постановлението е дало възможност Министерството на регионалното развитие и благоустройството да поеме ангажименти за разходи от близо 420 милиона и да стартира този проект. Аврамова заяви, че вече има избран изпълнител за ЛОТ 2 – участъкът от Мездра, и се очаква да бъде избран тези дни и изпълнител за ЛОТ 1. „Тази есен започва дългоочакваният ремонт на този път. 2023 г. е индикативният срок за ремонта на целия участък от Видин до Ботевград, работи се и по останалата част от трасето – от Видин до Ружинци“, каза още тя.", "date": "2019.09.13", "title": "Ремонтът на АМ \"Струма\" ще струва близо 2 млн. лева "}
{"url": "https://www.dnes.bg/obrazovanie/2019/09/13/vuzf-i-ogilvy-sofia-otkrivat-syvmestna-magistyrska-programa-po-marketing.422771", "text": "Водещият бизнес университет  и най-голямата комуникационна група у нас Ogilvy Sofia откриват нова съвместна магистърска програма, с която да дадат на студентите ценно ноу-хау, знания и практически умения от света на маркетинга и рекламата. Стартът на новата магистратура „“ ще бъде още тази есен – през ноември, а приемът за нея вече е отворен.\r\nУчебният план на програмата  умело съчетава дисциплини, които да са полезни както за студентите, стартиращи собствен бизнес, така и за бранд- и рекламни мениджъри в национални и транснационални компании. Как се управлява рекламна кампания, как се подготвя медия планиране, кои са последните маркетингови изследвания за рекламни решения и как да използваме правилно интегрираните маркетингови комуникации и брандинг – тези и още въпроси ще получат своите отговори по време на лекциите и практиките в магистратурата.\r\n                    \n                    \n                \n                \n                \n                Специалисти от агенцията, поставила основите на рекламната индустрия у нас, ще споделят с новото поколение своя глобален опит и ще разкажат кои са работещите решения на базата на дългогодишната си практика. От страна на ВУЗФ сред преподавателите ще бъдат проф. д-р Боян Дуранкев, проф. д-р Виржиния Желязкова и доц. д-р Даниела Илиева. Студентите ще имат възможност да затвърдят уменията си и по време на стажове и уъркъшопове директно в офиса на агенцията.\r\nС дипломата си от ВУЗФ завършилите специалността ще могат да се реализират като маркетинг, бранд- или рекламни мениджъри, анализатори и експерти, с компетенции за успешно управляване на собствен бизнес, като ще могат да се специализират и като консултанти в областта на маркетинга и рекламата.\r\nСъвместната магистратура на ВУЗФ и Ogilvy Sofia е част от дългосрочната политика на бизнес университета да създава иновативни програми, с които да осъществи ефективен мост между висшето образование и бизнеса, като по този начин създаде специалисти за професии, от които пазарът има нужда. Благодарение на тесните си контакти с компании от всички сфери на бизнеса, водещи преподаватели и съвременен метод на обучение, в който практиката е водеща, ВУЗФ успява да постигне впечатляващ процент в професионалната реализация на студентите си. Над 90% от всички, завършили висшето училище, работят по специалността си, като повече от 30 на сто от тях заемат ръководни позиции. Националната рейтингова система на висшите училища в България пък класира дипломантите на ВУЗФ сред най-високоплатените в страната. \n\r\n\n\r\nВУЗФ e първият български частен университет, специализиран в областта на бизнеса, финансите, застраховането, мениджмънта, маркетинга и предприемачеството. През 2014 г. получава институционална акредитация с най-висока оценка от частните университети – 9,04. Той е едно от първите частни университети у нас с британска  акредитация от BRITISH ACCREDITATION COUNCIL, като през 2017 година получи престижното международно признание за втори път. ВУЗФ е и в топ 5 на най-добрите университети с профил икономика в България според последното издание на Рейтинговата система на висшите училища в България на МОН.\n\r\nПрез последните години университетът се доказа като една от най-активните образователни институции в България, която се отличава с иновативни и практически академични програми. Университетът поддържа Лаборатория за научно-приложни изследвания, която целогодишно анализира и предлага решения по актуални финансови, икономически и други казуси както на национално, така и на международно ниво.", "date": "2019.09.13", "title": "ВУЗФ и Ogilvy Sofia откриват съвместна магистърска програма по маркетинг"}
{"url": "https://www.dnes.bg/temida/2019/09/13/pastoryt-ot-sliven-obvinen-za-bludstvo-s-4-bylgarcheta.422761", "text": "Окръжна прокуратура – Сливен , съобщиха от пресцентъра на окръжната прокуратура. \n\n\r\nТой е обвинен за това, че през периода януари до 11 септември 2019 година в град Сливен извършил блудствени действия по отношение на повече от две малолетни лица – \r\nПредстои Окръжна прокуратура – Сливен да внесе в съда искане за налагане на мярка за неотклонение „задържане под стържа“ спрямо обвиняемия, което ще се случи до края на днешния ден.", "date": "2019.09.13", "title": "Пасторът от Сливен обвинен за блудство с 4 българчета"}
{"url": "https://www.dnes.bg/usa/2019/09/13/pognaha-trymp-i-melaniia-zaradi-teroristichen-shev-na-paltoto-i.422760", "text": "Потребители в социалните мрежи отправиха . \n\n\r\nДоналд Тръмп и 49-годишната му съпруга споделиха в сряда снимка в Twitter по случай 18-ата годишнина от терористичната атака. На нея съпрузите са заснети в гръб, застанали на Националния мемориал на полет 93 в Съмърсет, Пенсилвания. Снимката е придружена с надпис „Ние никога няма да забравим“.\r\nФотографията всъщност е заснета миналата година. Едва сега обаче публиката забеляза нещо странно в палтото на Мелания. \r\n                    \n                    \n                \n                \n                \n                Веднага, след като снимката беше споделена от президента и съпругата му тази седмица, десетки потребители отправиха критики към избора на облекло на Мелания.\r\nГоворителят на Белия дом Стефани Гришам определи враждебните реакции като нелепи.\r\nДруги потребители в социалните мрежи настояха, че нищо при Мелания не е случайно и тя използва модата, за да направи своеобразно изявление.", "date": "2019.09.13", "title": "Погнаха Тръмп и Мелания заради \"терористичен\" шев на палтото й"}
{"url": "https://www.dnes.bg/stranata/2019/09/13/sled-25-g-jivot-u-nas-predi-armenka-sega-bez-grajdanstvo.422733", "text": "Арменка, която от 25 години живее в България и детето й е родено тук, се оказа без гражданство. Причината е, че от четири годни жената, която живее в Бургас прави опити да стане българска гражданка. Родената в Армения Анаид Меликян се отказала от гражданството си там, за да получи  наш паспорт, но вече девет месеца няма отговор от държавните институции. Няма и документи. \n\r\nЖената живее в морския град от 25 години. Заемала е длъжности в държавни фирми, съобщава Нова тв. Преди четири години решила да стане гражданин на Република България. На 12 ноември 2015 г. подава документите си. В края на миналата година получава известие, че е одобрена. Оказва се обаче, че между България и Армения няма споразумение за двойно гражданство и затова Анаид трябва да се откаже от арменското си гражданство. И тя го прави. Шест месеца по-късно получава и официалното удостоверение за отказа. От посолството й взимат паспорта.\r\n                    \n                    \n                \n                \n                \n                \"Реших, че е коректно да взема гражданство, защото за тези 25 години само три пъти съм напускала държавата в кратки срокове и детето ми е с български гражданство\", разказва Меликян. Жената разказва, че чака шест месеца и в края на декември й пращат удостоверение, че не е гражданин на Армения. Срещу  този документ, обаче й искат паспорта. Така започват и проблемите й.\r\nВ момента нито може да работи с банки, нито да сключва договори, нито да си смени работата. Не може и да напусне страната.Търсила е и вариант да е лице без гражданство, но за това й трябва оригинален паспорт, а той вече не е в нея. Потърсила информация в президенството. Обяснили й да напише мейл, но така и не получила абсолютно никакъв отговор.\n\r\nКомисията по българско гражданство към вицепрезидента коментира случая така: \"Във втората половина на м. март т. г. министърът на правосъдието е направил предложение до вицепрезидента за издаване на указ за българско гражданство. Предложенията се разглеждат от Комисията по българско гражданство по реда на тяхното постъпване. В Комисията по българско гражданство не е получен сигнал по казуса. Предстои в най-кратък срок подписване на указ от вицепрезидента Илияна Йотова, в който фигурира и г-жа Меликян. След подписването указът се изпраща за преподписване и изпълнение от министъра на правосъдието\".", "date": "2019.09.13", "title": "След 25 г. живот у нас: Преди арменка, сега без гражданство"}
{"url": "https://www.dnes.bg/muzika/2019/09/13/ico-hazarta-pee-nepravilen-rap-v-sofiia.422792", "text": "След два концерта в София през тази пролет, билетите за които бяха разпродадени за броени дни, Ицо Хазарта е подготвил ново издание на лайв шоуто към дебютния си соло албум \"Неправилен рап\" вSofia Life Club.\r\nСрещата с него е на 28 септември  като това е и откриването на клуба за новия сезон. 2019 определено бе годината на Хазарта: през февруари \"Браво\" превзе ефира, през месец май хит беше \"Гладен\", а саундтрак на летните месеци стана парчето му съвместно с Mascota & D-Trax \"Известна\".\r\nВидеоклиповете към трите трака общо са генерирали близо 20 милиона гледания в YouTube, албумът продължава да владее първите позиции в класациите на дигитални магазини като iTunes, Deezer и Spotify, а като продажби на дискове \"Неправилен рап\" без съмнение е най-успешният музикален албум в модерната история. Верен на себе си, Ицо Хазарта е пренесъл на сцена музиката си с впечатляващо лайв шоу, с участието на Белослава и Homelesz, както и красавиците от балет \"Нова\".\r\n                    \n                    \n                \n                \n                \n                Билети за събитието вече се продават на цени от 20 и 33 лева като по-скъпият билет включва CD с албума \"Неправилен рап\".", "date": "2019.09.13", "title": "Ицо Хазарта пее \"Неправилен рап\" в София"}
{"url": "https://www.dnes.bg/index/2019/09/13/veche-ne-e-iznenada-i-dvamata-v-kolata-spiat-a-tia-hvyrchi-sys-100-km-ch.422717", "text": "В интернет пространството се появи видео, на което се вижда как шофьорът и жената на предната седалка в автомобил Tesla спят, докато колата се движи със скорост 100 километра в час по автомагистрала. \n\r\n„Не можех да повярвам, когато ги видях. Карах до тях, шофьорът спеше с наведена глава, ръцете му не бяха на волана. Натисках клаксона, но те не реагираха“, разказва Дакота Рандъл, който е заснел двамата в съседната кола и е качил видеото в Twitter.\n\r\nМакар че автомобилите на Tesla имат автопилот, от компанията предупреждават водачите, че трябва да са будни по време на движение и да държат ръцете си на волана. Това, че автомобилът има автопилот, не означава, че шофьорът трябва да го остави без контрол, посочват от компанията. \n                \n                \n                \r\n \r\n ", "date": "2019.09.13", "title": "Вече не е изненада: И двамата в колата спят, а тя хвърчи със 100 км/ч!"}
{"url": "https://www.dnes.bg/eu/2019/09/13/2-mln-migranti-doshli-v-es-za-4-godini-vyrnati-sa-11-500.422789", "text": "От март 2016 г. насам ЕС е върнал обратно близо 11 500 мигранти обратно в държавите, от които произхождат. Това съобщи говорител на Европейската комисия.\r\n\r\nПо неговите думи част от мигрантите са избрали да се приберат у дома доброволно. \r\n\r\nОт общия брой на върнатите едва 2496 са били приети обратно в Турция по споразумението, което осигури на Анкара шест милиарда евро.\r\n\r\nПо същото споразумение ЕС е приел от Турция 23 000 сирийски бежанци. \r\n\r\nГърция е върнала в Турция 355 мигранти по силата на договора с ЕС, както и по съответното двустранно споразумение, уточни говорителят, цитиран от БТА.\r\n\r\nПо официални данни в ЕС от 2015 г. насам са навлезли близо два милиона мигранти.", "date": "2019.09.13", "title": "2 млн. мигранти дошли в ЕС за 4 години, върнати са 11 500 "}
{"url": "https://www.dnes.bg/obrazovanie/2019/09/13/prioritet-li-e-obrazovanieto-partiite-v-ns-s-deklaracii.422791", "text": "В навечерието на новата учебна година, която ще бъде открита в понеделник, партии излязоха с декларации за образованието.\r\nПолитическите ежби нямат място на полето на образованието, 15 септември  трябва да е денят на новото Съединение, което ще направи българското  училище по-силно и готово да се справи с новите предизвикателства на  българското образование, призоваха от ГЕРБ колегите си.\r\nВ декларация от трибуната на НС Галя Захариева увери, че за ГЕРБ  образованието е национален приоритет, най-сигурната инвестиция за  по-добър живот и успешна реализация.\r\nДнешните ученици откриват света мигновено, тяхната Вселена са интернет и  социалните мрежи и от добре подготвените и мотивирани учители зависи те  да приемат училището като фабрика за мечти, които се сбъдват.  Учителите-новатори ще напишат новата история на българското образование,  се казва в декларацията.\r\nОт ГЕРБ подчертаха, че страната ни е горда, че българският еврокомисар е  ангажирана със създаването на нови перспективи пред младото поколение.\r\n                    \n                    \n                \n                \n                \n                Депутатът отбеляза, че средната брутна заплата в образователната система  догодина ще е над 1500 лв, 2021 г. близа 1800 лв, с което ще се изпълни  обещанието на правителството за двойно увеличаване на учителските  заплати спрямо началото на мандата. За бюджетната 2020 г. ще бъдат  предвидени допълнително 360 млн. лв. за възнаграждения на педагозите, а  през 2021 г. ще има допълнително още толкова пари.\r\nТази и миналата година са извършени много ремонти в училищата като това лято са били в над 1000 училища.\r\nОбразованието трябва да подготвя поколенията за динамиката на бъдещето, успява ли в тази мисия българското училище, поставиха въпроса от ДПС. Макар и да сме критични, не би следвало да сме песимисти, но ако сме отговорни, ще положим усилия за новите реформи и с ново отношение към системата ще осигурим необходимото качество, посочи Ерол Мехмед. Той декларира, че за ДПС това е изключително важно и задължителен компонент в цялостната му политика.\r\nВ декларацията депутатът напомни за разразилата се дискусия за съдържанието на учебниците по история и цивилизация за 10 клас. Тя, по думите му, е доказала \"ниското ниво на историческа мисъл в България\". След направените корекции от ДПС сме категорични, добави той, че съдът на историята още не се е произнесъл и цялата истина за престъпленията на тоталитарната държава и комунистическата власт, за т.нар. Възродителен процес не са написани в пълнота.\r\nИ той, както и ГЕРБ преди това подчерта, че българският еврокомисар поема изключително важен ресор, в който съществена част е образованието и иновациите. Надяваме се това да е ново, европейско начало за българското образование, каза депутатът.\r\nПо думите му, образованието е ценност от незапомнени времена, но в развитите общества е приоритетна държавна политика, основна цел, стремеж и постижения.\r\nВ България обаче ние си имаме традиции и ревностно ги пазим, често сме против новите идеи, методи и начин на преподаване, констатират от ДПС. През целия преход поддържаме жив мита за доброто българско образование, но светът се развива, защото науката се развива главоломно, а това изисква да се положат основите на нова педагогика, по която всички заедно да се учат, създават и развиват ново знание, смятат от Движението.\r\nСиндикатите застанаха срещу учителите, които готвят протест пред Министерството на образованието и науката /МОН/ на 16 септември, грозно е това, коментираха от \"БСП за България\" в декларацията си.\r\nСоциалистите призоваха МОН да не натоварва учителите с несвойствени задължения. Депутатът от левицата Ирена Анастасова даде пример със скорошната идея на просветното министерство за промяна на постановление, с която се създават т.нар. екипи за превенция на отпадащите от училище.\r\nТя отбеляза, че тези екипи ще се състоят от учители и служители от училищата и детските градини и ще извършват ежедневни незабавни посещения по домовете на отсъстващите деца.\r\nПо думите й по закон ангажиментът за обхвата на децата и учениците не е на училището, а на общината и останалите институции. \"И когато учители организират протест срещу това, че не искат да ги превръщат в пощальони, полицаи и социални работници, започват да ги притискат по всякакъв начин\", коментира Анастасова. Според нея трябва да се вземат мерки, но не на гърба на учителя.\r\nВ декларацията за първия учебен ден от БСП напомниха за проблемите в образованието. Ирена Анастасова отбеляза, че децата усвояват все по-малко знания и умения, че има 40 процента функционална неграмотност, че агресията в училище расте, а дисциплината катастрофално пада, че възрастните са по-образовани от младите.\r\nУченикът до такава степен стана център на системата, че от него започна да зависи благосъстоянието на всяко училище, коментира Анастасова. Тя отбеляза, че почти половината учители ще се пенсионират след 7 до 8 години и това е оптимистичният вариант, а за учители учат не най-добрите ученици, а обратното. \"Вдигат се заплатите - много закъсняло действие. Щедро се отпускат пари за квалификация, но те отиват в някои доста съмнителни обучителни организации\", добави Анастасова.\r\nНе се случи олекотяването и осъвременяването на учебното съдържание, като изключим безумното осакатяване на изучаването на българската история и литература. Не се случва приоритетното развитие на професионалното образование, което няма как да стане с насилствено рязане на паралелки от профилираните гимназии, отчете още Ирена Анастасова.", "date": "2019.09.13", "title": "Приоритет ли е образованието? Партиите в НС с декларации"}
{"url": "https://www.dnes.bg/sofia/2019/09/13/policiiata-da-se-bori-s-trotinetkite-tova-e-prestypno.422775", "text": "Министерството, създадено и съществуващо с цел да опазва закона и да следи за неговото съблюдаване, го нарушава по най-безцеремонен и арогантен начин. При наличие на толкова много проблеми, свързани с безопасността  на движението по пътищата в столицата и страната, да се отделя и без това оскъден ресурс за реално незаконна борба с тротинетките, е престъпно. Съгласно Закона за административните нарушения и наказания и установената съдебна практика - за да бъде едно деяние нарушение, то трябва да е регламентирано в закона чрез съответната правна норма. Не може да се налага наказание за нарушение, че едно превозно средство не е регистрирано, при положение че законът не предвижда неговата регистрация. Това казва в позиция до медиите столичният общински съветник и член на националното ръководство на ВМРО – Българско национално движение Карлос Контрера.\n\n\r\n                    \n                    \n                \n                \n                \n                \n\r\nВ поне два европейски регламента, тъй като обичаме да даваме примери отвън, електрическият скутер или тротинетка, е приравнен на велосипеда. Да се налагат глоби за нерегистрирана тротинетка предполага да налагаме глоби и за нерегистриран велосипед. А това вече гранични с абсурда. Непонятен остава и хъсът, с който се налагат глоби и санкции при толкова ясен от юридическа гледна точка казус, посочва Контрера.\n\r\nНужни са реални и работещи предложения за регламентация на електрическите скутери, а не дивотиите на паразитната структура Държавна агенция „Безопасност на движението по пътищата“. Тя, за съжаление, беше необходима, но откъм изпълнение докарахме поредния безсмислен орган, чиято основа цел беше явно да се трудоустроят едни хора, заявява в заключение столичният общински съветник от ВМРО Карлос Контрера.", "date": "2019.09.13", "title": "Полицията да се бори с тротинетките, това е престъпно! "}
{"url": "https://www.dnes.bg/muzika/2019/09/13/amerikanskiiat-syd-poiska-zadyrjaneto-na-ar-keli.422793", "text": "Съд в американския щат Минесота издаде заповед за задържане на певеца Ар Кели заради неявяване на изслушване по дело, съобщи БТА, позовавайки се на Асошиейтед прес.\r\nЗаповедта е формалност, която гарантира, че на следващото изслушване музикантът ще се яви под стража.\r\nАр Кели е в затвор в Чикаго, щата Илинойс, по обвинения за сексуални престъпления. Прокуратурата там беше известила прокуратурата в Минесота, че той няма да се яви на изслушването.\r\nКели е обвинен в Минесота, че е предложил на 17-годишно момиче да се съблече и да танцува през 2001 г. В Илинойс той беше арестуван през юли за сексуално насилие, включително и към непълнолетни, за разпространяване на детска порнография, възпрепятстване на правосъдието и други престъпления. Той не признава вина.\r\nАр Кели отговаря по подобни обвинения и в щата Ню Йорк.", "date": "2019.09.13", "title": "Американският съд поиска задържането на Ар Кели"}
{"url": "https://www.dnes.bg/notifikacii/2019/09/13/donorite-na-bybreci-poluchavali-do-7-000-evro.422796", "text": "Донорите на бъбреци получавали между 5 000 и 7 000 евро от престъпната група за трафик на органи, която бе разкрита във вторник вечерта. \r\nВъв вторник в 21:30 часа на ГКПП „Капитан Андреево“ бяха задържани двамата организатори на престъпната схума, както донор и болен човек, нуждаещ се от нов бъбрек, придружен от съпругата си.\r\nЧетирима общо били членовете на бандата - трима мъже с криминални регистрации и една жена, съдена за кражба и грабеж. Двама били ръководители на групата и се занимавали с организация на документи, а другите двама набирали донори и реципиенти, съобщи говорителят на спецпрокуратура Димитър Петров, цитиран от .\n\r\n                \n                \n                \r\nГрупата действала от февруари тази година. До момента са известни 5 случая, както за още двама донори, които били в готовност, и трима реципиенти, които чакали за нов орган.\r\n В България донорите и нуждаещите се били водени в една и съща лаборатория, където им правели кръвни изследвания. След това донорът и нуждаещият се, както и двамата организатори, тръгвали към Турция.\r\nВ клиниката се извършвали изследвания за съвместимост. Имало случаи, когато донорът и реципиентът не били съвместими и даващият бъбрек се връщал, уточни прокурор Петров. Ако съвпадали показателите на двамата, се извършвала и самата трансплантация.\r\nОрганизаторите се занимавали и с подготовката на документите, както и с удостоверенията за роднинска връзка. В Турция било разрешено даряването на бъбрек до трета степен на роднинство за разлика от България, където само най-близките роднини могат да станат донори на бъбрек.\r\nСпециализираната прокуратура е поискала постоянен арест. В момента в спецсъда се гледа мярката за неотклонение.", "date": "2019.09.13", "title": "Донорите на бъбреци получавали до 7 000 евро"}
{"url": "https://www.dnes.bg/akoshtete-vqrvaite/2019/09/13/shte-tyrsim-polovinki-s-facebook-dating-no-tova-li-e-kliuchyt.422803", "text": "Ще успеем ли да си намерим половинка във Facebook? На този въпрос въпрос ще открием отговора съвсем скоро. Социалната мрежа пусна в 20 страни приложението за запознанства Facebook Dating, което ще свързва потребителите въз основа на техните лайкове, кликове, постове и приятелска мрежа.\n\r\nFacebook Dating ще бъде първото по рода си толкова мащабно приложение за запознанства и ще има успех. Фокусът му е свързан с намирането на сродна душа. В този аспект има сериозни алгоритми, чрез които мнозина биха могли да се откриват на база общи интереси, заяви д-р Камелия Терзийска, съдружник в мачмейкинг агенция \"Идеалната половинка\", в предаването \"Бизнес старт\" с водещ Христо Николов по.\n                    \n                    \n                \n                \n                \n                \r\nИдеята за алгоритъма на любовта е гениална. Повечето млади хора прекарват доста време във Facebook. Т.е. той ще ни улесни да открием това, което сами не можем в обикновен сайт за запознанства, заяви от своя страна писателката Стефана Белковска. И според нея платформата ще се ползва със сериозен успех.\n\r\nМачмейкинг агенцията \"Идеалната половинка\" свързва хората индивидуално, сподели д-р Терзийска. Когато при нас дойде човек, който търси връзка, ние изготвяме въпросници с психолози и започваме активно да търсим профила, който той ни е дал, посочи тя.\n\r\nНямам поглед върху агенциите за запознанства, сподели Стефана Белковска. \"Предполагам, че имат успех. А традиционните запознанства не са отживелица\", допълни още писателката.\n\r\n", "date": "2019.09.13", "title": "Ще търсим половинки с Facebook Dating, но това ли е ключът?"}
{"url": "https://www.dnes.bg/teatar/2019/09/13/priiatno-mi-e-iva-postavia-nachaloto-na-noviia-sezon-za-teatyr-199.422774", "text": "                     \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nТеатър 199 oткрива новия театрален сезон. . Спектакълът е отличен с две награди \"Икар\" 2019 – за водеща женска роля и за драматургичен текст, както и с извънредна награда \"Златен кукерикон\" за индивидуално театрално постижение.\r\nС това заглавие театърът ще вземе участие в Международния театрален фестивал \"Сцена на кръстопът\" – Пловдив на 12 септември и в Есенен театрален салон – Сливен на 18 септември.\r\nДруги акценти в програмата на Театър 199 през септември са  – комедията \"Влюбена, сгодена, изчезнала\" от Щефан Фьогел на 18 септември и \"Най-бързият часовник във Вселената\" от Филип Ридли на 28 септември.\r\n                    \n                    \n                \n                \n                \n                \"Постоянството е нещо много трудно. Когато обаче работиш със сплотен екип, е възможно да се случи. А най-добрата мотивация е да правиш това, което обичаш\", сподели директорът на Театър 199 Анна Монова.\r\nПо думите на актрисата Ива Тодорова едно представление говори много и за самия живот.\r\nНа 22 октомври от 19:30 часа ще се състои премиерата на скандинавската пиеса \"Хаос\" от Мика Миляхо, режисьор – Марий Росен. В постановката участват Йоана Буковска – Давидова, Елена Атанасова и Радина Думанян.\r\nНа 15-и декември най-малките театрални почитатели ще могат да видят \"Малката кибритопродавачка\" по Ханс Кр. Андерсен. Това ще е дипломен спектакъл и режисьорски дебют на куклената актриса Анна – Валерия Гостанян.\r\n с премиерата на пиесата \"Боклук\" от Елена Телбис. Режисьор на постановката е Ивайло Христов, а в ролите ще видим Светлана Янчева, Анастасия Лютова и Весела Бабинова.", "date": "2019.09.13", "title": "\"Приятно ми е, Ива!\" поставя началото на новия сезон за Театър 199"}
{"url": "https://www.dnes.bg/stranata/2019/09/13/pojar-izbuhna-vyv-vilna-zona-krai-am-trakiia.422788", "text": "се е разгорял днес около 10:30 часа, съобщиха от МВР - Пазарджик, цитирани от БТА.\r\nТеренът е пресечен и труднодостъпен, вятърът допълнително затруднява гасенето. Поради близостта на автомагистрала \"Тракия\" в района на 61-ви километър е пренасочен автопатрул, който следи за опасност от задимяване.\r\nПо първоначална информация .\r\nНа място са изпратени огнеборци от Белово, Пазарджик и Септември. В гасенето участват също горски работници и хора от селото.\r\nПри необходимост към мястото ще бъдат насочени допълнително екипи от районните служби в Пазарджик и Пещера, уточниха от МВР.", "date": "2019.09.13", "title": "Пожар избухна във вилна зона край АМ \"Тракия\""}
