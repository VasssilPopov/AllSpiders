{"url": "https://www.dnes.bg/obshtestvo/2020/01/02/chaka-li-ni-neshto-dobro-oshte-sme-nai-bedni-i-nai-negramotni.434671", "text": "Финансистът Мика Зайкова призна, че не е оптимист за развитието на страната през 2020 г. \n\r\n\"България остава най-бедната, най-неграмотната, най-корумпираната страна. България остава без върховенство на закона. Имаме ръст на БВП, но темпове от 3-4% не са темпове, които водят до доближаване до страните от Европейския съюз. Системата ни на здравеопазване е в пълен хаос. В годината, в която нямаше засушаване, нямаме вода. Имаме и най-мръсния въздух. От страна за инвестиции и за развитие се превърнахме в страна, която събира боклука на Европа и го гори\", разкритикува тя пред БНР. \n\n Според нея всичко ни удря по джоба - водата поскъпна в 24 региона, инфлацията расте, цените на храните скочиха, услугите също.\r\n \r\nПо думите ѝ през следващата година се очаква да настъпи рецесия, а страна с отворена икономика като нашата е сериозна застрашена, защото се влияем от случващото се по света. \n                    \n                    \n                \n                \n                \n                \r\n\"Не можем да очакваме сериозно подобрение, защото изнасяме стоки с ниска добавена стойност. В продължение на години правим мимикрия на реформа, а не истинска реформа\", коментира Зайкова.\n\r\nТя пресметна, че най-големият инвеститор са българите, които работят в чужбина и без парите, пратени от тях, българите нямало да похарчат 2,4 млрд. лева по празниците. \n\r\nОсвен това българите разчитали и на бързите кредити.", "date": "2020.01.02", "title": "Чака ли ни нещо добро? Още сме най-бедни и най-неграмотни"}
{"url": "https://www.dnes.bg/temida/2020/01/02/zakriha-raionnata-prokuratura-v-pyrvomai.434670", "text": "Във връзка със  и с Решение на Пленума на ВСС, считано от 1 януари беше . Това съобщиха от пресцентъра на Апелативната прокуратура.\n \n\r\nСчитано от същата дата е  към Районна прокуратура – Пловдив, което ще поеме компетентността по делата върху територията на Община Първомай.\n\r\nТериториално отделение – Първомай  и помещенията, в които досега се намираше бившата Районна прокуратура – Първомай. Осигурен е достъп на граждани и институции до всички структурни звена на Районна прокуратура – Пловдив, включително и в град Първомай.\n                    \n                    \n                \n                \n                \n                \r\nОт 1 януари сигнали, жалби, молби и други биват адресирани до Териториално отделение – Първомай към Районна прокуратура – Пловдив, ако се депозират в град Първомай, или директно към РП – Пловдив, ако се подават в Пловдив, както и в полицията.", "date": "2020.01.02", "title": "Закриха Районната прокуратура в Първомай"}
{"url": "https://www.dnes.bg/stranata/2020/01/02/imame-dobri-kadri-v-turizma-no-te-rabotiat-navyn-u-nas-ne-plashtame.434612", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         В първите дни на 2020 г. правим равносметка за изминалата година, поглеждайки към туризма у нас.  Отчитаме значителен спад, а какви са причините са отлива на туристи през летния сезон?\r\n\"В последния ден на предходната година излезе статистиката на НСИ. Имаме 6% ръст на чуждестранните туристи за ноември. Акцентът трябва да се постави върху качеството на услугите. Няма лесни години. Имаме голям проблем с анализа на статистиката. Част от изоставането се дължеше на подценяване на заплащането в сектора. Българите са конкурентоспособни. Проблемът е, че ние не плащаме\", каза за \"България сутрин\" Румен Драганов от Института за анализи и оценки в туризма.\r\n                    \n                    \n                \n                \n                \n                По думите му имало пазари и борси, на които трябвало да се позиционираме, така както в Германия има екстремен туризъм, а конен - в Испания.\r\nДраганов обясни, че у нас имало 34% чуждестранни туристи с цел туризъм, както и 42% с друга цел, сред които посещение на роднини и приятели или просто минават транзит. Според него културният туризъм измествал морския, а SPA туризмът във Велинград регистрирал ръст.  \n\r\n\"Имаме ли качество на предлагането - нямаме проблем с туризма. В празничната седмица 185 млн. европейци са пътували интензивно. В България над 540 хил. души са ползвали туристически услуги в последната седмица, 140 хил. са били в чужбина. Най-много идват от съседна Гърция, както и австрийци, испанци\", коментира той за .\r\nИмаме добри кадри в туризма, но те работят в чужбина за добри пари. \"Ние тук не плащаме\", обясни още Драганов. По думите му, България прави 1% от европейския туризъм. \"Ние сме малка страна и не влияем на глобалните процеси. Нужно ни е маркетингово позициониране\", заключи още той и допълни, че прогнозира, че се движим с 3% ръст този туристически сезон.", "date": "2020.01.02", "title": "Имаме добри кадри в туризма, но те работят навън. У нас не плащаме"}
{"url": "https://www.dnes.bg/mish-mash/2020/01/02/hrani-podhodiashti-za-detoks-sled-praznicite.434246", "text": "Коледните и новогодишни празници са истинско пиршество за вкусовите ни рецептори. Позволяваме си да хапваме от любимите ни, но не толкова здравословни храни, консумираме и алкохол. Равносметката е няколко излишни килограма, но и тяло, което се нуждае от детокс.\r\nЗа щастие има редица полезни храни, които могат да ни помогнат да влезем бързо в добра форма, елиминирайки излишните мазнини и течности. Такива са домати, авокадо, риба, сини боровинки, артишок, спанак, аспержи. Кои други е добре да добавите към менюто си?\r\n \r\n\r\n \r\nПлодовете са чудесни за детокс на организма. Едни от най-полезните след празничното похапване, когато искате да свалите излишните килограми са грейпфрутите.Фитохимикалите в плодовете спомагат за разграждането на излишните мазнини. Също така, грейпфрутите подпомагат и функцията на черния дроб.\r\n \r\n\r\n \r\nЧаят е чудесен за детокс на организма. Освен зелен добавете към менюто си и чай от хибискус. По време на празниците консумираме повече храни, които са солени, кисели, хапваме и сладкиши.\r\n \r\nВсичко това кара тялото да задържа излишни течности. В резултат сме подпухнали, подути. От друга страна, чаят от хибискус, който е богат на флавоноиди, противодейства на подуването на корема, като оказва и влияние върху това как алдостеронът, хормонът, който отговаря за електролитния метаболизъм и баланса на вода в тялото действа.\r\n \r\n\r\n\r\n\r\n\r\n\r\n\r\n\r\n\r\n\r\n\r\n", "date": "2020.01.02", "title": "Храни, подходящи за детокс след празниците"}
{"url": "https://www.dnes.bg/notifikacii/2020/01/02/cska-izprati-trudna-no-i-radostna-godina.434675", "text": "\n\r\nДнес публикуваме нов материал на Александър Линдарев, който даде оценка на отминалата година за ЦСКА. А вие изпращайте вашите материали на info@gol.bg.\r\n\r\nОще една календарна година се търкулна, а обикновено през това време на годината е време за поглед назад във времето, а и напред. Какво се случи с  през 2019? Как протече годината за най-великия български отбор? Нека си припомним! В началото на годината ЦСКА беше разтърсен от новината за смяната на Нестор Ел Маестро и червените бяха представени на стадион Българска Армия срещу състава на Етър, водени от един от любимците на феновете - Любо Пенев!\n                \n                \n                \r\nЛюбо дойде в най-неподходящия възможен момент. Когато ЦСКА и в частност Ел Маестро, вече беше изградил доста сериозен облик на отбора. Имахме много солидна основа и база на която да стъпим и да продължим да растем. Но, уви. Любо загуби този мач с Етър и всички си измиха ръцете с оправданието - \"Ето го наследството на Нестор!\" Причината обаче очевидно не беше в това. В отбора нямаше настроение. Футболистите бяха в шок, а предстоеше и визита във Варна!\n\r\nПърви официален мач за годината! Загуба с 0:2 и отново на Армията стана горещо. Рутинната победа срещу Ботев Враца, с 2:1 на Армията, не успокои много нещата и ЦСКА влезе във Вечно дерби със съмнения в собствените си възможности и логичното се случи. Автогол на Стивън Перейра и загуба от Левски. Вината за всичко случващото се беше в БФС, съдиите, вятъра, глобалното затопляне и навсякъде другаде, но не и в треньора, естествено. Ок, Любо имаше нужда от време, съгласен съм. И го имаше. Имаше цялото време и свобода на света.\n\r\nИ ето - предстоеше серия от победи. Септември, Етър, Берое, Черно Море, Лудогорец и още един път Берое се превърнаха в жертви, за да дойдат и превърналите се в апотеоз на целия сезон - 1/2-финални мачове с Ботев, а между тях и още едно дерби с Левски. ЦСКА загуби първия мач в Пловдив с 3:2, а дербито беше изиграно сякаш повече с мисъл за реванша и съвсем логично - там се получи нулево равенство. Реваншът на Армията беше горещ!\r\n\n\r\nПълен стадион, еуфория и всичко беше готово за победа, но какво се случи. Не беше изтекъл и половин час игра, а Ботев вече водеше на Армията с 0:2. Стадионът обаче се превърна във врящ котел, когато Али Соу намали резултата в началото на второто полувреме. Обратът беше в кърпа вързан. 74-та минута Евандро направи резултата 2-2, а Българска Армия щеше да се срути, когато в 85-тата минута, отново Соу, този път от дузпа, докара нещата до 3:2 и пълният обрат беше факт.\n\r\nБотев остана с човек по-малко и по всичко изглеждаше, че ЦСКА ще бъде краен победител. Всичко обаче свърши само три минути по-късно, когато Кристиян Димитров отбеляза гол след изпълнение на корнер и резултатът стана 3:3. Армейците бяха отстранени. А когато следващата седмица отборът отново загуби с 2:0 в Пловдив, пак от Ботев, но този път за първенство, приключи и авантюрата на Любо! Пенев напусна клуба по собствено желание и изостави ЦСКА в тежко състояние, в което да доиграва сезон, без почти никакви шансове за нищо!\n\r\nЕдинственият шанс беше ЦСКА да спечели всичките си 5 мача до края на сезона и щеше да бъде шампион! С тежката задача се зае Добри Митов. Победа във Варна, победа в Стара Загора, победа срещу Левски и Ботев и един равен с Лудогорец, в който Али Соу пропусна онази прословута дузпа. Така като се върнем назад във времето, спокойно можем да кажем, че ЦСКА беше на една дузпа от титлата. Причините естествено бяха още много, но чисто футболно, може да се каже и така. ЦСКА завърши първенството, само на точка от първото място!\n\r\n\r\n ", "date": "2020.01.02", "title": "ЦСКА изпрати трудна, но и радостна година "}
{"url": "https://www.dnes.bg/sport/2020/01/02/uspeshna-godina-izpratiha-bylgarskite-boini-sportove.434623", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Българските бойни спортове изпратиха изключително успешна година с повече от 300 медала във всички дисциплини. Наред с това бяха проведени 4 галавечери с името SENSHI, които събраха елитни състезатели от цял свят.\n\r\nЗа успехите на българските спортисти през 2019 г. и това, което предстои през 2020 г., разказа редакторът на специализирания сайт за бойни спортове Борис Тонев в студиото на \"България сутрин\".\n\r\n\"През тази година жените показаха, че българските дами са много силни в света. Цели четири представителки на бойните спортове видяхме в \"Спортист на годината\", коментира Тонев.\n                    \n                    \n                \n                \n                \n                \r\nТайбе Юсеин стана европейска шампионка и втора на световното първенство. Мария Оряшкова спечели пета световна титла в самбото. Албена Ситнилска спечели поредна титла. Това са само част от успехите на българките.\n\r\n\"Те тренират с най-добрите в България и дадоха заявка за едни изключително добри резултати през 2020 г. на професионалната кикбокс сцена. Албена Ситнилска спечели всичко, което можеше да се спечели през 2019 г. и тя ще атакува ринга в стил К1 през следващата година. Теодора Кирова стана световен шампион по муай тай. И Теодора, и Албена нямат загуба през тази година\", допълни Тонев.\n\r\nПървото издание на SENSHI, което се проведе във Варна, препълни Двореца на културата и спорта. Определено състезатели от над 16 държави дойдоха да премерят сили в четирите издание на SENSH, също така раздаването на световна и европейаска титла на тези събития.\r\n\"Такива събития са един сериозен тест за всеки представител на ударните спортове и видяхме, че има бъдеще за такива събития в България\", каза Борис Тонев пред \n\r\nПетата гала вечер на SENSHI ще се проведе във Варна на 22 февруари.", "date": "2020.01.02", "title": "Успешна година изпратиха българските бойни спортове "}
{"url": "https://www.dnes.bg/obshtestvo/2020/01/02/padane-po-stylbite-e-prichinata-za-smyrtta-na-silva-zurleva.434682", "text": "и е причинило на , категорично установи направената аутопсия, пише „“.\n\n  \n\r\nЗурлева бе намерена мъртва пред стълбите на къщата си в с. Ковачевица на 1 януари малко преди 10 ч. Окръжна прокуратура образува досъдебно производство, каквато е нормалната практика в такива случаи. Назначена е съдебно-медицинска експертиза за изясняване на причините за трагичния инцидент, но заключението още не е пристигнало в прокуратурата. От са категорични, че. Категорично става въпрос за нещастен случай, е заключението на аутопсията.\n                    \n                    \n                \n                \n                \n                \r\nСтълбите са били дървени, стръмни и хлъзгави, и макар рядко, такива трагични инциденти стават, коментираха медици.\r\nПри падането Зурлева е получила спукване на главата и контузия на мозъка. Това е довело почти до моментална смърт в рамките на няколко минути. Проверена е и вероятността да е получила инфаркт, но това не е установено. Имала е хипертрофия на миокарда, но това няма общо със смъртта.", "date": "2020.01.02", "title": "Падане по стълбите е причината за смъртта на Силва Зурлева "}
{"url": "https://www.dnes.bg/notifikacii/2020/01/02/britanskiiat-mahmurluk-ocenen-na-5-mlrd-paunda.434658", "text": "1 на всеки 8 служители във Великобритания се е обадил днес на шефа си и е казал, че е болен и няма да отиде на работа. Разбира се, всеки би се досетил каква е причината за тази масова епидемия – празненствата около посрещането на новата година.\r\nМасовият махмурлук на британците води до загуба на 5 милиарда паунда в първата седмица на януари. Статистиката не се е променяла през 16-те години в които се прави подобен анализ.\r\nРазбира се, освен \"щетите“ нанесени от безотговорната употреба на алкохол, някои британци, макар и малко, не отиват на работа заради грип и настинка. Така, Великобпитания ще плати болнични в размер на 18 милиона паунда. \r\nСпоред Националната здравна служба, жените, които са се възползвали от възможността да не отидат на работа са близо три пъти повече от мъжете.\r\n                \n                \n                От 1995 година до сега броят на дните, в които британците са в болнични, са намалели значително. От 7,2 те спадат на 4,4. Повече от ¼ са в резултат на незначително заболяване, 1 на всички 5 е в резултат на болки в гърба, а 1 на всички 8 случая е заради психическо напрежение или стрес.\r\nНай-много отсъствия от работа са регистрирани в Шотландия и Уелс, а най-малко – в Лондон.", "date": "2020.01.02", "title": "Британският махмурлук оценен на 5 млрд. паунда"}
{"url": "https://www.dnes.bg/obshtestvo/2020/01/02/gripnata-vylna-vse-oshte-slaba-pikyt-v-kraia-na-ianuari.434594", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВтори случай на  е регистриран в София. Заразени са две деца на 4 и 12 години, като преди Коледа други две деца също бяха диагностицирани с вируса. \n\n\n\"От началото на сезона са доказани 4 случая на грип. Тази година грипът е като снега - още го няма. Децата са с класическите симптоми - температура, главоболие, повръщане, кашлица. В момента имаме 4-годишно дете с диагноза свински грип\", обясни доц. д-р Атанас Мангъров от Инфекциозната болница в София пред репортер на Bulgaria ON AIR.\n                    \n                    \n                \n                \n                \n                \r\nПо думите му  около 100 на 10 000 души, което е доста под епидемиологичните нива. Може да се очаква грипната епидемия да дойде към края на януари, съобщи доц. д-р Мангъров. \n\r\n\"Това заболяване не се отличава по нищо от другите респираторни инфекции. Всяка година щамовете са различни, повечето хора нямат антитела срещу тях. В един момент се разболяват много хора и тогава говорим за епидемия от грип. Не можем да разпознаем грипа\", каза още специалистът за зрителите на \"България сутрин\". \n\r\n уточни, че това е самоограничаващо се заболяване. При грипа може да се използват противовирусни препарати, които обаче трябва да се приемат преди човек да се разболее, за да бъдат ефективни.\n\r\nАнтибиотиците не помагат при вирусните инфекции. Даването им в началото, за да не се стигне до усложнения, е абсурдно, категоричен бе докторът. \n\r\nДоц. д-р Мангъров подчерта, че  при максимално щадящ режим, за да може да мобилизира защитата си. \n\r\n След празниците пък може да се очаква известно завишаване на заболеваемостта в детските градини, смята още експертът.", "date": "2020.01.02", "title": "Грипната вълна все още слаба. Пикът - в края на януари"}
{"url": "https://www.dnes.bg/obshtestvo/2020/01/02/firmata-chiito-bokluk-se-zapali-pod-am-struma-skladira-za-ndrangeta.434683", "text": ", стопанисваща , което мост на магистрала \"\", боклука на калабрийската Ндрангета в Плевен, съобщава NOVA.\n \n\r\nВъпросната компания се е сдобила с разрешително от за горене на боклука от Италия, въпреки че не е имала капацитет да извърши подобна дейност. Проверява се дали разрешителното е фалшиво. Отпадъците били съхранявани в склад в Плевен, който в момента е запечатан от властите. \n\r\nПо първоначална информация става въпрос за над 8 000 тона . \n\r\n„По случая е образувано досъдебно производство. . През това време са извършени всички неотложни действия – оглед на местопроизшествие и разпити на хора”, заяви на брифинг окръжният прокурор на Плевен Ваня Савова.\n                    \n                    \n                \n                \n                \n                \r\nТя поясни, че разследването е свързано с , които евентуално не са изпълнили задълженията си във връзка с вноса и съхранението на отпадъци.", "date": "2020.01.02", "title": "Фирмата, чийто боклук се запали под АМ \"Струма\", складира за Ндрангета  "}
{"url": "https://www.dnes.bg/mish-mash/2020/01/02/destinacii-koito-biaha-razrusheni-prez-tova-desetiletie.434512", "text": "Пътуването по света става все по-достъпно и все по-бързо. Вече не е нужно да пълните колата с гориво, за да отидете до някоя далечна дестинация или пък да се качите на кораб. Самолетите стигат почти до всяка част на света и това е предпоставка за повече хора да се докоснат до различни култури и да изпитат невероятни преживявания.\r\nТуризмът обаче си има и своята лоша страна. С напредването на социалните мрежи, някои от местата се превърнаха в желана дестинация за всеки с профил в Инстаграм и Фейсбук, а целта беше само една - повече харесвания и много последователи. Това накара някои от популярните места да затворят, а някои от тях дори бяха сериозно увредени от хората.\r\n \r\nИмаше и такива, които също бяха апетитни за туристите, но природни явления частично или напълно ги разрушиха. Някои от тях станаха \"жертва\" на ерозия, пожари, бури или климатичните промени. Други пък бяха затворени, за да бъдат реновирани.\r\n \r\nЕто кои места пострадаха през това десетилетие.\r\n \r\n\r\n \r\nНаричана още \"Парижката Света Богородица\", катедралата Норт-Дам в Париж е считана за един от най-добрите примери на френската готическа архитектура. Строителството й започва през 1163 година е завършена чак през 1260-а. Обявена е за исторически паметник и за световно културно наследство на ЮНЕСКО през 1991 година.\r\n \r\nСчита се, че близо 13 млн. души я посещават годишно, което я прави най-посещаваният паметник в Париж. За съжаление, през април 2019 година, Нотр-Дам беше обвита в пламъци. По това време катедралата беше затворена заради ремонт, който се счита като една от основните версии за пожара.\r\n \r\nПрезидентът на Франция Еманюел Макрон заяви, че веднага целта му е да възстанови Нотр-Дам в следващите 5 години. Заради пожара, тази година беше първата от 230 години, когато в катедралата не беше отслужена Коледна служба.\r\n \r\nКои са другите дестинации, които няма да може скоро да посетите, вижте в ", "date": "2020.01.02", "title": "Дестинации, които бяха разрушени през това десетилетие"}
{"url": "https://www.dnes.bg/world/2020/01/02/iran-ne-se-gotvi-za-voina-no-ne-se-strahuva-ot-konflikti.434662", "text": "Иран не се готви за война, но не се страхува от никакви конфликти, заяви командващият Корпуса на гвардейците на ислямската революция генерал Хосейн Салами, след като президентът на САЩ Доналд Тръмп заяви, че Техеран стои зад антиамериканските протести в Ирак, предаде Ройтерс.\r\n\r\n\"Ние не водим страната към война, но не се страхуваме от никаква война и казваме на Америка да говори коректно с иранската нация. Имаме силата да ги пречупим няколко пъти и не се притесняваме\", заяви Салами, цитиран от иранската агенция Тасним.\n\n\r\nНачалникът на генералния щаб генерал-майор Абдолрахим Мусави заяви, че иранските въоръжени сили са готови \"да се изправят срещу врага\".\r\n\r\n\"Нашите въоръжени сили внимателно следят всички действия и ако някой направи и най-малката грешка, ще реагират решително. Ако ситуацията се нагорещи, ще покажем на врага нашите способности\", заяви генералът, цитиран от иранските държавни медии.\r\n/БТА/", "date": "2020.01.02", "title": "Иран не се готви за война, но не се страхува от конфликти!"}
{"url": "https://www.dnes.bg/eu/2020/01/02/premahvat-shtandovete-za-suveniri-v-rim.434668", "text": "Щандовете за сувенири, поставени пред някои от най-красивите монументи в Рим, ще бъдат премахнати, за да се запази \"благоприличието и безопасността\" на местата, съобщава BBC.\r\nСпоред кмета на града Вирджиния Раги щандовете, които продават всичко - от тениски до чаши, миниатюри на Колизеума и фигурки - от папа Франциск до Доналд Тръмп, не си пасват със сградите, които ги заобикалят.\r\n17 щанда ще бъдат премахнати от места като фонтана \"Ди Треви\", Испанските стълби, Пантеона и площад \"Навона\". Все пак осем от тези 17 търговци ще могат да продават стоката си, но далеч от историческите места.\r\nДълго време Раджи се опитва да се отърве от сувенирите, които по думите й \"придават глупав вид на Рим\". С действията си тя се опитва да предпази наследството на италианската столица и да осигури максимална безопасност за посетителите му. Кметът на града забрани и нелегалната  продажбата по улиците, но на някои места търговците продължават да са активни.\r\n                    \n                    \n                \n                \n                \n                Законът трябваше да влезе в сила от 1 януари, но според BBC, щандовете все още са пред фоната \"Ди Треви\".\r\nВирджиния Раги въведе и още много кардинални промени, които да променят облика на града, като забрани храненето и сядането по Испанските стълби, разхождането из града без тениска, дърпането на куфари по историческите места и въведе глоби за онези, които се къпят във фонтаните.\r\nКонтролът на повечето забрани е труден, но част от тях сработиха веднага, като забраната на \"модерните центуриони\", които изкарваха пари като позираха за снимки.", "date": "2020.01.02", "title": "Премахват щандовете за сувенири в Рим "}
{"url": "https://www.dnes.bg/world/2020/01/02/jertvite-na-samoletni-katastrofi-s-50-po-malko-prez-2019-g.434591", "text": "Броят на загиналите в катастрофи с големи пътнически самолети през изминалата година е намалял с 50 на сто спрямо 2018 г. въпреки голямата катастрофа с \"Боинг 737 MAX\" в Етиопия през март м.г. \n\r\nТова обяви холандската консултантска фирма по авиация \"To70\", цитирана от Ройтерс и АП.\n\r\nСпоред съобщението през 2019 г. са станали 86 инцидента с големи пътнически самолети, от които осем са били смъртоносни с общо 257 загинали. \n\r\nПрез предходната година е имало 160 инцидента, сред които 13 смъртоносни с 534 убити.\n\r\nФирмата посочва, че сред инцидентите с големи пътнически самолети през изминалата година онези, които са довели до фатален край за хора, възлизат на 0,18 от един милион полета, тоест един фатален инцидент на всеки 5,58 милиона полета. Това е значително подобрение спрямо 2018 г.\n                    \n                    \n                \n                \n                \n                \r\nОтчитани са смъртните случаи на пътници, бордови екипаж или загиналите на земята вследствие на самолетна катастрофа. Данните на \"To70\" не включват инциденти с военни самолети, тренировъчни полети, частни полети, карго операции и хеликоптери, пише БТА.", "date": "2020.01.02", "title": "Жертвите на самолетни катастрофи с 50% по-малко през 2019 г. "}
{"url": "https://www.dnes.bg/index/2020/01/02/bez-foierverki-na-1-ianuari-kyde-po-sveta-ne-e-2020-godina.434654", "text": "2020 година официално започна. Или поне за тази част от света, която следва григорианския календар. Въпреки че той е най-разпространен, в някои краища на Земята се използват и други календари, според които годината далеч не е 2020-та. Кои са те?\r\n\r\nЕвреите празнуват Нова година в края на септември, по време на месеца Тишрей. Всъщност в юдаизма има 4 нови години, включително една за дърветата. Но тази по време на Тишрей отбелязва годишнината от създаването на Вселената. Традицията повелява хората да ядат мед или други сладки неща, за да бъде и годината им сладка. Те също така изпълняват – за да изхвърлят греховете си, евреите хвърлят трохи в течаща вода.\r\n                \n                \n                Еврейският календар е лунно-слънчев, което означава, че следва, но е свързан и с орбитата на Земята около слънцето.\r\n\r\nИменно заради това Новата година в Китай винаги се пада на различна дата. През 2020 година празненствата ще бъдат на.\r\nВсяка година носи името на едно от 12-те зодиакални животни, които са важна част от китайската култура. Тази година е годината на плъха.\r\nКитайската нова година също така е позната и като . Празникът продължава цяла седмица, а честването му датира още от древни времена.\r\nЛунарната нова година се празнува в много азиатски страни, включително Южна Кореа.\r\n\r\nТрадиционната  носи името Seollal (Лунна). Както в Китай, така и в Корея, това е един от най-големите празници, който ще се проведе на 25 януари. Но за да са в крак с модерните времена, корейците празнуват и \"новата“ Нова година на 1 януари. Там григорианския календар влиза в края на 19-ти век. Честването на тази нова година обаче не е толкова мащабно, а по-скоро символично и по-скоро административно.\r\nВ съседната Северна Корея пък , но пък си имат седем социалистически празника.\r\n\r\nИндуизмът в различните части на страната посреща Нова година по различно време, защото използват различни календари. Те могат да следват лунните или слънчевите цикли, а понякога и двете едновременно. В южния индийски щат Тамил празнуват  на 14 април. Датата съвпада или е близка до настъпването на Новата година за Бенгали, Бурмезе и Синхали.\r\nНай-често срещаният тамилски календар , които се въртят. Вместо числа като 2019 и 2020, те всички имат имена. Следващата година ще носи името Saarvari.\r\n\r\nЗа Хиджра годината започва на 31 август. Календарът води началото си от деня, в който пророкът Мохамед от Мека, където е подложен на гонения, се преселва (последван от негови поддръжници) в Медина.\r\nКалендарът се позовава на циклите на Луната и на това се дължи факта, че на различни дати. Например Рамадан през 2019 година бе празнуван през месец май, но през далечната 2000 година е бил през ноември.\r\nВъпреки че хората празнуват Нова година според Хиджра, много малко от тях могат да изброят нейните месеци, тъй като официалният календар в повечето ислямски страни е григорианският.\r\n\r\nПерсийската Нова година се празнува в деня на пролетното равноденствие, когато денят и нощта са равни. Календарът се позовава на движението на Земята около Слънцето, а Нова година или Norouz (нов ден) най-често се пада около 20 март.\r\n не само от иранците, но и от други общества. Традицията повелява на масата да имат 7 символични предмета, а младите посещават по-възрастните си роднини в знак на уважение.\r\nРазбира се, има и много други календари, които са в употреба, но почти всички държави са въвели григорианският.\r\nРимският император  въвежда юлианския календар, който се позовава на въртенето на Земята около Слънцето. Но той имал няколко недостатъка и заради това бил подобрен от папа Григорий XIII през 16-ти век – така се появил григорианският календар. До тогава, повечето християни празнували Нова година на 25 март, но папа Григорий я мести на 1 януари.", "date": "2020.01.02", "title": "Без фойерверки на 1 януари: Къде по света не е 2020 година? "}
{"url": "https://www.dnes.bg/index/2020/01/02/ryst-na-dohodite-2020-godina-shte-e-po-losha-versiia-na-2019-a.434619", "text": "Новата година няма да е по-добра от предходната, прогнозира икономистът Георги Вулджев.\n\r\n\"Очаквам 2020 година да е по-лоша версия на 2019-а по отношение на икономически растеж и цялостния ръст на доходите. Ръстът в доходите ще е около 10 процента, но едва ли ще го надвиши. За обикновения потребител това означава, че трябва да бъдат по-внимателен за това как харчи парите си и да започне да заделя такива\", каза той пред Нова тв.\n\n\r\nТой допълни, че е възможно по-късно през годината или в началото на следващата да настъпи нова икономическа криза.\n\r\nПо думите му положителната страна е, че цените на имотите няма да растат толкова бързо както през миналата година. Гуджев е на мнение, че в последните години те изкуствено се завишават. \n                \n                \n                \r\n\"През 2020 година цените на жилищата най-вероятно ще станат по-достъпни\", коментира той.\n\r\nПо думите му българската икономика се влияе от тези на големи европейски такива като германската. \n\r\n\"Ако видим ще там настъпват негативни икономически процеси, ние веднага ще разберем, че това ще дойде и при нас. С известно закъснение\", обясни икономистът.\n\r\nТой е категоричен, че IT секторът ще си остане най-високо платения в България.", "date": "2020.01.02", "title": "Ръст на доходите? 2020 година ще е по-лоша версия на 2019-а "}
{"url": "https://www.dnes.bg/obshtestvo/2020/01/02/moje-li-karta-na-mechtite-da-pomogne-za-novata-godina.434630", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        В първите дни на януари много често обичаме да си поставяме различни цели за новата година. Колко от тях обаче са налице в края на годината - често разбираме, правейки равносметки. \n\r\nСъществува по-различна алтернатива как да систематизираме желанията си чрез табло, което сами сме изработили. \n\r\nПринципът карта на мечтите идва от древно китайско изкуство и според психолози 80% от това, което закодираме в нашите карти, се сбъдва. Затова трябва да внимаваме какво си пожелаваме.  \n\r\n\"Тази карта не е нещо ново, но е осъвременена и украсена. Най-добре е използването ѝ да започне със сектор здраве, на който поставяме снимка\", обясни за \"България сутрин\" Дарина Христова.\n                    \n                    \n                \n                \n                \n                \r\nПо думите ѝ са предвидени около 6 желания, а всеки има право да импровизира по свой начин.\n\r\n\"Нашите емоции много подсилват сбъдването на мечтите и действието на картата. Има хора, които не виждат светлина в тунела. Ползването на картата е препоръчително. Хората искат повече финанси, а пътешествията са най-любим сектор\", допълни тя за ", "date": "2020.01.02", "title": "Може ли карта на мечтите да помогне за новата година?"}
{"url": "https://www.dnes.bg/sofia/2020/01/02/v-praznichnata-nosht-nad-730-minali-prez-speshnoto-na-pirogov.434629", "text": "Общо 730 души са преминали през спешното отделение на УМБАЛ \"Пирогов\". От тях 240 са деца, обясни д-р Сергей Илиев, дежурен  шеф екип на спешния хирургичен кабинет в болничното заведение.\r\nПо думите му, хоспитализирани са 111 души, от които 28 са деца. \"Информацията е за дните 31 декември вечерта и 1 януари през деня. Имаме увеличаване на болните в сравнение с миналата година и предишните години, около 20%\", добави д-р Илиев, цитиран от \"Фокус\".\n\r\n\"На 31 декември вечерта и 1 януари през деня се увеличава приема на болните и преминалите през Спешно отделение. Това е за сметка на инцидентите, употреба на алкохол, пътнотранспортни произшествия, битови инциденти. 7 пациенти са пострадали от пиратски, които са обработени без хоспитализация. От тях има едно пострадало 3-годишно дете с ушна травма и е прието в Клиника по изгаряния\", посочи специалистът.\n                    \n                    \n                \n                \n                \n                \r\n\"Токсикологично болни от прием на алкохол са преминали 5 момчета и 3 момичета. Те са хоспитализирани като средно се движат между 1.5 - 2 промила алкохол в кръвта. Приети са и доста пациенти с алергии и хранителни натравяния\", каза още той\n\r\n\"Неврохирургични са приети 80 болни, с черепено-мозъчни травми. Хирургичните 140, като от тях са оперирани 11. През травматологичен кабинет са преминали 250 болни, от тях са оперирани 8 човека. Детско отделение са преминали 150 болни. На 31 декември през нощта е оперирано момче на 11 години с онкологично заболяване. През кардиологично отделение са преминали 17 пациенти, от които 4 са с инфаркт\", обясни д-р Илиев.\n\r\n\"От пътнотранспортното произшествие, което е станало на 31 декември с блъснати 6 човека, в болницата са приети 3 с травми на крайниците, предстои уточняване и лечение\", допълни д-р Сергей Илиев.", "date": "2020.01.02", "title": "В празничната нощ - над 730 минали през спешното на \"Пирогов\""}
{"url": "https://www.dnes.bg/knigi/2020/01/02/s-baklava-vino-i-more-kak-da-oceleesh-kato-roditel-2.434665", "text": "Наръчникът \"Да оцелееш като родител\" си има продължение. Във втората част Елисавета Белобрадова и Красимира Хаджииванова изследват процесите на майчинството и бащинството със споделени и любопитни разкази, случки и перипетии.\r\nАвторките се опитват и да запазят здравето, щастието и разсъдъка си по възможност и описват начините, с които според тях може да стане това.\r\nСред това, което са намислили е да си заливат обувките с шампанско, да реват като мандрили. Също така си обещават \" сума ти простотии\", които никога няма да изпълнят:  \"Да спортуваме всеки ден (ХАХА­ХА), да спестяваме пари (да бе, да), да бъдем по-до­бри хора (защо??) и прочие фалшиви неща, които нито разбираме, нито можем да постигнем.\"\n                    \n                    \n                \n                \n                \n                \r\nЕлисавета и Красимира стигат до общия извод: \"Мислете за това да останете живи като за една бетонна плоча, върху която след това ще построите криво-ляво някакви стени, ще сложите алуминиева дограма, за да не ви духа на кръста, и ще постелете персийски килим, върху който ще се въргаляте като щастлива и преяла мечка цяла година.\r\nЗащото, съгласете се, ако не сме живи, а сме умрели, няма как да спортуваме всеки ден, да пестим пари и да сме много добри към другите, по-лоши хора (в случай че това е, което е важно за вас).\r\nОсвен това, ако сме умрели, няма да можем да се тъпчем с шоколад и баклава, да пием вино и да ходим на море в Гърция, което също е голяма загуба.\"\r\nСред съветите за съхраняване на живот е  да не се пресича на червено, да не се прави забранен ляв завой, да не минават под балкони, когато от БАН преду­предят, че ще има червен код за ураганен вятър, да не ходят по джапанки да покоряват планински върхове, да не яздят коне,  да не берат гъби в гората, да не се качват на мотори, да не скачат през прозорци и казано накратко –  да не правят глупости, които намаляват шансовете за живот. Те също така апелират да не се състезаваме с другите. \"Интернет, пък и реалният живот, е пълен с жени, които сякаш идват от други галакти­ки, където да си организирана, изпълнителна и успешна майка на три деца, която работи, учи пета магистратура, винаги е с изряден ма­никюр и става за фитнес в пет сутринта, явно е някаква тройна ваксина, която ти бият още в родилното.\r\nДвете авторки споделят, че най-реалистично е да се успокоим и да живеем тоя живот без да се опитваме да сме  свръххора, а да излизаме \"по-често с приятели, да ядем хубава храна и да пием вино или каквото там ни се пие, защото, съжалявам, че ще ви разочаровам, но никой на тоя свят няма да ви връчи награда за най-чист килим, за най-добре лъсната плочка в банята или за най-хубаво сварен грах.\"\r\nТези и още много съвети и обещания са събрани в  \"Да оцелееш като родител 2\"\n\r\n\r\n ", "date": "2020.01.02", "title": "С баклава, вино и море: Как \"Да оцелееш като родител 2\""}
{"url": "https://www.dnes.bg/obshtestvo/2020/01/02/vinetki-za-35-mln-leva-poveche-sa-prodadeni-prez-2019-godina.434667", "text": "Електронните , купени от български и чуждестранни собственици на леки или тежки превозни средства през 2019 г., са на стойност. Това е с около от постъпленията от винетни стикери през 2018 г. Към приходите от такси за ползване на платената пътна мрежа трябва да се прибавят и над 7 млн. лв. от санкции - компенсаторни такси и глоби. Това съобщиха от пресцентъра на Агенция \"Пътна инфраструктура\".\n\n\r\nОбщо са купени през цялата 2019 г., от които близо 6 млн. бр. са за леки автомобили. Още над 200 000 собственици на пътни превозни средства имат е-винетки, отпуснати от Агенцията за социално подпомагане.\n                    \n                    \n                \n                \n                \n                \r\nПриходите от леки автомобили за ползване на пътната мрежа са близо 270 млн. лв., а от тежките автомобили – около 122 млн. лв.\n\r\nКамионите и автобусите са предпочитали дневни, особено тези с чуждестранна регистрация, за които България е само част от маршрута им. Шофьорите на леки автомобили са предпочитали седмични е-винетки, следвани от годишни и от месечни. Уикенд винетката, която за първи път беше въведена през 2019 г., е избрана от малко над 600 хил. души. Близо половината от тях са шофьори на превозни средства с чуждестранна регистрация, като от тях най-много са от Румъния и от Германия, следвани от Гърция.\n\r\nБългарските собственици или ползватели на пътни превозни средства са купили над 5 млн. бр. е-винетки от всички над 8 млн. бр., като за леки автомобили са били повече отТе са били на стойност близо 234 млн. лв. от всичките над 317 млн. лв. платени за е-винетки от български ползватели.\n\r\nФевруари е месецът, в който са купени най-много е-винетки от български шофьори – над 700 хил. бр. Общо през първите два месеца на годината над 1,434 млн. броя превозни средства с българска регистрация са получили правото да ползват платената пътна мрежа срещу 117 млн. лв.\n\r\nЗа цялата 2019 г. за леки и тежки автомобили с чуждестранна регистрация са купени близона стойност 79 млн. лв. Най-голям е бил интересът през летните месеци – юли и август. Броят на е-винетките, получени от пътни превозни средства с чужда регистрация през юли е повече от тези, купени за пътни превозни средства с българска регистрация. Общо близо 1 млн. е-винетки са продадени на чужденци за двата месеца, на стойност повече от 21 млн. лв.\n\r\nОт всички пътни превозни средства с чуждестранна регистрация, най-много е-винетки са купили тези от Турция, Румъния, Гърция и Германия. Българските камиони и автобуси са взели над 1,2 млн. броя е-винетки за цялата 2019 г. на стойност над 83 млн. лв., тези от Турция – над половин милион е-винетки за близо 17 млн. лв. Румънските превозни средства са най-многобройните от всички с чуждестранна регистрация, платили за ползване на пътната мрежа, но сред тях преобладават леките автомобили – близо 600 хил. броя е-винетки на стойност над 10 млн. лв.\n\r\nЦените на е-винетките за 2020 г. остават същите като през 2019 г. След въвеждането на тол системата пътните превозни средства с обща технически допустима максимална маса над 3,5 т ще преминат от винетна такса на тол такса т.е. ще плащат за ползване на пътната мрежа на база на изминато разстояние.", "date": "2020.01.02", "title": "Винетки за 35 млн. лева повече са продадени през 2019 година "}
{"url": "https://www.dnes.bg/stranata/2020/01/02/v-petyk-slynchevo-i-tiho-gradusite-do-10-c.434634", "text": "Ще бъде слънчево, но в часовете преди обяд на места в низините и котловините ще има мъгла или ниска облачност. \n\r\nЩе духа слаб, в Източна България до умерен западен вятър. \n\r\nМаксимални температури между 5 и 10 градуса, в София около 7.\n\r\nНад Черноморието ще бъде предимно слънчево. Ще духа слаб до умерен западен вятър. \n\r\nМаксимални температури на въздуха 6 - 7, температурата на морската вода е 9-10 градуса, прогнозират синоптиците от НИМХ. \n\r\nВълнението на морето ще бъде 2-3 бала.\n\r\nНад планините ще бъде слънчево. Ще духа умерен до силен север-североизточен вятър. \n\r\nМаксимална температура на височина 1200 метра 4-5, на 2000 метра около минус 1 градуса.\n                    \n                    \n                \n                \n                \n                \r\nВ събота от запад облачността, средна и висока, ще се увеличава, през нощта срещу неделя и ще се вплътни. \n\r\nМинималните температури ще бъдат между минус 5 и 0, а максималните - между 5 и 10 градуса. \n\r\nВ неделя ще преобладава облачно време; на места ще превалява, предимно слаб сняг.\n\r\nС умерен и временно силен вятър, отначало от север-северозапад, по-късно - от североизток, ще нахлува студен въздух и температурите ще се понижават.\r\n ", "date": "2020.01.02", "title": "В петък - слънчево и тихо, градусите до 10°C"}
{"url": "https://www.dnes.bg/index/2020/01/02/deniat-v-snimki-2-ianuari.434660", "text": "", "date": "2020.01.02", "title": "Денят в снимки - 2 януари"}
{"url": "https://www.dnes.bg/obshtestvo/2020/01/02/obiadvai-s-shefa-na-kampaniia-za-studenti-i-raboteshti.434684", "text": "Кампания \"Обядвай с шефа на\" тече в момента. Идеята й е да се сближат студентите с бизнеса, но тази година може да участват и работещи. Това каза Никол Георгиева, To TheTop Agency, в ефира на . \n\r\nПо думите й идеята се е родила спонтанно, а сега участват 30 компании. За първото издание на тази кампания те са били 44. \n\r\nГеоргиева и колегите й са стигнали до идеята да направят конкурс под формата на есе и наградата да не е стаж, а лична среща с лидера. \n\r\n\"Първата кампания покрива 100 000 студенти\", заяви Златан Петров, To The Top Agency. \n\r\nСамата идея да се срещнат млади хора с потенциални техни работодатели разчупва стереотипа за връзка служител - ръководител.\n                    \n                    \n                \n                \n                \n                \r\n\"На такъв обяд много лесно можеш да опознаеш човека срещу теб\", казва Кремена Митева, основател на KREYO. \n\r\nСлед първата такава кампания много от студентите са били поканени за среща и стаж. \n\r\nПроектът вече не е само за студенти, всеки работещ може да се включи. Имаме големи очаквания, по-големи от първото издание, заяви Никол Георгиева. По нейните думи има хора, които мечтаят от много малки за работа в дадена компания и да се срещнат с точно определен човек. Те искат отношение, сигурност и да бъдат оценени по начини различни единствено от заплатата. \n\r\n\"При първоначалните разговори се опитвам да уловя хъса и желанието за работа, не е важно колко опит има\", казва Кремена Митева, чиято фирма се занимава с техническа дейност, създадена е 2011 г., и има проекти в целия свят. \n\r\n\"Доста университети ни подкрепиха, имаме база данни, която използваме, за да достигнем до студентите. Така че сме благодарни, че получихме подкрепа от доста места\", обясни Никол Георгиева. \n\r\nЦелият разговор вижте по ", "date": "2020.01.02", "title": "\"Обядвай с шефа на\" – кампания за студенти и работещи"}
{"url": "https://www.dnes.bg/stranata/2020/01/02/kyde-v-bylgariia-piiat-nai-mnogo-bira.434661", "text": "Най-много бира в България пият в Русе. След рекордьорите се нареждат  жителите на Монтана, Бургас и Плевен, сочат данни на Съюза на пивоварите в България, цитирани от БНТ.\r\nТози резултат обаче има корени в миналото - именно в Русе е създадена  първата пивоварна фабрика в  страната. А трима ентусиасти искат да възродят старата слава на града,  като създават крафт бири, които са все по-предпочитани напоследък.\n\r\nПрез  2019 година русенци са слагали от пенливата кехлибарена течност на  трапезата си 12 пъти месечно. Наред с масовото пиво обаче все по-търсени  са и т.нар. занаятчийски или по-популярни като крафт бири. Мартин  Николов е убеден, че в тях всеки може да открие своя любим вкус.\n                    \n                    \n                \n                \n                \n                \r\n\"Всеки  може да си избере от 120 стила, с различни видове хмел. Предпочитам да  изпия две бири и да се чувствам добре, отколкото да изпия 10 и да не  знам къде съм\", заяви той.\n\r\nНа това мнение е и Робърт, който е от Източното крайбрежие на САЩ, но от 3 години живее и работи в Русе.\n\r\n\"Харесвам  крафт бирите заради по-големия алкохолен градус и този характерен  гладък и плътен вкус, който те притежават\", казва американецът.\n\r\nЛюбовта  към крафт бирата събира русенците Христо, Велин и Иван. Те започват да  варят от любимата си напитка в домашни условия и постепенно стигат до  решението да превърнат хобито си в нещо по-голямо.\n\r\n\"В Русе  няма крафт пивоварна дълго време. Ние като крафт пивовари искаме хората,  които обичат бирата, да се върнат и да опитат вкуса на истинската бира  такава, каквато се е правила, когато тя е била замислена като пиво\",  обяснява Велин Папазов.\n\r\nТримата предприемачи са твърдо решени да  върнат родния си град на картата на биропроизводителите у нас, следвайки  примера на първата пивоварна фабрика в България \"Света Петка\", която е  създадена в Русе още преди Освобождението.\r\n \r\n \r\n \r\n \r\n \r\n \r\n \r\n ", "date": "2020.01.02", "title": "Къде в България пият най-много бира? "}
{"url": "https://www.dnes.bg/balkani/2020/01/02/brexit-i-razshiriavaneto-na-es-prioriteti-na-hyrvatskoto-predsedatelstvo.434656", "text": "Разширяването на Европейския съюз и Brexit ще бъдат приоритети на Хърватия по време на нейното шестмесечно председателство на съюза, заяви ръководителят на хърватската дипломация Гордан Гърлич Радман, съобщава вестник \"Нова Македония\".\r\n\r\nСпоред него Хърватия, която е най-младата членка на ЕС, има много работа и важна задача, за да може да позволи изпълнение на интересите на страните членки, особено във връзка с организацията на техните отношения с Великобритания. \r\n\r\nПо повод на разширяването той каза, че въпреки големите очаквания на страните кандидати Загреб ще подкрепи това, което е реално и възможно.\r\n/БТА/\r\n ", "date": "2020.01.02", "title": "Brexit и разширяването на ЕС - приоритети на хърватското председателство"}
{"url": "https://www.dnes.bg/akoshtete-vqrvaite/2020/01/02/aloe-vera-za-zdrava-i-dylga-kosa.434642", "text": "Всички сме чували за растението алое вера, знаем, че то се използва широко в козметиката и че много хора твърдят, че е полезно за косата, кожата и т.н. Твърди се, че то кара косата да расте, а и помага в борбата с пъпките и акнето. Дали това растение е толкова вълшебно и кои са най-поледните му свойства, разкрива дерматолоцзите Нава Грийнфилд и Мишел Блейзър в интервю за американското издание на \"Cosmopolitan\".\r\n\r\n \r\nТо не е просто сладко цвете, което носи приятен аромат. То е тропическо растение от семейство Асфоделови. Отглежда се и като градинско културно растение, и най-хубавото е, че оцелява повече време, защото не е нужно да се полива често. Растението има сочни дебели листа и редовно се използва за медицински цели. Листата му съдържат  антрахинонови гликозиди, биогенни стимулатори и гел, който е богат на полезни вещества, като в това число влизат всички важни витамини, минерали, ценни аминокиселини и протеини и много други. Алое верата има антимикробни и антивъзпалителни свойства, затова често се използва за лечение на рани от изгаряния и раздразнения на кожата.\r\n \r\n\r\n \r\nТова растение е благоприятно не само за кожата, но и за косата. В интернет форумите много хора твърдят, че откакто използват алое вера косата им е започнала да расте по-бързо и става по-гъста и плътна. Д-р Блейзър казва, че няма проучвания и изследвания, които наистина да доказват това. Но алое верата има много добри ефекти върху кожата, затова д-р Грийнфилд предполага, че е възможно растението да помага и на косата, особено за по-бърз растеж.\r\n \r\n\"Има много причини за бавен растеж на косата или спиране на растежа на косата, например, състояние известно като алопеция. Възможно е алое верата да стимулира растежа на косата, когато причината за бавния растеж е именно алопеция, тъй като това е възпалително заболяване\", коментира тя. А както знаем, растението има антивъзпалително действие. Алое верата влияе добре на косата, защото я овлажнява, а тя трябва да е добре хидратирана, за да е здрава.\r\n \r\n", "date": "2020.01.02", "title": "Алое вера - за здрава и дълга коса"}
{"url": "https://www.dnes.bg/world/2020/01/02/syd-v-belgiia-otmeni-ekstradiciiata-na-karles-puchdemon.434672", "text": "Съд в Белгия отмени заповедите за екстрадиция, издадени от Мадрид срещу Карлес Пучдемон и Тони Комин - двама бивши каталунски сепаратистки лидери.\r\n\r\nБелгийската телевизия RTBF съобщи, че съдът в Брюксел е прекратил екстрадицията на Карлес Пучдемон, тъй като е признал неговия статут на член на Европейския парламент.\n\r\n\"Сега все още чакаме освобождаването на Ориол Жункерас, който има същият имунитет като нас. Испания трябва да действа по същия начин, както направи Белгия и да спазва закона\", написа Пучдемон в Тwitter.\r\n\r\nПрез декември  Съдът на Европейския съюз в Люксембург взе решение, че намиращият се в испански затвор каталунски сепаратистки лидер Ориол Жункерас, който излежава 13-годишна присъда, е член на Европейския парламент, макар да не е бил в състояние да заеме мястото си, и следователно се ползва с имунитет, който депутатският пост му гарантира, припомня БНР.", "date": "2020.01.02", "title": "Съд в Белгия отмени екстрадицията на Карлес Пучдемон"}
{"url": "https://www.dnes.bg/eu/2020/01/02/bylgarski-moriaci-sa-padnali-ot-korab-v-norvejko-more.434686", "text": "край Норвегия с кораб на Параходство Български морски флот. Двама са зад борда на „Стара планина”. От няколко часа е в ход  с участието на два норвежки хеликоптера.\r\n\r\nОт пресслужбата на БМФ казаха за bTV, че не е ясна причината за инцидента и не разкриха самоличността на .\r\n\r\nВремето в Норвежко море е било изключително неблагоприятно. Корабът за насипни се намира в открито море, извън норвежки териториални води, но в зоната на отговорност на Норвегия.\r\n\r\nПлавателният съд е строен през 2007-ма година и плава под флага на Малта. Курсът му е бил от Мурманск за Констанца.", "date": "2020.01.02", "title": "Български моряци са паднали от кораб в Норвежко море"}
{"url": "https://www.dnes.bg/stranata/2020/01/02/potreblenieto-na-tok-s-pik-v-novogodishnata-nosht.434650", "text": "Най-голямо потребление на ток енергодружествата традиционно отчитат в новогодишната нощ.\r\n\"Енерго Про\" отчита 15% по-малко потребление на ток по Коледа и  минимален ръст от 0,1% на Нова година в Североизточна България. Данните са в сравнение с предишната година.\r\nБлизо 6% повече електроенергия са отчетени за абонатите на EVN по време на новогодишните празници.\r\nВърховият товар по електроразпределителната мрежа е регистриран вечерта на 31 декември.\r\nТрадиционно месец декември се характеризира с повишена консумация на електроенергия спрямо ноември. Тази тенденция е по-изразена по време на коледните и новогодишни празнични и почивни дни.", "date": "2020.01.02", "title": "Потреблението на ток с пик в новогодишната нощ "}
{"url": "https://www.dnes.bg/akoshtete-vqrvaite/2020/01/02/vanga-za-2020-g-epidemii-i-vnezapna-voina.434673", "text": "Журналистът и Сергей Кастарной за пръв път предсказания за 2020 година, които приживе пророчицата го помолила да не разказва, докато не им дойде времето.\n\n\r\nСпоред него Ванга предрекла, че през 2020 година ще бъде изправен през  в два специфични дни. Това са дните, в които има натрупания на пет двойки – 22 февруари 2020 и 22 декември 2020, разкри Кастарной в предаването „Всъщност“ по първи канал на руската телевизия, където беше свързан за детектор на лъжата, който показа, че казва истината, предава DarikNews.bg.\n\r\nСпоред една от прогнозите няколко дни преди датата и наистина през декември се очаква слънчево затъмнение.\n                    \n                    \n                \n                \n                \n                \r\n„Ванга изобщо не се интересуваше от нумерология, но поиска да не разказвам тези неща, докато не им дойде времето. Те ще се сбъднат в един момент и може би ще преобърнат живота на цялото човечество“, каза още приятелят на Ванга.\n\r\nКастарной твърди, че тези дати ще станат повратна точка за човечеството. Той е категоричен, че Ванга му е посочила точно тези дати, а не други, свързани с годините 2022 или 2222.\n\r\nСергей Косторни разказа още, че Ванга е предрекла и  за настоящата година.\n\r\n„Ако не се случи чудо и човечеството не се промени, ако светът продължава да сее зло, хората да преследват парите, да се водят войни, епидемията може да е нелечима и да ескалира до много сериозни размери“, каза още той.", "date": "2020.01.02", "title": "Ванга за 2020 г.: Епидемии и внезапна война! "}
{"url": "https://www.dnes.bg/cars/2020/01/02/volkswagen-se-prosti-s-beetle-s-emocionalno-video.434638", "text": "След 70 години Volkswagen  Beetle официално се пенсионира, а за да се прости с един от най-любимите си модели, Volkswagen му посвети емоционално видео - The Last Mile (Последната миля). \n\r\nПод съпровода на Let It Be на The Beatles, изпълнен отученици от музикалната школа Pro Musica Youth Chorus, във видеото ка показани основните етапи от живота на един собственик на \"Бръмбара\". Героят расте, създава семейство, отглежда деца и остарява. В същото време  светът се променя - развива се \"зелената\" енергетика, а електромобилите  стават все по-популярни. Накрая легендарният Beetle е изпратен от множество хора заедно с вече остарелия си собственик. В анимационното видео, дело на  агенция Johannes Leonardo от Ню Йорк, се вижда дори как Анди Уорхол прави една последна снимка на колата, преди тя да се отправи към небесата и да се превърне в бръмбар.\r\n                    \n                    \n                \n                \n                \n                \"\", така Volkswagen окончателно изпръща Beetle в последната му миля.\r\nVolkswagen Beetle е сред най-разпознаваемите автомобили в историята. Той запазва класическия си вид без съществени промени в конструкцията в продължение на 65 години - ог 1938 до 2003 г. През 1998 г. стартира производството на New Beetle с предно разположение на мотора, а през 2012 г. излезе ново поколение на платформата Jetta. В крайна сметка през есента на 2018 г. концернът Volkswagen реши да прекрати производството на модела.\r\n\r\n", "date": "2020.01.02", "title": "Volkswagen се прости с Beetle с емоционално видео"}
{"url": "https://www.dnes.bg/world/2020/01/02/erdogan-250-000-siriici-biagat-kym-turciia.434653", "text": "Около 250 000 мигранти бягат от северозападната сирийска провинция Идлиб към Турция, заяви турският президент Реджеп Ердоган. Той допълни, че Анкара се опитва да не им разреши да пресекат границата, предаде Ройтерс.\r\n\r\n„От 200 000 до 250 000 мигранти се движат към нашите граници. Опитваме се да не го допуснем с някои мерки, но това не е лесно. Трудно е, те също са хора“, заяви Ердоган на пресконференция в Анкара.\r\n\r\nТурция се опасява от нова вълна от провинция Идлиб, която има 3 млн. души население.\r\n\r\nСтраната вече е приела около 3,7 млн. сирийски бежанци – най-големият брой в световен мащаб. \r\n\r\nРегионът на Идлиб е последният голям бастион на бунтовници и джихадисти и от седмици е обект на атаки от сирийски правителствени сили, подкрепяни от Русия.", "date": "2020.01.02", "title": "Ердоган: 250 000 сирийци бягат към Турция"}
{"url": "https://www.dnes.bg/stranata/2020/01/02/lukas-e-pyrvoto-bebe-v-lovech-za-novata-godina-maikata-na-19-g.434618", "text": " за новата 2020  година е момче. То се роди на 1 януари в 19.00 часа, съобщиха от АГ-отделението на МБАЛ \"Професор д-р Параскев Стоянов\" АД.\n\r\nМайката е Илийка Стефанова (19 г.) от Ловеч. Раждането е станало под грижите на д-р Снежина Опанова, а момченцето тежи 2 кг и 550 гр, с дължина 50 см и ще се казва Лукас. \nБебето, което ознаменува края на отминалата 2019 година, също е момче. Неговото име e Фабио, а майката е 17-годишна от Летница. Рожбата е с тегло 3 кг и 200 гр и дължина 51 см. Раждането е преминало нормално, под грижите на д-р Снежина Опанова.\n\r\nПо традиция майките на родените деца по новогодишните празници ще бъдат поздравени и дарени от името на кмета на Община Ловеч . Подаръците вървят с пожеланието децата да растат здрави и умни, да обичат своето родно място, да бъдат силни ученици и голямата радост на своите родители.\n                    \n                    \n                \n                \n                \n                \r\n са се родили 152 деца, съобщават от пресцентъра на Общината в Ловеч.\r\n ", "date": "2020.01.02", "title": "Лукас е първото бебе в Ловеч за Новата година, майката - на 19 г."}
{"url": "https://www.dnes.bg/notifikacii/2020/01/02/desetki-piiani-i-drogirani-na-pytia-v-noshtta-na-nova-godina.434603", "text": "Повече от 50 пияни шофьори са засечени по пътищата в нощта на Нова година. Клиент на дискотека в София блъсна шестима души с колата си, в Хасково бременна жена загуби бебето си заради пиян шофьор, а във Варна зрелищна гонка доведе до арест на двама души.\n\n Само за новогодишната нощ са станали над 10 тежки пътно-транспортни произшествия в страната с двама загинали и 14 ранени, съобщи Нова телевизия.\n\r\nВъв Варна двама мъже са откраднали автомобил и тръгнали с него по улиците на града. Засечени са от полицията и започва гонка. Свидетели на случката разпространиха кадри от нея в социалната мрежа. Те твърдят, че двамата мъже са били пияни. Полицаите са отчели над 2 промила алкохол в кръвта. \r\n                \n                \n                Вследствие на гонката е станала катастрофа и откраднатият автомобил останал на три гуми, но те продължили движението си. Мъжете са били засечени на автобусна спирка и били принудени да спрат. Последвал е зрелищен арест.\n\r\nАвтомобилният експерт Владимир Гатев определи случката като безумие.\n\r\n\"Това по никакъв начин не трябва да се толерира. Страхотен късмет е, че ситуацията се е разминала само с материални щети\", коментира той.\n\r\nПо думите му държавата опитва да осъществява контрол. Гатев е на мнение, че обучението не подготвя един бъдещ шофьор да бъде адекватен на пътя.", "date": "2020.01.02", "title": "Десетки пияни и дрогирани на пътя в нощта на Нова година"}
{"url": "https://www.dnes.bg/notifikacii/2020/01/02/kralev-optimist-za-rio-2020-chaka-rezulta-ot-proverka-v-bfs.434622", "text": ", като тя трябва да свърши в края на яунари, обяви спортният министър Красен Кралев пред bTV.\n\r\n\"Нашата проверка е изключително мащабна. Две седмици след срещата България – Англия (0:6) започнахме проверка на всички средства, които са отпускани досега от държавата на футболния съюз за една програма, която мога да кажа, че беше изключително успешна като резултат, що се касае до работата с подрастващите. Проверката започна на 28 октомври и очаквам да приключи в края на януари. Проверяваме всичко абсолютно детайлно. Проверяваме дали са проведени правилно процедурите, дали са произведени всички артикули и дали са доставени до крайния потребител\", заяви Кралев.\n                \n                \n                \r\nТой каза още, че не се обмисля промяна в закона за спорта и въвеждане на ограничена бройка мандати за президентите на федерациите. Въпросът беше повдигнат, след като инж. Данчо Лазаров заяви, че няма да продължи да ръководи българския волейбол след близо 20 години начело.\n\r\n\"В устава на волейбола има една особеност, че президент може да бъде само член на Управителния съвет. Така че изборът на кандидати се свежда до хората, които са в ръководството. Много интересен е случаят с мандатността на президентите и ръководителите на родните федерации. Много го обсъждахме с колегите, с всички експерти, които участваха в писането на новия закон. Но заради 1 или 2 \"гнили ябълки\" да разваляш възможността кадърни ръководители да продължат да управляват, е малко спорно. Има повече федерации, в които има промени. Някъде се осъществяват смяна на ръководствата. Клубовете решават кой да ги управлява и каква мандатност да им дадат. Не във всички федерации има проблеми с ръководенето\", каза Кралев.\r\nСпортният министър коментира и предстоящите това лято \n\r\n\"На Игрите в Рио имахме представители в 14 спорта. Сега очаквам да имаме представители в 18. Новите са вдигане на тежести, карате, спортна гимнастика и таекуондо. Имахме 41 квоти, пратихме 45 състезатели. В момента квотите очаквам да бъдат между 51 и 55. Имаме спортове, в които бележим сериозен напредък в последните години и се надявам там да имаме по-сериозна реализация на олимпийските игри\", сподели още министърът относно предстоящата Олимпиада.\n\r\n\"Родните спортисти се подготвят в по-голяма част от времето си в България. Тази година нямаме световен шампион, това е факт. Но това не значи, че отиваме в по-лошо състояние, отколкото на предните олимпийски игри. През 2019 г. имахме 4 медала от световни първенства, които са в спортове, включени в летните олимпийски игри.\r\nИмаме още 6-7 души, които са между четвърто и шесто място, които са също в зоната на медалите. Предполагам, че ще имаме по-силно представяне. Очаквам да пратим повече спортисти и да имаме повече медали, защото това е обективната истина към момента\", завърши Кралев.\r\n", "date": "2020.01.02", "title": "Кралев оптимист за Рио 2020, чака резулта от проверка в БФС"}
{"url": "https://www.dnes.bg/stranata/2020/01/02/8-godishno-se-napi-s-vino-na-nova-godina-v-bolnica-e.434626", "text": "Дете на 8 години е прието по спешност в болницата в Добрич заради натравяне с алкохол на Нова година. \r\n\r\nПостъпило е в болницата в 2,30 часа. \r\n\r\nБило е на гости на баба си и дядо си. Точно в полунощ възрастните излезли да гледат от терасата празничните илюминации на площада, а през това време детето надигнало бутилката с вино.\r\n\r\nКонсултирано е с токсиколог, направен му е скенер на главата. За кратко е престояло в реанимацията. \r\n\r\nВ момента е настанено в детско отделение в добро състояние, без опасност за живота, като лечението му продължава, уточняват от болницата.\r\n\r\nОще един случай на алкохолно опиянение е регистриран в спешното в  Добрич. Става въпрос за 65-годишен мъж, който е прегледан, но не е хоспитализиран.", "date": "2020.01.02", "title": "8-годишно се напи с вино на Нова година, в болница е"}
{"url": "https://www.dnes.bg/crime/2020/01/02/arestuvaha-myj-vzel-zlato-i-pari-ot-jilishte-v-pleven.434635", "text": "Полицията в  арестува мъж, откраднал след взлом златни накити и 2000 евро, съобщиха от Областната дирекция на МВР.\r\n\r\nСигнал за инцидента е получен около 05.40 ч. на 1 януари. \r\n\r\nИзяснено е, че крадецът е проникнал в жилището за времето между 15.30 ч. на 31 декември до 05,00 ч. на 1 януари чрез използване на подбран или подправен ключ. \r\n\r\nСлед организиране на бързи оперативни действия златните накити и част от паричната сума са намерени в дома на . Работата по случая продължава.", "date": "2020.01.02", "title": "Арестуваха мъж, взел злато и пари от жилище в Плевен"}
{"url": "https://www.dnes.bg/world/2020/01/02/voenen-korab-evakuira-hiliadi-ot-pojarite-v-avstraliia.434596", "text": "Кораб от австралийския боен флот пристигна днес в крайбрежния град Малакута, щата Виктория, за да евакуира хиляди жители и гости на града, който е блокиран от пожари, предаде ДПА.\n\r\nНа борда на кораба има храна, вода и медикаменти. Той може да евакуира до хиляда души за един курс, казаха от австралийското министерство на отбраната.\nВ градчето, на около 500 км източно от Мелбърн, пребивават четири хиляди души, които заради наближаващите пламъци от вторник са потърсили спасение на морския бряг. Малакута има населени около хиляда души, но то е популярна ваканционна дестинация през лятото.\n\r\nПо-рано днес противопожарните служби в щатите Виктория и Нов Южен Уелс приканиха туристите и всички приходящи да напуснат зоните с пожари заради очакваните високи температури в края на седмицата, които могат да придадат допълнителна мощ на огнената стихия.\n                    \n                    \n                \n                \n                \n                \r\nАвстралийската метеорологична служба обяви, че замърсяването на въздуха в столицата Канбера е двайсет пъти над нивото на безопасност за здравето на хората и че заради дима от пожарите понастоящем това е най-замърсеният град в света. Горските пожари бушуват в югоизточните части на Австралия от октомври. Огънят е опустошил над 5,36 милиона хектара и е унищожил над 1400 жилища. Смъртните случаи са 14, припомни ДПА, цитирана от БТА.\r\nМеждувременно беше обявено извънредно положение в югоизточния щат Нов Южен Уелс, на фона на очаквания за влошаване на пожарните условия в събота, предаде ДПА.\n\r\nМинистър-председателката на източния австралийски щат Гладис Береджиклян съобщи, че извънредното положение ще започне утре и ще продължи седем дни.\r\nСлед обявяването му службата за борба с горските пожари ще получи допълнителни правомощия, включително право да извършва принудителни евакуации, да затваря пътища и да нарежда на полицията да извършва определени действия.\n\r\nСпоред метеорологичните прогнози горещата вълна, която преминава през целия континент от запад на изток, вероятно ще достигне югоизточното крайбрежие в събота, носейки силни ветрове и температури около 45 градуса.\n\r\nНачалникът на щатската полиция Шейн Фицсимънс съобщи, че обстановката е най-сложна в южната част на региона. Според него през идните дни ще се наложи евакуирането на хората не само от южното крайбрежие, а и от част от югозападните райони, предаде ТАСС.\n\r\nИма \"сериозни опасения\" за съдбата на 17 души, изчезнали след горските пожари в австралийския щат Виктория, съобщи щатският премиер Даниъл Андрюс. Възможно е някои от тях все още да са в безопасност, но властите са изключително загрижени за тях, подчерта той. ", "date": "2020.01.02", "title": "Военен кораб евакуира хиляди от пожарите в Австралия"}
{"url": "https://www.dnes.bg/sport/2020/01/02/jivot-na-skorost-ekaterina-stratieva-za-mechtite-v-ralito.434613", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nКакво е да си жена рали пилот? Особено когато си трикратна европейска шампионка и да трябва непрекъснато да търсиш средства за състезания. , за да сподели какво иска да постигне и докъде се простират мечтите ѝ.\n\r\n\"Майка ми и баща ми са \"виновни\" за това нещо, колкото и сега майка ми да се сърди и да казва \"стига вече, какво искаш още да постигнеш\". Те пуснаха тази искрица в мен. Имахме големи български състезания с голямо международно участие на морето. Радвах се на колите, на шарените лепенки, на големите отбори. Имаше и жени, които караха, и си казах, че искам някой ден да съм като тях\", спомни си Екатерина Стратиева.\n                    \n                    \n                \n                \n                \n                \r\nПървото ѝ състезание е в Панагюрище, а поставената пред нея цел е просто да завърши. Всички са я гледали странно, а потънала от срам тя слага каската и потегля смело с пълна газ в дъжда. В крайна сметка завърша на 13-о място от около 40 състезатели. След 10 дни обаче се обръща по таван във второто си състезание.\n\r\n\"Изпитвам страх. Трябва да изпитваш страх, но той трябва да бъде умерен. Покрай страха знаеш къде е границата. Нашият спорт не е само да дадеш пълната газ и да въртиш кормилото. Трябва да мислиш, да създадеш тактика, да успееш да запазиш ритъм и концентрация\", каза още рали състезателката.\r\n", "date": "2020.01.02", "title": "Живот на скорост: Екатерина Стратиева за мечтите в ралито"}
{"url": "https://www.dnes.bg/notifikacii/2020/01/02/myje-se-biha-v-shumensko-selo-edin-e-s-opasnost-za-jivota.434639", "text": "38-годишен мъж от село в Шуменско е с опасност за живота, след като е прободен с нож от свой съселянин, съобщават от Областната дирекция на МВР.\r\n\r\nЗа случая е задържан мъж на 51 години, от село Капитан Петко.\r\n\r\nМалко преди 20.00 часа на 1 януари двамата си разменили удари пред заведение в селото. По време на сбиването 51-годишният нанесъл удар с нож в областта на корема на по-младия жител на селото. \r\n\r\nПострадалият е откаран с екип на спешна помощ в МБАЛ- Шумен в тежко състояние. \r\n\r\nНастанен е за лечение, с опасност за живота. По случая е образувано досъдебно производство.", "date": "2020.01.02", "title": "Мъже се биха в шуменско село, един е с опасност за живота"}
{"url": "https://www.dnes.bg/notifikacii/2020/01/02/otkriha-17-godishnata-mihaela-v-berlin.434636", "text": "17-годишната Михаела Михалева от Камено е открита от полицейски служби в апартамент в Берлин. Тя е в добро физическо и психическо състояние. \n\nМомичето е изведено от квартирата, обитавана от приятеля й и семейството му и е настанена в социален дом в Берлин. \r\n\r\nМихаела бе обявена за общодържавно, а впоследствие и за международно издирване. Тя бе в неизвестност от 6 декември миналата година. \r\n\r\nВ деня на изчезването си, момичето заявило на близките си, че отива на училище, но повече не се прибрало. \r\n\r\nВ края на месеца бе съобщено за изчезването на второ момиче от Камено, със същото име и на същата възраст – 17 годишната Михаела Иванова. Тя бързо бе открита в бургаския комплекс \"Меден рудник\" и предадена на родителите си.", "date": "2020.01.02", "title": "Откриха 17-годишната Михаела в Берлин"}
{"url": "https://www.dnes.bg/obshtestvo/2020/01/02/trima-postradali-ot-piratki-sa-prieti-v-mbal-pazardjik.434644", "text": "Трима души, пострадали от пиратки, са приети в МБАЛ–Пазарджик. Тежки дежурствата отчитат спешните медици в болницата за последния ден на миналата година и първия на 2020-та, съобщиха от болницата.\r\nНатовареността в Спешно отделение е придружена и от агресивно отношение на придружители на болни, които са приети за прегледи.\n\r\nОбщо 123-ма пациенти са преминали през отделението на 31 декември и 1 януари. От тях 33-ма са хоспитализирани. Прегледан е и един леко пострадал от катастрофа, който е освободен за домашно лечение. Петима препили с алкохол са стабилизирани и изписани. Сред тях няма деца.\n\r\nТрима са пострадалите от пиротехнически изделия, които са потърсили медицинска помощ. 43-годишен мъж е настанен в Ортопедично отделение с изгаряния по едната ръка. Двама мъже с наранявания по очите са пренасочени към УМБАЛ “Св.Георги\" в Пловдив.\n                    \n                    \n                \n                \n                \n                \r\nТрима пациенти с инфаркт са прегледани и настанени в Кардиологично отделение, а други трима с инсулт са изпратени в Неврологично отделение.\r\n21 деца са преминали през двата дни през Спешно отделение. Девет от тях, които са били с пневмонии, са насочени към детските отделения.\r\nНай-малкото е двумесечно бебе, което е с възпаление на белите дробове след вирусна инфекция.", "date": "2020.01.02", "title": "Трима, пострадали от пиратки, са приети в МБАЛ–Пазарджик"}
{"url": "https://www.dnes.bg/obshtestvo/2020/01/02/sreshta-pri-borisov-botevgrad-zasega-bez-rejim-na-vodata.434627", "text": "Премиерът Бойко Борисов се срещна с кмета на Ботевград Иван Гавалюгов по повод водоснабдяването в града.\r\nГрадоначалникът е запознал премиера с проблемите и реалната ситуация с водата в района, който се водоснабдява от язовир \"Бебреш\".\n\r\nВ рамките на разговора Борисов е разпоредил на земеделския министър Десислава Танева да провери дали местният ВЕЦ \"Бебреш\" работи извън обхвата на своето разрешително, издадено от \"Басейнова дирекция\".\r\nРегионалният министър Петя Аврамова пък трябва да окаже съдействие на местната управа на Ботевград по отношение на ВиК мрежата.\n\r\nПо време на срещата е било изтъкнато, че към момента няма непосредствена опасност от режим на водата в Ботевград. През последните месеци ВиК екипите са предприели активни действия по ремонт на ВиК мрежата в града, в резултат на което загубите на вода са намалели с 6% за последния месец.\n                    \n                    \n                \n                \n                \n                \r\n\"Разпоредил съм наблюдението на язовир \"Бебреш\" да продължи ежедневно, за да се гарантира вода за жителите на района\", заяви премиерът.\n\r\nКъм момента полезният обем на водата в язовир \"Бебреш\" е почти 1 500 000 куб. метра, като среднодневно от него се черпят около 14 хиляди куб. метра. Това означава, че водоподаването е осигурено за поне около 4 месеца.", "date": "2020.01.02", "title": "Среща при Борисов: Ботевград засега без режим на водата"}
{"url": "https://www.dnes.bg/zvezdi/2020/01/02/blaga-vest-djuliana-gani-rodi-momche.434648", "text": "Джулиана Гани стана майка. Тя роди момченце. Радостната новина бе съобщена на страницата й във Facebook:\n\r\n\"В новогодишната нощ се сбъдват мечтите на вярващите! Така бях чувала! Тази нова година обаче нямах какво да си пожелая! Небето беше озарено от цветна заря, очите ми блестяха от сълзи, а прегръдката ми запълнена от двамата мъже на моя живот! Тази нова година беше различна! Беше тиха и сгушена в една болнична стая, а аз нямах нужда от нищо друго! Тази нова година бяхме трима и разбрах смисъла на живота!\"\n\r\nОт поста така и не се уточнява къде е родила бебето си Джулиана, както името и колко голям е мъникът, но ясно си личи, че родителите са щастливи. \"Мис Силикон\" публикува снимка, на която се виждат три ръце - на бебето, нейната и на половинката й Илиян Найденов.\r\n                    \n                    \n                \n                \n                \n                Постът на Гани получи множество поздравителни коментари. Последователите й пожелават здраве на семейството и се радват за появата на бебето.\r\nНовината, че чака дете, Джулиана успя да скрие почти седем месеца. Преди време Гани сподели, че вече няма търпение да се появи бебето и, че е малко притеснена дали ще се справи и ще бъде подходящ пример за детето си.\r\n \r\n", "date": "2020.01.02", "title": "Блага вест: Джулиана Гани роди момче"}
{"url": "https://www.dnes.bg/obshtestvo/2020/01/02/2-chasa-fizichesko-za-vsichki-slujitelite-na-dans-ako-li-ne-na-pohod.434649", "text": "Служителите на Държавна агенция „Национална сигурност“ ще трябва да осъществяват обща физическа подготовка чрез специално предвидени за тази цел занимания с физически упражнения или вид спорт.\n\r\nФиззарядката ще трябва да продължи не по-малко от два астрономически часа седмично – вторник и четвъртък – един в работно и един в извънработно време, които са последователни. Това предвижда проект на Инструкция за условията и реда за поддържане на физическата подготовка на държавните служители в Държавна агенция \r\n\"Национална сигурност\", публикуван миналата неделя за обществено обсъждане, пише \"Монитор\".\n\r\nПроектът на инструкция е изготвен в изпълнение на разпоредбата на чл. 68 от Закона за Държавна агенция \"Национална сигурност\", съгласно която по време на службата си държавните служители на Държавна агенция \"Национална сигурност\" са длъжни да поддържат физическата си подготовка по ред, определен с инструкция на председателя на агенцията.\n                    \n                    \n                \n                \n                \n                \r\nЦелта на часовете по спорт е членовете на ДАНС да поддържат форма както със специализирани, така и с общи тренировки, за да постигат по-добри резултати в работата си.\n\r\nДържавните служители, заемащи длъжност главен експерт или по – ниска също ще имат изпити, които ще се оценяват с „изпълнил“ или „неизпълнил“, в зависимост от резултатите им. \n\r\nТези, които нямат възможност да посещават заниманията по физическо, пък ще трябва задължително да участват в пешеходни походи, които ще се провеждат веднъж месечно.\n\r\nСамите тренировки пък няма да повлияят на държавния бюджет, се посочва в мотивите за проекта.\n\r\n\r\n ", "date": "2020.01.02", "title": "2 часа физическо за всички служителите на ДАНС, ако ли не - на поход "}
{"url": "https://www.dnes.bg/obshtestvo/2020/01/02/borisov-v-duhovnata-seminariia-da-ni-trygne-ng-s-bojiiata-pomosht.434645", "text": "Премиерът Бойко Борисов посети Софийската духовна семинария, която бе ремонтирана с 5 млн. лв.\r\nТой разгледа общежитието и остана доволен от свършеното.\n\"Новата година да ни тръгне с Божията помощ. Без Господ нищо не може да се направи\", каза Борисов.\r\nМинистър-председателят разгледа стаите, в които спят учениците от семинарията и остана доволен от направеното.\r\nЗа съжаление все по-малко са дарителите, отчете обаче премиерът, като посочи, че църквите са правени с дарения.\r\nТой напомни, че са отпуснати средства от държавата и за джамията в Разград.\r\nКъм 5 милиона дадохме и за манастира в Кърджали. Възстановихме и църквата, стана много хубаво, каза премиерът.\r\n \r\n\r\n ", "date": "2020.01.02", "title": "Борисов в Духовната семинария: Да ни тръгне НГ с Божията помощ"}
{"url": "https://www.dnes.bg/obshtestvo/2020/01/02/sacheva-s-proverka-na-doma-za-hora-s-demenciia-v-gorsko-kosovo.434647", "text": " започва проверка след сигнала на омбудсмана Диана Ковачева за лошите условия, в които живеят близо 60 души в , съобщи министър Деница Сачева. \nПо случая е сезиран и главният прокурор Иван Гешев.\r\n\r\nКъм момента в дома са настанени 57 души при капацитет 60, като голяма част от тях са на легло и обездвижени.\r\n\r\n\"Сигналът за лошите условия в дома са още едно доказателство защо е нужно да имаме закон за социалните услуги и защо трябва да говорим за качеството на социалните услуги\", отбеляза Сачева, цитирана от БГНЕС. \r\n\r\nПо нейна информация са изпращани препоръки към дома през 2013 година.\r\n\r\nМинистърът обаче няма информация оттогава дали е проверяван домът.", "date": "2020.01.02", "title": "Сачева с проверка на дома за хора с деменция в Горско Косово"}
{"url": "https://www.dnes.bg/akoshtete-vqrvaite/2020/01/02/2020-godina-e-visokosna-za-kakvo-da-vnimavame.434513", "text": "Следващото десетилетие ще започне с високосна година. Това означава, че 2020-а ще има един ден повече от предните 3 години. Според историята, през следващите 366 дни има няколко поверия, с които трябва да се съобразите и неща, за които трябва да внимавате.Но първо нека да ви разкажем какво означава високосна година и защо дните се увеличават на всеки 4 години.\r\n \r\n\r\n \r\nВисокосната година съдържа в себе си 366 дни вместо редовните 365 дни. Това явление се повтаря на всеки 4 години и е с цел календарната година да се синхронизира със сезоните. Сезоните се повтарят всяка тропическа година. Това е периодът на завъртане на Земята около Слънцето. Средната тропическа година е 365 дни, 5 часа, 48 минути и 45,5 секунди.\r\n \r\nТук обаче идва и проблемът с календарите. Тъй като те са фиксирани по 365 дни, това може да предизвика изместване на сезоните. Този проблем се избягва чрез вмъкването на един допълнителен ден на всеки 4 години, което увеличава годината на 366 дни.\r\n \r\nОбикновено този ден се прибавя към месец февруари и така той от 28 дни става 29. Има обаче и няколко изключения що се отнася до високосната година. Настоящото правило е следното:\r\n \r\n– Година, деляща се на числото 4 без остатък, е високосна.\r\n– Година, която обаче също се дели и на 100 без остатък, то тя не е високосна.\r\n– Но ако годината също се дели и на 400 без остатък, то тя отново ще е високосна.\r\n \r\nОбъркахме ли ви малко? Ето един пример: Годините 1984 и 2016 са високосни, тъй като се делят на 4 без остатък. 1900 и 2100 също са кратни на четири, но се делят също и на 100, което ги изключва от списъка на високосните години. 2000 година пък си е високосна, въпреки че се дели на 100. Това се получава, тъй като тя се дели също и на 400 без остатък.\r\n \r\nОще за историята и поверията на високосната година вижте на ", "date": "2020.01.02", "title": "2020 година е високосна, за какво да внимаваме?"}
{"url": "https://www.dnes.bg/obshtestvo/2020/01/02/kameri-detektori-licevo-razpoznavane-iaviavash-se-na-shofiorski-izpit.434578", "text": "Камери, детектори, система за лицево разпознаване при явяването на шофьорски изпит. Драконовските мерки са заради купуването и продаването на шофьорски книжки, като целта им е да намали  корупцията в Изпълнителна агенция “Автомобилна администрация”, бившата  ДАИ.\r\nШофьорският изпит ще се превърне в нещо като риалити шоу чрез тотално  видеоследене на кандидата и при решаването на листовки, и при  кормуването, а предлаганите промени са в наредбата за провеждане на изпити за  правоспособност за управление на МПС, съобщава \"Труд\"\n\r\nКамери и изолирани помещения – т. нар. бели стаи, бяха въведени още през 2017 г. за теоретичните изпити на кандидат шофьорите. Новото е, че при влизането в помещението, където се решават листовки, новобранецът ще минава през стационарна металдетекторна рамка. Преди това той ще оставя и заключва в шкафче телефона си и всякакви други електронни и метални предмети. За всеки случай ще проверяват и дрехите му с преносим уред.\r\n\r\n                    \n                    \n                \n                \n                \n                Преди началото на изпита лицето на кандидата ще бъде фотографирано от инспектори от ДАИ, а компютърна система за лицево разпознаване ще сравнява изображението със снимката в личната карта. При несъответствие тестът се проваля. През цялото време на решаване на листовки лицето на кандидата ще бъде снимано с камера. На 5 пъти автоматично изображенията ще се сравняват с първата снимка, направено преди началото на изпита.\n\r\nПредвижда се още съдържанието на листовките още в момента да бъде генерирано на случаен принцип, за да няма възможност да се знаят предварително отговорите. По същата логика при изпита по кормуване маршрутът на учебния автомобил ще се определя от навигационен уред. И в купето кандидат шофьорът и изпитващият от ДАИ ще бъдат снимани през цялото време, а разговорите им – записвани.\n\r\nФайловете и от теоретичния, и от практическия изпит ще се пазят 1 година като доказателство в случай, че някой се жалва, че е скъсан неоснователно, или че са му искали рушвет. В проекта за промени в наредбата липсва изцяло лансираната миналата есен идея изпитите да се провеждат само на автомобили, които ДАИ ще си купува и оборудва. Сега от автомобилната администрация трябва само да осигури камерата с микрофон и уреда за навигация, които за изпита да се монтират в учебната кола.\n\r\n\n\r\nНяколко големи организации на автомобилни инструктори, сред които и Съюзът на българските автомобилисти (СБА), подготвят протест на 14 януари срещу увеличения брой часове за кормуване. През ноември м. г. образователното министерство утвърди нова методика за обучение на кандидат шофьорите, според която часовете за практическо обучение от 31 трябва да станат 42. Предвижда се кормуване нощем, по магистрала, при мъгла и други трудни атмосферни условия. За да се удостовери, че методиката се спазва, инструкторът и курсистът трябва да си правят селфи, когато карат извън града, а в учебните коли да се следят с GPS система. Противниците на новите правила твърдят, че по този начин курсовете ще се оскъпят и от 600-700 лв. сега, ще надскочат 1000 лв.", "date": "2020.01.02", "title": "Камери, детектори, лицево разпознаване - явяваш се на шофьорски изпит"}
{"url": "https://www.dnes.bg/obshtestvo/2020/01/02/i-u-nas-razvejdash-se-za-40-dni-po-frenski-obrazec-pred-notarius.434579", "text": "Бързите разводи по френски образец ще станат възможни, ако депутатите постигнат консенсус за поправки в Семейния кодекс и ГПК, с която разтрогването на брака по взаимно съгласие да се случва и при нотариус.\r\n“Започнахме консултации и се надявам да стигнем до извода, че подобна реформа ще бъде от полза за хората и ще облекчи работата на съдилищата”, заяви пред “Труд” юристът Филип Попов (БСП), който е член на правната комисия в парламента.\n\r\nРазводите пред нотариус вече са практика в редица държави от Европейския съюз, а водеща страна в инициативата е Франция. Там промените са в сила от 2017 година като част от реформата “Правосъдие 21 век”.\n                    \n                    \n                \n                \n                \n                \r\nФренският опит сочи, че разводите по взаимно съгласие пред нотариус могат да се случват в рамките на максимум 40 дни. При производството участват и адвокати, а ако семейството има непълнолетни деца, се взема становище и на социалните служби.\r\nРазводът става факт в момента, в който документите са разписани при нотариус. В момента у нас дори и със споразумение, съпрузи, които искат да разтрогнат брака си, трябва да се явят в насроченото открито съдебно заседание и да заявят в съдебна зала, че желаят да се разведат. В противен случай, при отсъствие на един от съпрузите без уважителна причина, производството се прекратява.\r\nРазводът пред нотариус ще става подобно на изповядването на сделка, като с едно ходене в кантората ще се парафира споразумението между съпрузите. И в момента то включва родителските права, местоживеенето на децата, имотните отношения, ползването на семейно жилище и издръжка на съпруг при необходимост, както и промяната във фамилното име.\n\r\nВ Латвия, по подобие на Франция, бракът може да бъде прекратен пред нотариус с общо искане, подписано от двамата съпрузи. Законовата уредба е разписала ясно и отговорността на родителите към ненавършилите пълнолетие деца. Съпрузите прилагат писмено споразумение за издръжката на децата, режимът на свиждания и подробно описани родителските права.\n\r\nПодобно бързо производство е прието и в Испания, където молба от единия от съпрузите може да е потвърдена със съгласие на другия. Пред нотариус се представя споразумението за ползването на семейното жилище, подялбата на общото имущество, банкова сметка за евентуална издръжка на съпруг и т.н.\n\r\nЛюбопитната подробност е, че понятието за разводи по взаимно съгласие е още от времето на Френската революция, но по време на мандата на президента на Франция Валери Жискар д`Естен (1974-1981) стават факт в законодателството.\r\nТака се въвежда системата за бързото разтрогване на брака, заедно с падането на възрастта на пълнолетие от 21 на 18 години, използването на контрацептиви и прекъсването на бремеността. Валери Жискар д`Естен е сочен за един от идеолозите на създаването на Европейска конституция.", "date": "2020.01.02", "title": "И у нас: Развеждаш се за 40 дни, по френски образец пред нотариус"}
{"url": "https://www.dnes.bg/notifikacii/2020/01/02/ognen-ad-v-strasburg-izgoriha-220-avtomobila-v-novogodishnata-nosht.434577", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПолицията в Страсбург задържа 40 души, заподозрени в мащабни палеж в западните райони на града в новогодишната нощ. По предварителни данни 220 автомобила са били унищожени от пожари, съобщи вчера вестник \"Dernieres Nouvelles d'Alsace\", цитиран от TACC и \"Фокус\".\n\r\n\"Никога не сме имали подобна ситуация\", призна заместник-кметът по сигурността на Страсбург Робърт Ерман. \"Никога не съм виждал това да се прави: автомобили са подпалени под прозорците на къщите. Всички квартали на Страсбург бяха засегнати по някакъв начин.\"\n\r\nПотребителите на социалните мрежи публикуват кадри от нощните палежи, на който се виждат коли, обърнати наопаки и горящи точно в средата на улиците. Вестникът отбелязва, че въпреки че префектурата на Департамента в Долен Рейн не посочи точния брой на унищожените автомобили, вече можем да кажем, че ситуацията е поне два пъти по-лоша, отколкото година по-рано.\n                \n                \n                \r\nВ процеса на потушаване на безредиците, продължили почти до сутринта, няколко служители на реда са били ранени. Съобщава се и за най-малко един пострадал гражданин от взрив на запален автомобил.\n\r\nПодобни инциденти се случиха в градовете Мюлюз, Мютциг, Оберне, Баре и Селестат.\r\n", "date": "2020.01.02", "title": "Огнен ад в Страсбург: Изгориха 220 автомобила в новогодишната нощ"}
{"url": "https://www.dnes.bg/football/2020/01/02/arsenal-napravi-za-smiah-iunaited-na-svoia-emirats.434581", "text": "Арсенал изигра може би най-добрия си мач през сезона, след като надви с 2:0 на своя \"Емиратс\" Манчестър Юнайтед в среща от 21-ия кръг на Висшата лига.\r\n\r\nТака лондончани започват новата 2020 година с ценен успех, а това бе и първа победа за Микел Артета начело на тима.\r\n\r\nПепе откри в полза на столичани още в 8-ата минута, а три минути преди почивката Сократис успя да удвои.\r\n\r\nСлед този двубой лондончани прекъснаха негативната си серия от пет поредни мача без победа във всички турнири и отборът е 10-и в класирането с 27 точки, а Юнайтед е 5-и с 31 точки.\r\n \r\nПодробности за срещата четете в ", "date": "2020.01.02", "title": "Арсенал направи за смях Юнайтед на своя \"Емиратс\""}
{"url": "https://www.dnes.bg/obshtestvo/2020/01/02/inspekciiata-po-truda-shte-proveriava-bolnicite-za-rabotno-vreme.434580", "text": " (ГИТ) започва през 2020 година  в сектори, който са рискови по отношение на сивата икономика. Един от най-проблемните сектори за  са автосервизите.\r\nПо предложение на КТ \"Подкрепа\" ГИТ ще има кампания и проверки в  с акцент върху разпределението на работното време.\r\nПроверките са в отговор на проекта на \"Сивото убива“. Мотивите за инициативата са данни от изследване на експертите на КНСБ, според което 1/5 или 21% от българската икономика е сива.\r\nСекторите с най-висок дял на \"сиви\" практики са сервизите за ремонт на автомобили, строителството, селското стопанство и леката промишленост, съобщава \"Монитор\".\r\n                    \n                    \n                \n                \n                \n                Между 25 и 30 на сто от всички участват в сивата икономика, показва изследване на БАН. Според учените колкото по-слабо развита е дадена икономика, толкова повече предпоставки има за прилагането на сиви практики. Както е известно, България се нарежда на последно място по доходи в Европейския съюз.\r\nДве са основните причини хората да приемат работа в разрез с трудовите закони - липсата на постоянно действащи предприятия и ниските доходи, отчитат от академията. Голяма част от сивите практики засягат трудовото законодателство и основната сред тях е работата без трудов договор.\n\r\n и са най-честите нарушения при сезонната заетост. Хората се наемат за кратко време и знаейки това, самите те са склонни да се отказват от правата си – да работят повече, да работят дори без договори, да получават част от възнагражденията си нерегламентирано, за да са свободни от данъци и осигуровки, с мисълта, че така ще получат повече средства и ще могат да покрият разходи за времето, в което вече ще са без работа, така обясняват проблема експертите от инспекцията по труда.", "date": "2020.01.02", "title": "Инспекцията по труда ще проверява болниците за работно време"}
{"url": "https://www.dnes.bg/snimka-na-denia/2020/01/02/pyrviiat-raboten-den-tih-slynchev-s-temperaturi-do-7-c.434582", "text": "Първият работен ден от 2020 година ще е слънчев с максимални температури между 2 и 7 градуса. \r\nСутринта на места в котловините ще има ниска облачност и намалена видимост. Ще духа слаб до умерен северозападен вятър, който след обяд ще започне да се ориентира от югозапад и да отслабва.\r\nМаксималните температури ще бъдат между 2° и 7°. Атмосферното налягане е по-високо от средното за месеца и няма да се промени съществено.\n\r\nНад Черноморието ще е предимно слънчево. Ще духа умерен, преди обяд и временно силен север-северозападен вятър. Максималните температури ще бъдат между 5° и 7°, температурата на морската вода е между 9° и 11°. Вълнението на морето ще бъде 2-3 бала.\n                \n                \n                \r\nНад планините ще е предимно слънчево. Ще духа умерен до силен вятър от северната четвърт. Максималната температура на височина 1200 метра ще бъде около минус 1°, на 2000 метра – около минус 7°.\r\nДо края на работната седмица дневните температури ще се движат нагоре и ще гонят стойности между 5 и 10 градуса. Обрат във времето се очаква в неделя. От север над страната ще нахлуе порция студен въздух, а южно от Гърция ще се развие средиземноморски циклон.\r\nВ неделя, понеделник и вторник температурите ще паднат рязко, вятърът ще се усили и ще има валежи от сняг, най-активни в неделния ден. Очаква се нова снежна покривка в равнинните райони между 5 и 10 сантиметра.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2020.01.02", "title": "Първият работен ден - тих, слънчев, с температури до 7°C"}
{"url": "https://www.dnes.bg/sofia/2020/01/02/pojaryt-unishtojil-celiia-arhiv-na-belodrobnata-bolnica-v-sofiia.434583", "text": "Продължават огледите в белодробната болница в София, част от която изгоря при големия пожар в последния ден на 2019 г.\r\nУнищожен е архивът на лечебното заведение, има и пострадали кабинети с повредено или напълно изгоряло оборудване, съобщи \r\nНай-спешен е ремонтът на покрива на поликлиниката. Лечението на пациентите ще продължи в други сгради, където се премества оцелялата техника.\r\n\r\nДнес оглед ще направят инженери, които ще преценят как ще се ремонтират изгорелите помещения. \r\n\r\nЛаборатории, кабинети и рентгенът на болницата засега не могат да бъдат използвани.", "date": "2020.01.02", "title": "Пожарът унищожил целия архив на белодробната болница в София"}
{"url": "https://www.dnes.bg/obshtestvo/2020/01/02/s-10-lv-uvelichavat-praga-za-poluchavane-na-detskite.434585", "text": "Увеличава се прагът за получаване на така наречените \"детски надбавки\". С 10 лева се увеличава прагът за тяхното получаване. Така  средномесечният доход на член от семейството трябва да е до 410 лева, за  да получава пълния размер на помощта. И между 410 и 510 лева, за да  получава 80% от него.\r\nРазмерът на детските се запазва за поредна година - 40 лв. за едно дете, 90 лв. за семейство с две деца, 135 лв. - за семейство с три деца, и 145 лв. за семейство с четири деца\r\n\r\nПрез 2019 г. около 370 хиляди семейства са получавали помощта. Увеличението на прага основно е заради ръста на минималната заплата. За да няма семейства, които да загубят пълния размер на добавките.\r\n\r\nЗадължително условие за предоставяне на помощта е и децата да ходят редовно на предучилищна и в училище. При три дни отсъствие от детска и пет от училище без основателна причина - добавките за семейството се спират.\r\n ", "date": "2020.01.02", "title": "С 10 лв. увеличават прага за получаване на детските"}
{"url": "https://www.dnes.bg/eu/2020/01/02/brexit-tozi-pyt-shte-se-osyshtestvi-v-srok-komentira-britanskiiat-premier-boris-djonsyn.434584", "text": "Британкият премиер в новогодишното си обръщение обеща  да се осъществи в срок, съобщи . \r\n\r\nСпоред Джонсън след като страната има нов , той ще успее да спази крайния срок за  и да изпълни желанието на британците. \r\n\r\nОфициалната дата за напускане на ЕС е 31 януари. Премиерът Джонсън обеща 2020 година да бъде фантастична за , Brexit да отвори нови врати за кралството. \r\n ", "date": "2020.01.02", "title": "Brexit този път ще се осъществи в срок, коментира британският премиер Борис Джонсън "}
{"url": "https://www.dnes.bg/index/2020/01/02/receptata-dnes-banica-sys-sirene-spanak-i-luk.434192", "text": ":\r\n1 пакет кори за баница\r\n500 г спанак\r\n300 г сирене\r\n3 яйца\r\n1 чаша олио\r\n1 щипка сол\r\n1 щипка черен пипер\r\n1 щипка червен пипер\r\n1 глава лук\r\n \r\n:\r\n \r\nНатрошете сиренето. Нарежете лука на много ситно. Спанакът се накъсва, но ако е бейби спанак може да се остави и с цели листа.\r\n \r\nЗагрейте малко мазнина в тиган на средна температура. Запържете лука. След него добавете и спанака да се задуши. След това се прибавя и сиренето. Разбърква се и се оставя спанакът да слегне.\r\n \r\nСвалете сместа от котлона и чукнете яйцата в нея. Разбъркайте, докато се смесят напълно и добавете подправките. Разпределете сместа между корите и ги навийте. Печете в загрята на 200 градуса фурна за около 40 минути.\r\n\r\n", "date": "2020.01.02", "title": "Рецептата Dnes: Баница със сирене, спанак и лук "}
{"url": "https://www.dnes.bg/blizak-iztok/2020/01/02/5-8-po-rihter-raztyrsi-iran.434588", "text": "Тази сутрин силно  е усетено в   е регистриран в 7.59 часа местно време (6.29 часа българско). \r\n\r\nЗеметресението е било със сила 5.8 по Рихтер. Епицентърът е бил близо до град Санган, на дълбочина 10 километра. Минути след първия трус е регистриран и  по-слаб. Той е бил с магнитут 3.7 по Рихтер, сочи справка в Европейско-средиземноморския сеизмологичен център. \r\n\r\nДо този момент няма данни за жертви или материални щети.", "date": "2020.01.02", "title": "5,8 по Рихтер  разтърси Иран"}
{"url": "https://www.dnes.bg/sofia/2020/01/02/deputatite-vlizat-v-nova-plenarna-zala-prez-septemvri.434590", "text": "Депутатите ще се местят в новата пленарна зала още тази есен през септември. Това е целта на администрацията на парламента след 4-годишен ремонт на зала \"Света София\" в сградата на бившия Партиен дом, където в момента се провеждат само заседанията на комисиите и се намират кабинетите на народните представители.\n\r\nРеконструкциите по самата сграда продължават, като последно трябва да се сменят електрическата, климатичната и отоплителната инсталация в сграда, съобщава \"Монитор\". Обществена поръчка за това бе пусната през ноември, след един провален опит в началото на годината, а стойността й е близо 23 млн. лева. Срокът за нейното осъществяване е малко над две години, което предизвика медийни спекулации, че това ще наложи поредното отлагане и депутатите ще се нанесат в новата зала едва през 2021 или 2022 година.\r\n                    \n                    \n                \n                \n                \n                Само част от монтажните дейности обаче се пряко свързани с функционирането на зала \"Света София\". Именно затова от администрацията на НС се надяват да се преместят още идващия септември, а останалите ремонти, които не засягат самата зала, да си текат по план.\n\r\nДосега преустройството на самата зала, така че да бъде удобна за нуждите на народните представители, глътна около 24 млн. лева. Покрай нея обаче се наложи промени и цялостни реконструкции на самата сграда. Така освен елинсталациите, ще се освежават фасадите и покривът, бюфетът, направи се и вътрешно преустройство на библиотеката. За тези допълнителни дейности пък досега са възложени обществени поръчки за още 24 млн. лева. Така сметките показват, че ремонтът на Партийния дом излиза около 48 млн. лева.\n\r\nИначе залата и коридорите около нея ще са своеобразно омалено копие на залата на Европарламента. Мокетът в залата е в синьо, а в същия цвят ще са и столовете на депутатите. Пленарните банки ще са разположени на 12 реда, те ще бъдат по-широки от досегашните и ще са оборудвани и с микрофони, за да може депутатите да се изказват от място.\n\r\nНаред с това ще има и цифрови камери в залата, които ще могат да показват изказванията на големи монитори. Депутатските места ще са с 30 повече от досегашните – 270. Естествено, ще има президиум и ложа за гости със 100 места. Най-трудната част от ремонта бе стъкленият покрив на залата, който е устойчив на удари, шумо и звукоизолиращ, със защита от UV лъчи. Той е по подобие на този в германския Бундестаг. Председателят на НС ще влиза в залата директно на трибуната, а кабинетът е непосредствена близост. Под зала \"Света София\" ще има друга – по-малка, предназначена за пресконференции. Входът за медиите ще бъде отделен, а официалният вход на новия парламент ще е откъм Ларгото. Паралелно с изграждането на новата пленарна зала се извършва и обновяване на депутатския стол на обща сума за близо 290 000 лева.\n\r\nПрез преустройство минава в момента и депутатският бюфет. Той се намира в сутерена и е обща площ 600 кв. м. Той ще бъде разделен с подвижни паравани и ще разделя столовата на две зони за обслужване – за самите депутати и за гостите. Отделно ще бъде обособена специална зала, в която да се хранят делегации и гости на парламента. Тя ще е с капацитет до 20 места на база кетеринг. Облицовките по стените и колоните ще е с врачански варовик.\n\r\nФоайето пред новата пленарна зала ще бъде превърнато в пространство за преки излъчвания, където ще бъде поставена система от монитори. Това става ясно от обществена поръчка, качена на сайта на парламента, която е за изработване на техническо задание, въз основа на което ще се изработи и проект за ремонт на самото фоайе в НС. Ще се заложи изискване бъдещият проект да съдържа дизайн, който да подхожда на архитектурния вид на сградата.\r\nСамото фоайе е 80 кв. метра, в него трябва да има аудио- и мониторна система, пана, трибуна за заявления с логото на Народното събрание. Осветлението пък ще трябва да се монтира на висяща конструкция. Същевременно в едно от последните заседания пък МС предостави на парламента безвъзмездно правото на управление върху партера от източното крило на сградата на бившия Партиен дом, а целта е да осигури допълнителни зали за заседания на постоянните комисии в НС, след като новата пленарна зала бъде напълно готова. Към момента частта от имота е в управление на културното министерство и е с отпаднала необходимост за ведомството.\r\n ", "date": "2020.01.02", "title": "Депутатите влизат в нова пленарна зала през септември"}
{"url": "https://www.dnes.bg/obshtestvo/2020/01/02/niu-iork-taims-sgradi-v-sofiia-i-na-balkanite-uiazvimi-pri-zemetreseniia.434589", "text": "От Букурещ до София и из балканските страни поредица правителства не съумяват да обърнат внимание на рисковете за сградите при земетресение. Това констатира \"Ню Йорк таймс\" в статия със заглавие \"Уроците от албанското земетресение - Балканите не са готови за Голямо Земетресение\".\n\r\nВестникът припомня за земния трус на 26 ноември в Албания с магнитуд 6,4, причинил смъртта на над 50 души и наранявания на стотици и оставил хиляди без покрив, . Тази трагедия отправя ясно предупреждение към региона, който в миналото е бил поразяван от много по-силни земетресения, а експерти твърдят, че балканските страни са неподготвени за следващ голям трус.\n                    \n                    \n                \n                \n                \n                \r\nСпоред експертите властите в региона са окуражавали строителния бум от 90-те години през прехода от комунизъм към капитализъм, при което стандартите за безопасност често са били измествани от стремежа към бърза печалба. В резултат милиони хора обитават жилища, които едва ли ще издържат голямо земетресение, пише \"Ню Йорк таймс\", цитиран от БТА.\n\r\nИзданието цитира Матей Сумбасаку, основател на Re:Rise - първата румънска НПО, специализирана в намаляване на сеизмичния риск, - който казва, че само в Букурещ има 349 високорискови постройки, които вероятно ще рухнат при силно земетресение. Голяма част от тях са в жилищни комплекси. Стотици други сгради биха получили големи повреди.\n\n\r\nНю Йорк таймс\" припомня за двете опустошителни земетресения през 20-ия век в планината Вранча, Източна Румъния - през 1940 г. с магнитуд 7,4 и на 4 март 1977 г. с магнитуд 7,2. При втория земен трус се срутват над 30 високи сгради в Букурещ, загиват около 1580 души и близо 11 хиляди са ранени.\n\r\nВ статията се припомня земетресението в българския град Стражица през 1986 г. с магнитуд 5,7, причинило сериозни разрушения и оставило хиляди хора без дом. Цитира се експерт от софийския Университет по архитектура, строителство и геодезия (УАСГ), според когото България е може би по-добре подготвена от някои от съседите си, но опасения пораждат новопостроените сгради. \n\r\nПо думите му приземните етажи на някои от новите сгради са превърнати в магазини и на покривите е добавен допълнителен етаж, което е риск при земетресение. В телефонното си интервю пред вестника Петър Павлов, директор на Националния център по сеизмично инженерство към УАСГ, призовава в България да бъде създадена национална сеизмична лаборатория със задачата да проверява устойчивостта на сградите при земетресения.\n\r\nВ статията на \"Ню Йорк таймс\" се привежда историята на земните трусове по адриатическото крайбрежие от Хърватия през Черна гора до Албания и в днешната Северна Македония. Цитират се и мненията на специалисти по сеизмичната активност на района.", "date": "2020.01.02", "title": "\"Ню Йорк таймс\": Сгради в София и на Балканите уязвими при земетресения"}
{"url": "https://www.dnes.bg/stranata/2020/01/02/niama-oshte-epidemiia-ot-grip-pikyt-prez-fevruari.434587", "text": "Рано е да се говори за епидемия от грип. Предвид единичните случаи, които има в големи градове, може би циркулацията на вируса ще започне от средата на януари. Епидемичното развитие, когато ще има много болни, ще бъде през февруари, а може би пикът ще е в края на февруари. Това прогнозира Тодор Кантарджиев пред БНТ.\n\r\nПреди около седмица в Бургас бяха доказани първите два случая в страната\", каза още проф. д-р Кантарджиев - зам.-директор на Националния център по заразни и паразитни заболявания и национален консултант по микробиология..\n\r\n\"Грипът беше пандемичен при две деца. Те вече са здрави. След това в София при други две деца има доказан случай на грип пак от А-група, но H-3. На 31 декември лабораторията по грип доказа наличието на грип при дете, лежащо в инфекциозна болница в София, който е от генетичната група \"Виктория\" - група B.\", заяви Кантраджиев.\n                    \n                    \n                \n                \n                \n                \r\nТой напомни, че преди години, когато започваше грипната епидемия и първите случаи бяха през ноември, обикновено епидемията започваше с циркулация на група B, а след това продължаваше с група \"А\". Според него сега не може да се каже какво ще стане, но вероятно ще има циркулация на грип от А-група.\n\r\nТодор Кантарджиев каза още, че засега всичко е нормално и трябва да се взимат нормалните мерки. Децата да носят носни кърпички, когато тръгнат на училище. Докато позволява температурата на въздуха, да се отварят поне на един пръст разстояние прозорците в трамваите в София, проветряването вкъщи и на работните места също е много важно.\n\r\nПрофесорът обясни, че при заболелите от грип от А-група и от B-група няма кой знае каква разлика. B-група по-трудно се поддават на лечение с приетите лекарства срещу вируса на грипа. Тя причинява епидемия, която в национален мащаб се развива по-бавно, но и отшумява по-бавно, към средата на март.\r\n ", "date": "2020.01.02", "title": "Няма още епидемия от грип, пикът - през февруари"}
{"url": "https://www.dnes.bg/obshtestvo/2020/01/02/ombudsmanyt-sezira-geshev-za-24-smyrtni-sluchaia-v-dom-za-hora-s-demenciia.434600", "text": " сезира  с искане да бъде извършена проверка в Дом за пълнолетни лица с деменция в . \n\r\nВнезапна проверка на експертите на обществения защитник през декември констатира изключително лоши условия, при които живеят хората, настанени в социалната институция.\n\r\n\"Към момента са настанени 57 лица, при капацитет 60 (мъже и жени). Голяма част от тях са на легло, повечето от тях са в кахексия и обездвижени\", пише в писмото си до главния прокурор Ковачева. \n\r\nНационалният превантивен механизъм - НПМ (дирекция към омбудсмана, която проверява всички институции, в които са настанени деца и лица, без да могат да напускат доброволно като затвори, интернати, социални домове за деца и възрастни, психиатри, центрове за нелегални мигранти и бежанци) установи случай на скоро настанено лице с декубитални рани, които не са обработени в продължение на 4 дни поради отсъствие на медицинската сестра, .\n                    \n                    \n                \n                \n                \n                \r\n\"Независимо, че през 2013 г. екип на НПМ е проверявал този дом и е отправил препоръки към Министерство на труда и социалната политика и към кмета на община Сухиндол за подобряване на предоставяната грижа, в настоящата проверка констатациите са сходни\", пише в сигнала си до главния прокурор омбудсманът.\n\r\nНай-притеснителен, според обществения защитник, е фактът, че от началото на 2019 г. до момента на проверката има 24 смъртни случая в дома.\n\r\n\"Като омбудсман считам, че това представлява голям процент починали от общия брой настанени лица, дори като се вземе предвид спецификата на заболяванията им\", посочва доц. Ковачева.\n\r\nПри проверката са установени лоши санитарно-битови условия за живот за настанените и пренаселеност. Друга констатация на проверяващия екип е свързана с недостатъчна площ в стаите спрямо броя на настанените, както и липса на лично пространство. Домът има два санитарни възела и един душ за всички лица. Коридорът на спалните помещения е отделен от административната част с решетка, която е заключена. В разговор с директора посочва, че коридорът и вратата към двора са заключени през по-голямата част от деня. Лицата, които се движат самостоятелно, излизат навън само с придружител.\n\r\nЕкипът на омбудсмана определя описаните обстоятелства като унизително отнасяне спрямо настанените, което е недопустимо при предоставяне на социална услуга за пълнолетни лица с деменция. Екипът смята, че има предпоставки за увреждане на физическото и психично здраве на настанените лица поради обстоятелството, че няма възможност за постоянно наблюдение в стаите, тъй като мониторът е в кабинета на управителя. \n\r\nНад леглата е имало алармени звънци, повечето от които към момента не работят. Това намалява гаранцията за сигурност на лицата и своевременната реакция на персонала, смята Ковачева.\r\n е сезирала за случая още кмета на общината инж. Пламен Чернев, доставчик на социалната услуга и Министерството на труда и социалната политика.", "date": "2020.01.02", "title": "Омбудсманът сезира Гешев за 24 смъртни случая в Дом за хора с деменция"}
{"url": "https://www.dnes.bg/index/2020/01/02/bademi-orehi-s-koi-iadki-da-otslabnete.434517", "text": "Редовното спортуване е не само полезно за тялото, а и предпазва от различни болести. Също така то подобрява психическото здраве. Но много хора изпитват странни странични ефекти след тренировка. Част от тях са нормално, ала по-начинаещите още не са свикнали и затова се тревожат и стресират. \r\nЕто и какъв дискомфорт можете да усетите в стомаха след Чудили ли сте се защо в почти всеки хранителен диетичен режим са включени ядките, които сами по себе си са доста калорични? \r\n \r\nТе съдържат много полезни вещества и ако не прекалявате с тях, може да са ваш верен съюзник в борбата с килограмите. Вижте кои ядки трябва да хапвате и как те ви помагат да горите мазнини. \r\n \r\nИмайте предвид, че е важно да не поемате големи количества от тях! 30-35 г на ден е максимумът, които ще ви помогне да се преборите с излишното тегло. \r\n \r\n\r\n \r\nБадемите са считани за една от суперхраните в природата поради богатото им съдържание на протеини, антиоксиданти и здравословни мазнини. Моно-ненаситените мазнини, които те съдържат, предотвратява преяждане, а диетичните фибри създават усещане за ситост.\r\n \r\nБадемите са добър източник на аминокиселина, наречена L-аргинин, която ви помага да изгаряте мазнини. Яденето на 3-5 бадема всеки ден спомага за по-голяма загуба на тегло и по-висок метаболизъм на мазнините. Смята се, че влакната и протеините в тези ядки се задържат по-дълго време в тялото и така поддържат здравето на храносмилателната система.\r\n \r\n", "date": "2020.01.02", "title": "Бадеми, орехи... С кои ядки да отслабнете?"}
{"url": "https://www.dnes.bg/obshtestvo/2020/01/02/triabvat-li-reformi-i-da-se-zabraniat-li-piratkite.434586", "text": "Стотици хиляди гърмежи и тътени се чуха в празничната нощ. Част от обществото е твърдо против използването на пиротехнически изделия и иска продажбата им да бъде спряна. На това мнение е и общинският съветник от ВМРО Карлос Контрера.\r\nТой заяви пред Нова тв, че трябва да има реформа в Закона за оръжията, боеприпасите и взривните вещества, за да се спре масовата им продажба.\n\r\nПиратки се използват не само в новогодишната нощ, а и през останалите дни от годината. Преди дни група младежи взривиха обществена тоалетна в градинката зад Баня Мадара.\r\n\"Три момчета хвърлиха бомбичка в тоалетната и тя се обърна. Сами си представяте какво е станало вътре. Законът за боеприпасите, оръжията и взривните вещества е тотално сбъркан. Той трябва да бъде реформиран. Подходът у нас е твърде либерален. Всеки може да си закупи пиротехника, която се продава почти навсякъде.Трябва да се въведат рестрикции. Това е безумие. Освен това домашните любимци много се страхуват\", каза  Карлос Контрера.\n                    \n                    \n                \n                \n                \n                \r\n\"По принцип законът определя, че деца под определена възраст не могат да купуват пиратки. Бъдете сигурни, че това се спазва в магазините. Но те винаги могат да изпратят по-възрастен и той да купи изделието. На този етап не може да се ограничи продажбата на пиротехнически изделия. Може само да ги използваме правилно, за да не стават инциденти. Има по-леки и по-тежки пиратки. Вторите наистина могат да бъдат много опасни. Не бива да използваме пиратки близо до блоковете, защото могат да влязат в нечий апартамент. Трябва да се отдалечим поне на 15 метра от входа\", обясни  пиротехникът Светозар Христов.\n\r\nОчаква се по-късно в четвъртък от \"Пирогов\" да дадат повече информация за това има ли пострадали от пиротехника хора в новогодишната нощ.", "date": "2020.01.02", "title": "Трябват ли реформи и да се забранят ли пиратките?"}
{"url": "https://www.dnes.bg/world/2020/01/02/visshi-voenni-zaginaha-pri-razbivane-na-vertolet-v-taivan.434601", "text": "Най-малко осем души, сред които и началникът на генералния щаб на Въоръжените сили на Тайван, са загинали при аварийно кацане на хеликоптер в северната част на острова. Това съобщи Ройтерс, като се позова на местни медии. \r\n\r\nНа борда на вертолета са се намирали 13 високопоставени военни. По данни на агенцията петима души са открити живи. \r\n\r\nПо информация на вестник Taiwan News хеликоптерът е излетял от окръг Илан и по неустановена досега причина е извършил кацане в планинска местност, пише ТАСС. \r\n ", "date": "2020.01.02", "title": "Висши военни загинаха при разбиване на вертолет в Тайван"}
{"url": "https://www.dnes.bg/obshtestvo/2020/01/02/nap-puska-popylnenite-danychni-deklaracii-prez-mart.434599", "text": "Всеки притежател на персонален код, издаден от НАП, и електронен подпис, през месец март ще може да види така наречената \"предварително попълнена данъчна декларация\" като една отделна електронна услуга, в която ще са попълнени всички доходи, за които НАП знае - това са доходи от трудови правоотношения и хонорари. \n Ако обаче някой има други източници на доходи – например наем или пък ще ползва някакви данъчни облекчения, той трябва да допопълни ръчно или да коригира данъчната си декларация\". Това каза пред БНР говорителят на Националната агенция по приходите Росен Бъчваров. \n\r\nТой уточни, че се очаква повече хора да поискат да получат персонален код.\n                    \n                    \n                \n                \n                \n                \r\nОт днес могат да се подават данъчни декларации на хартия, уточни Бъчваров, но посъветва да не се бърза с това, защото предстои да бъде пусната предварително попълнената данъчна декларация.\n\r\nПред БНР Бъчваров допълни, че 5% отстъпка е валидна тази година до края на март за хора, които са декларирали по електронен път доходите си. \n\r\n\"Има период от началото на март, когато ще бъде пусната попълнената данъчна декларация, до края на март - докогато може да се ползва 5% намаление от данъка за довнасяне, ако освен че е подал декларация по електронен път, няма и стари неплатени задължения\", уточни още говорителят на НАП.\n\r\n\"Вече служебни бележки не са необходими - нито трябва да бъдат прилагани към данъчната декларация, нито се налага да се искат и получават. Същата информация се съдържа в т.нар. \"сметки за изплатени суми\", които работодателите издават\", каза той още той.\n\r\nНяма промяна в дизайна на данъчната декларация и в електронната услуга.\r\n ", "date": "2020.01.02", "title": "НАП пуска попълнените данъчни декларации през март "}
{"url": "https://www.dnes.bg/sofia/2020/01/02/sled-pojara-belodrobnata-bolnica-priema-pacienti-na-6-ianuari.434593", "text": "От 6 януари ще бъде възстановена дейността на белодробната болница, чиято сграда частично изгоря в последния ден на миналата година. \n\n\n\n\r\nПредставител на строителна фирма, наета от Министерството на здравеопазването, е огледала покрива, за да може още днес да започнат ремонтни дейности. Това каза пред bTV директорът на здравното заведение д-р Кирил Палавеев. \n\r\n\"Има обаче скрити щети, които тепърва ще бъдат остойностени\", уточни той. \n\r\n\"Персоналът от вчера е тук и разчистихме. В момента една от сградите, които са стационарни, се подготвя да бъде поликлиника, за да бъде възстановен приемът на пациенти. Ако всичко е наред, на 6 януари ще започнем работа\", поясни Палавеев. \n                    \n                    \n                \n                \n                \n                \r\nОткрива се и дарителска сметка за набиране на средства за болницата, която има важни функции за превенцията на туберкулоза. Тя ще бъде публикувана на сайта й - belodrobnabolnicasofia.com.\n\r\nЛечението на пациентите ще продължи в други сгради, където се премества оцелялата техника. Точните причини за пожара все още се разследват.\r\n ", "date": "2020.01.02", "title": "След пожара белодробната болница приема пациенти на 6 януари"}
{"url": "https://www.dnes.bg/notifikacii/2020/01/02/eksshefyt-na-renault-izbiagal-ot-iaponiia-v-stil-djeims-bond.434605", "text": "Карлос Гон винаги е имал усет към драматичното. В началото на мандата си като директор в Nissan бившият изпълнителен директор на алианса Renault-Nissan-Mitsubishi представяше данните от тримесечните отчети като поп звезда - сам на голямата сцена. Сега 65-годишният мениджър очевидно е инсценирал бягството си от японската съдебна система в стил „Джеймс Бонд“.\r\nПодробностите все още не са потвърдени, но ливанската телевизия MTV говори за добре подготвян преврат. Твърди се, че Гон е избягал с изящен трик от апартамента си в Токио, където пребиваваше под наблюдение, след като бе пуснат под гаранция от ареста.\r\nКакто се твърди, „паравоенна група“, прикрита като музикална коледна група, го е посетила в неделя. След серенадата той е бил отведен покрай нищо неподозиращите охранители в дървен калъф за инструменти до летището и е полетял извън страната.\r\n                \n                \n                След спиране в Турция, веднага е отпътувал до Ливан, откъдето са той и съпругата му. Ливан е настоявал едва преди седмица пред японските власти двамата да бъдат пуснати до родината си, съобщава Financial Times (FT). Според FT страната води кампания за завръщането на Гон от няколко месеца. Освен френски и бразилски паспорт, мултинационалният мениджър има и ливански паспорт. По този начин той може да избегне планираните съдебни производства и в случай на осъждаща присъда – затвор за няколко години.\r\nВ Япония той беше обвинен в нарушаване на законите за финансовите пазари и присвояване на средства на дружеството. Според прокуратурата Гон е декларирал в отчетите на дружеството му твърде ниски доходи и така е отклонявал парите на компанията директно и косвено за себе си и семейството си.\r\nНо сега процесът вероятно няма да започне. Първо, Ливан не екстрадира свои граждани в други страни, и второ, японското законодателство позволява само в изключителни случаи съдебни процеси в отсъствие на обвиняемите. Делото срещу бившия финансов директор на Nissan Грег Кели вероятно ще се състои. Ето защо Гон ще има достатъчно причини да се намесва в Япония индиректно.\r\nВ новогодишната нощ той започна медийната си офанзива с изявление, което бе разпространено от японската телевизия NHK. В него Гон се критикува остро съда и правната система на Япония. Той „вече не е заложник на манипулираната съдебна система“, каза мениджътът. Японската съдебна система му била отказала основни права, игнорирала е  принципа на презумпция за невинност и е нарушила международните споразумения. „Избягах от несправедливостта и политическото преследване“, пояснява още мениджърът.\r\nОще в Япония той многократно пледира невинност и се оплаква от тежката процедура на съдебната система. Той беше задържан за общо 120 дни след ареста си през ноември 2018 г. И подобно на ареста на други заподозрени, нито един адвокат не е присъствал по време на често дългите разпити.\r\n", "date": "2020.01.02", "title": "Ексшефът на Renault избягал от Япония в стил \"Джеймс Бонд\" "}
{"url": "https://www.dnes.bg/eu/2020/01/02/niderlandiia-oficialno-se-otkazva-ot-imeto-holandiia.434606", "text": "Името „Холандия“ от 1 януари 2020 г.  официално престава да съществува като название на държавата Нидерландия, съобщи радио NOS.\r\n\r\nСега вече местните власти, частните компании, печатните издания са длъжни да използват името Нидерландия.\nПравителството смята, че тази мярка ще спомогне страната да се избави от образа си на място, свързано с наркотици и проституция. \r\n\r\nВластите в страната смятат също така, че това решение ще преразпредели туристическия поток, тъй като досега мнозинството от чужденците посещават именно историческата Холандия – Амстердам, Харлем и Хага, и тези градове не могат да се справят с наплива на туристи. \r\n\r\nРеформата в името на страната ще струва на бюджета на кралството 200 000 евро, уточнява РИА Новости. \r\n ", "date": "2020.01.02", "title": "Нидерландия официално се отказва от името \"Холандия\""}
{"url": "https://www.dnes.bg/stranata/2020/01/02/myj-zagina-pri-pojar-vyv-vila-krai-rakovski.434604", "text": "63-годишен мъж е загинал при пожар във вила край Раковски, съобщава \"Фокус\".\r\n\r\nСъобщението за пожар във вилата, която се намира по посока на село Отец Кирилово, е получено в 12.18 часа на 1 януари.\r\n\r\nПроизшествието е посетено от един екип от пожарната в Раковски. \r\n\r\nЗагиналият е открит паднал на земята, като е бил със следи от обгаряния по лицето. При пристигане на екипа на пожарната е установено, че е горял дюшек на легло и че са опушени стените на стаята.", "date": "2020.01.02", "title": "Мъж загина при пожар във вила край Раковски"}
{"url": "https://www.dnes.bg/travel/2020/01/02/kakvi-shte-sa-novite-tendencii-v-pytuvaniiata-prez-2020-g.434607", "text": "Начинът, по който хората избират да , се промени драстично през последните десет години, пише сп. Forbes, цитиран от . \n\r\nВсе повече се говори за така нареченото което има за цел да намали при летене или други услуги. Много хора започнаха да предпочитат на този вид пътуване.  имат огромно влияние върху борбата с въглеродните емисии, тъй като инфлуенсъри и известни личности публикуват снимки и информация за по- малко известни дестинации. Стремежът е да се намали към най- популярните места по света. \n                    \n                    \n                \n                \n                \n                \r\nТова са някои от основните тенденции при пътуванията през 2020 г. \n\r\n\n\r\nС настроиването на хотели и авиокомпании на екологична вълна, зелените пътувания стават все по- популярни. Туристическият сектор е посочен като един от основните виновници за замърсяването на околната среда. \r\n\n\r\nВисокият стандарт в индустрията ще следва тенденциите за нулев отпадък и неутрализиране на въглеродните емисии. За осъществяването на това, заслуга ще имат развитието на технологиите в сектора и използването на слънчива енергия, защото през 2020 г. луксът няма да се свързва с разточителдтво. \r\n\n\r\nМного от почиващите избират нови по- малко популярни дестинации с цел да избегнат тълпите и високите цени. Данните също подкрепят тази тенденция. Според сайта за резервации Booking 54% от пътуващите в световен мащаб биха искали да се намали свръхтуризма, а 51% биха предпочели да посетят нетолкова известна дестинация като алтернатива на пренаселените популярни места.\n\r\nДанните обаче продължават да сочат, че туристите ще пътуват повече до непопулярни места.\r\nЦялата статия можете да прочетете ", "date": "2020.01.02", "title": "Какви ще са новите тенденции в пътуванията през 2020 г.? "}
{"url": "https://www.dnes.bg/notifikacii/2020/01/02/sled-nazdravici-spipaha-shofior-na-mikrobus-s-nad-3-promila.434616", "text": "52-годишен мъж бе задържан от полицията във Враца в първия ден от новата година, следа като е управлявал автомобил с 3,09 промила алкохол в кръвта, съобщиха от Областната дирекция на МВР.\r\n\r\nНа 1 януари в 13.05ч. в града е спрян за проверка товарен автомобил \"Фолксваген\", управляван от 52-годишен мъж от Враца. \r\n\r\nПробата за алкохол е положителна- 3,09 промила. Водачът е задържан в РУ Враца. \r\n\r\nОбразувано е бързо полицейско производство.", "date": "2020.01.02", "title": "След наздравици: Спипаха шофьор на микробус с над 3 промила"}
{"url": "https://www.dnes.bg/world/2020/01/02/nad-20-jertvi-na-navodneniiata-i-svlachishtata-v-indoneziia.434602", "text": "До 21 е достигнал броят на загиналите заради наводненията и свлачищата в и около индонезийската столица Джакарта, като се очакват още проливни дъждове. Това съобщиха днес местните власти, цитирани от Ройтерс.\r\n\r\nВодната стихия, най-смъртоносна от години насам, е прокудила от домовете им над 30 хиляди души. \r\n\r\nВ някои квартали на най-населения град в Югоизточна Азия цари хаос, прекъснати са ж.п. линии и електропроводи. \r\n\r\nЗаради започналите на 31 декември поройни дъждове под вода са големи райони от Джакарта и околните населени места.\r\n\r\nМетеоролозите прогнозират, че днес дъждовете ще са съпътствани от мълнии и силни ветрове.\r\n\r\nВ Джакарта и предградията живеят над 30 милиона души, припомня БТА.", "date": "2020.01.02", "title": "Над 20 жертви на наводненията и свлачищата в Индонезия"}
{"url": "https://www.dnes.bg/stranata/2020/01/02/siviiat-sektor-u-nas-blizo-23-mlrd-leva-pogvat-avtoservizite.434597", "text": "Проверки и санкции за автосервизите, това ще са мерките за контрол, които Главна инспекция по труда започва през 2020 година, съобщава \"Монитор\".\n\r\nСлучващото е в отговор на проекта на КНСБ \"Сивото убива\", по който тази дейност е идентифицирана като рискова. Мотивите за инициативата са данни от изследване на експертите на КНСБ, според което 1/5 или 21% от българската икономика е сива.\r\nСивият сектор у нас е в размер около 23 млрд. лева.Секторите с най-висок дял на \"сиви\" практики са сервизите за ремонт на автомобили, строителството, селското стопанство и леката промишленост. По предложение на КТ \"Подкрепа\" пък ще има кампания и проверки в болниците с акцент върху разпределението на работното време, разясняват още от ГИТ.\n                    \n                    \n                \n                \n                \n                \r\nМежду 25 и 30 на сто от всички българи участват в сивата икономика, показва изследване на БАН. Според учените колкото по-слабо развита е дадена икономика, толкова повече предпоставки има за прилагането на сиви практики. Както е известно, България се нарежда на последно място по доходи в Европейския съюз. Две са основните причини хората да приемат работа в разрез с трудовите закони - липсата на постоянно действащи предприятия и ниските доходи, отчитат от академията. Голяма част от сивите практики засягат трудовото законодателство и основната сред тях е работата без трудов договор.\n\r\nРаботното време и заплащането са най-честите нарушения при сезонната заетост. Хората се наемат за кратко време и знаейки това, самите те са склонни да се отказват от правата си – да работят повече, да работят дори без договори, да получават част от възнагражденията си нерегламентирано, за да са свободни от данъци и осигуровки, с мисълта, че така ще получат повече средства и ще могат да покрият разходи за времето, в което вече ще са без работа, така обясняват проблема експертите от инспекцията по труда.\n\r\nСпоред анализите на експертите  през 2020 г. трябва да се завиши контролът в строителството селското стопанство, хотелите и ресторантите, търговията.\n\r\nИнспекцията е натоварена да организира участието на България в общоевропейската кампания на Платформата за справяне с недекларирания труд, която ще се проведе в периода март – юни 2020-а, а третата седмица на март е планирана за седмица на действието, разясниха експертите от ГИТ.\n\r\nПри около 180 000 нарушения на година контролните органи на инспекцията търсят административнонаказателна отговорност за около 10 000 от тях. И в две трети от актовете става въпрос за нарушения, свързани с осъществяването на трудовите правоотношения, защото с тях директно се отнемат осигурителни права или хората са лишени от жизненоважни за оцеляването им доходи.\r\nВ останалите случаи се дават задължителни за изпълнение предписания. Това позволяват на работодателите да отстранят нарушенията, без да търпят санкции за това и така да подобрят условията на труд в своето предприятие, което пък е от полза за работниците им.\r\nВсъщност колко работодатели сме санкционирали не е от такова значение за положителните резултати от контрола, защото ние предприемаме мерки за отстраняване на всяко установено нарушение. Това неминуемо води до подобряване на условията на труд и в много случаи до предотвратяване на трудови инциденти.\r\n ", "date": "2020.01.02", "title": "Сивият сектор у нас - близо 23 млрд. лева! Погват автосервизите"}
{"url": "https://www.dnes.bg/stranata/2020/01/02/kmetyt-na-nesebyr-na-rabota-sled-izlizaneto-ot-aresta.434617", "text": "Очаква се през първия работен ден от годината  Николай Димитров да поеме на общината, съобщи . Димитров беше освободен от ареста под парична гаранция. \r\n\r\nКметът се е върнал при семейството си на 29 декември. Срещу Димитров е обвинен за ръководител на  с цел купуване на гласове. \r\n\r\nДимитров положи , след като с разрешение на наблюдаващия прокурор беше конвоиран до Несебър за първото засезание на , като след това се върна в .", "date": "2020.01.02", "title": "Кметът на Несебър на работа след излизането от ареста "}
{"url": "https://www.dnes.bg/obshtestvo/2020/01/02/bylgarinyt-poharchil-po-200-300-lv-za-praznicite-razchita-na-byrzi-krediti.434609", "text": "Между 2,2 и 2,4 милиарда лева сме похарчили за посрещането на Коледните и Новогодишните празници в България. \n\r\nСпоред статистиката средно българинът е похарчил около 200-300 лв. за подаръци за един човек, пресметнаха пред БНТ финансистите Мика Зайкова и Стойне Василев. \n\n Според тях обаче всъщност голяма част от българите са похарчили горе-долу по 50 лв.\n\r\nМика Зайкова е категорична, че сме похарчили много пари не, защото сме забогатяли много.\n\r\n\"Първо: усилено работят къщите за бързи кредити и българинът, като дойде празник, обича масата да е пълна и да има подаръци, и второто по-важно нещо е, че за разлика от преките чужди инвестиции, най-големият инвеститор в България са гастарбайтерите, тоест, българите, работещи навън“, коментира тя.\n                    \n                    \n                \n                \n                \n                \r\n\"Само за първото деветмесечие са пратени в България близо 1 милиард евро, а преките чужди инвестиции намаляват на 700 милиона. Очаква се до края на годината във връзка с празниците, да изпратят още повече и да стане милиард и 200, милиард и 300 евро\", допълни Зайкова.\n\r\nФинансистът Стойне Василев заяви, че в България над 80% от хората нямат семеен бюджет. Според него те не знаят за какво харчат парите си, но сега е моментът да си направят бюджет за януари, за да знаят какво трябва да се плати, за да не се стига до бързите кредити.", "date": "2020.01.02", "title": "Българинът похарчил по 200 - 300 лв. за празниците, разчита на бързи кредити "}
{"url": "https://www.dnes.bg/blizak-iztok/2020/01/02/novi-sblysyci-pred-amerikanskoto-posolstvo-v-bagdad.434598", "text": "Напрежението в  не спира. Протестиращи се събраха пред американското посолство в Багдад, съобщи . Стигна се до , което принуди полицията да използва сълзотворен газ, за да разпръсне протестиращите. \r\n\r\nМного от хората опънаха палатки пред , но по- късно се оттеглиха. \r\n\r\nСамо преди ден протестиращите  посолството. Причината за протестите са ударите на САЩ срещу подкрепяната от иракската власт .", "date": "2020.01.02", "title": "Нови сблъсъци пред американското посолство в Багдад "}
{"url": "https://www.dnes.bg/world/2020/01/02/aresti-v-turciia-zaradi-biagstvoto-na-karlos-gon.434632", "text": "В Турция са задържани седем души, четирима от които пилоти, след като стана ясно, че бившият шеф на групата Рено-Нисан Карлос Гон е преминал през Турция при бягството си от Япония в Ливан. \n\r\nТурското МВР е започнало разследване по случая, съобщи телевизия НТВ, цитирана от Ройтерс. \n\r\nГон, който има ливанско, френско и бразилско гражданство избяга от Токио в Бейрут, като е минал през Истанбул. \n\r\nПрез април той очакваше съдебен процес в Япония по обвинения в укриване на доходи и други финансови злоупотреби.\n\r\nТой успя да се измъкне в края на 2019 година от резиденцията си в Япония с помощта на частна охранителна компания, отбелязват източници на Ройтерс. Докато е бил в японския арест, той е бил посещаван ежедневно от ливанския посланик в Япония, твърдят те.\n                    \n                    \n                \n                \n                \n                \r\nВ Бейрут заявиха, че той е влязъл легално в страната с втория си френски паспорт. Според един от японските му адвокати и трите му паспорта са били конфискувани, но се оказва, че имал още един френски.\n\r\n65-годишният Гон, който бе задържан през 2018 г., бе освободен срещу парична гаранция от 500 милиона йени (около 4,5 милиона долара) през април 2019 г. и поставен под домашен арест при изключително строги условия, след като прекара почти 120 дни в ареста.\r\n ", "date": "2020.01.02", "title": "Арести в Турция заради бягството на Карлос Гон"}
{"url": "https://www.dnes.bg/akoshtete-vqrvaite/2020/01/02/3-zodii-koito-shte-imat-neveroiaten-ianuari.434643", "text": "Първият месец на годината ще донесе ново начало, хубави промени и много незабравими емоции на някои от зодиакалните знаци. Ето кои зодии ще имат щастлив януари.\r\n \r\n\r\n \r\nЧака ви много приключенски месец! Заредени сте с енергия, оптимизъм и сте готови за предизвикателства, забавления, пътувания, приключения. Ще се възползвате от всяка възможност, ще научите много нови неща, ще посетите места, които ще ви вдъхновят, ще разширите мирогледа си. Така ще се заредите със сили и ще започнете да работите по целите си, без да се страхувате от провал.\r\n \r\nМоже да вземете важно решение за бъдещето си - учене в чужбина, публикуване на книга, смяна на професия или приятелски кръг. Ще работите здраво и с каквото и да се захванете, ще постигате успех. Важно е да сте почтени и уверени, така нещата ще ви се получават. очаква ви вълнуващо пътуване. Ще оставите в миналото хора, които са токсични.\r\n \r\n \r\n", "date": "2020.01.02", "title": "3 зодии, които ще имат невероятен януари"}
{"url": "https://www.dnes.bg/stranata/2020/01/02/dve-jeni-zaginaha-pri-pojar-v-plevensko.434628", "text": "Две жени са загинали при в Плевенско през изминалите празнични дни, съобщиха от  в Плевен, цитирани от Нова ТВ. \n\r\nВ Долна Метрополия е починала 85- годишна жена при , дим и токсични пари в дома си. Тялото е открито при оглед на къщата от дежурната оперативна група. Предполага се, че причина за инцидента е при боравене с открит огън. Задимяването е предизвикано от запалена кърпа, намираща се в стаята. \n\r\nВ град Левски вчера  са открили обгорелият труп на 53- годишната обитателка. В момента тече процес по установяване на причините за . Не се открити следи от насилие по трупа. Образувано е досъдебно производство по случая от Окръжната прокуратура.\n                    \n                    \n                \n                \n                \n                \r\nИ двата трупа са закарани в Плевен за аутопсия. Друг пожар е горял в къща в град Пордим, няма пострадали. Предполагаемата причина отново е небрежност при работа с открит огън. \n\r\nОгнеборци от Кнежа вчера са потърсени след в обитаема сграда в село Лазарово, съобщиха от ОДМВР в Плевен. \r\n ", "date": "2020.01.02", "title": "Две жени загинаха при пожар в Плевенско "}
{"url": "https://www.dnes.bg/stranata/2020/01/02/karanikolov-cenata-na-vodata-v-pernik-bez-skok.434659", "text": "Цената на в Перник няма да се покачи, заяви днес министърът Емил Караниколов, цитиран от Нова тв. Той заяви, че утре се очаква местното  да излезе със становище, че не се очаква  на цената на водата в Перник. \n\r\n\"Не може в кризисно положение, при което не се подава вода, тя да е\", коментира Караниколов. Той също така допълни, че се подготвя график на водния режим, който ще бъде представен до края на деня от \"В и К\" - Перник.\n\r\nПритокът в  е увеличен с 20 л/ сек. в резултат на предприетите мерки и малкото снеготопене, съобщи министърът. Според Караниколов, обемът на водоема се запазва 2,6 млн. куб.м.\n                    \n                    \n                \n                \n                \n                \r\n\"Имахме няколко проекта, с които искахме или да почистим земна маса, или да я трамбоваме, но към момента експертите от \"В и К\" ни предупреждават, че при такива действия ще направим замътняване\", коментира Караниколов.\r\nВзето е решено да се направят сондажи на десет локации по река Струма към Перник. Те ще се използват при нужда за доставка на вода. \n\r\nОчаква се утре или денят след това да се направи анализ за 48 часа на водосбора от пещерни извори. \n\r\n\"Ще проследим за колко време ще се възстанови водата, която ще изтеглим от . Ако е толкова бързо, колкото очакваме,ще можем да предприемем по-мащабни действия\", коментира Караниколов.\n\r\nНа 31 декември са пристигнали обещаните  от правителството и сега кметският екип прави възлаганията на обектите, допълни още министерът. \n\r\nКараниколов заяви, че ще следи проблемът с водата в пернишкия квартал \"Църква\". \r\n ", "date": "2020.01.02", "title": "Караниколов: Цената на водата в Перник без скок"}
{"url": "https://www.dnes.bg/stranata/2020/01/02/mvr-podhvana-bokluka-na-ndrangeta-pleven-pod-oko.434664", "text": "Акция \"Боклук\" срещу калабрийската мафия Ндрангета, при която в Италия бяха арестувани над 300 мафиоти, достигна и до България, съобщи Нова тв. МВР също започна разследване, като той е в района на Плевен под прякото ръководство на главния секретар на МВР Ивайло Иванов.\n\n\n\nТой е заминал на мястото на операцията, след като по-рано тази сутрин подробности по следствените действия са били обсъждани от премиера Бойко Борисов, главния прокурор Иван Гешев и ръководството на МВР.\n\r\nСпоред източниците ни разследването е свързано с трафика на боклук от Италия за България. \n\r\nМиналия месец карабинерите от Милано задържаха незаконен товар от 815 тона боклуци, предназначени за нашата страна. Открити бяха 582 бали отпадъци, натоварени в 17 вагона, а търговската им стойност на пазара се изчисляваше на 130 000 евро. \n                    \n                    \n                \n                \n                \n                \r\nСедмица по-късно последваха и арестите на мафиоти от Ндрангета. Сред задържаните имаше и една българка.\r\nВ разследването на властите под наименованието \"Ринашита-Скот\" е замесен и известният като патриарх Луиджи Манкузо, който още от 90-те години на миналия век е оторизиран да говори от името на \"елита\" на калабрийските мафиотски кланове.\n\r\nОбвиненията срещу всички варират от връзки с мафията до убийства, изнудвания, рекет, фиктивно притежаване на собственост, пране на пари и др. Престъпната история на обвиняемите е описана от властите върху 13 500 страници. \r\n ", "date": "2020.01.02", "title": "МВР подхвана боклука на Ндрангета, Плевен \"под око\""}
{"url": "https://www.dnes.bg/sport/2020/01/02/grisho-go-dava-spokoino-niama-da-pribyrzvam-prez-noviia-sezon.434663", "text": "Ракета №1 на България – , заяви, че ще си спомня винаги отминалия сезон.\n\r\nБившият №3 в момента е в Сидни, където се подготвя за утрешния старт на новия турнир ATP Cup. На него България ще се изправи срещу Великобритания.\n\r\nПървият мач е между Димитър Кузманов и Камерън Нори и ще започне в 08.30 часа наше време. Не преди 10.00 ч. Гришо излиза срещу Даниел Еванс, а сблъсъкът на двойки е между Адриан Андреев/Александър Лазаров и Джейми Мъри/Джо Салисбъри.\n\r\n\"Ще бъде година, която ще си спомням до края на живота ми. Да, тялото ми се чувства доста добре сега. Все още наблюдавам под лупа много голяма част от работата ми и от това, през което преминавам. Определям ритъма си по правилния начин. Не бързам, а това е хубаво нещо\", посочи световният №20, .\n                    \n                    \n                \n                \n                \n                \r\n\"Няма да прибързвам и да играя твърде много турнири в ранната фаза на сезона. Ще се грижа за тялото си. Това е приоритет номер едно. Очевидно, не се състезавах пълноценно в първите четири месеца от годината и това постави пред мен много съмнения, изпаднах назад в ранглистата.\r\nНо в същото време бях способен да се възстановя колкото се може по-бързо и сега се надявам, че съм в позиция, от която мога само да се подобрявам. Наистина ще се съсредоточа върху това\", заяви още Григор Димитров.\n\r\n ", "date": "2020.01.02", "title": "Гришо го дава спокойно: Няма да прибързвам през новия сезон"}
{"url": "https://www.dnes.bg/business/2020/01/02/kipyr-gyrciia-i-izrael-podpisvat-za-gazoprovoda-eastmed.434652", "text": "Президентът на Кипър Никос Анастасиадес, гръцкият премиер Кириакос Мицотакис и израелският премиер Бенямин Нетаняху ще подпишат днес споразумение за изграждането на газопровода за природен газ в Източното Средиземноморие, съобщава .\n\r\nВръзката от 1900 километра (1181 мили) ще свързва наскоро откритите газови находища в източния средиземноморски басейн с европейските пазари през Гърция и Италия. \n\n\r\nПроектът се разработва от IGI Poseidon SA, съвместно предприятие на гръцкия държавен доставчик Depa SA и Edison SpA. Италианският премиер Джузепе Конте е готов да подпише споразумението на по-късен етап.\n                    \n                    \n                \n                \n                \n                \r\nПодписването на документа идва в момент, когато напрежението нараства в региона след спорното споразумение на Турция, което очертава морските граници с Либия и потвърждава претенциите към райони от Средиземноморието, които газопроводът може да пресече.\n\r\nКипър, Гърция и Израел са против споразумението за морските граници с Либия.\n\r\n\"Целта на споразумението за тръбопровода не е да изпрати послание до Турция, а да насърчи сътрудничеството в енергийния сектор на регионално ниво“, заяви гръцкият министър на енергетиката Костис Хацидакис на 24 декември.\n\r\nIGI Poseidon през декември се съгласи да ускори развитието на газопровода EastMed и да вземе окончателно инвестиционно решение в рамките на две години. Европейският съюз заяви, че подкрепя проекта, защото той ще помогне за диверсифициране на доставките на газ и повишаване на енергийната сигурност.\n\r\nДържавният секретар на САЩ Майкъл Помпео също подчерта американската подкрепа за тръбопровода, когато присъства на тристранната среща на върха между Кипър, Гърция и Израел в Йерусалим през март", "date": "2020.01.02", "title": "Кипър, Гърция и Израел подписват за газопровода EastMed"}
{"url": "https://www.dnes.bg/obshtestvo/2020/01/02/istoriia-na-edna-mechta-ot-sasht-otnovo-u-nas-zaradi-triufeli-i-chereshovka.434633", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Това е история за осъществената мечта на един земеделец в България след работа по покриви, магистрали и строежи в САЩ. \r\n\r\nАнгел Ангелов избира отново родината си след повече от десетилетие отвъд Океана. В Кюстендил води със себе си и съпругата си, която е американка. Казват, че са предприели тази крачка, за да осигурят по-добро качество на живот за себе си и децата си, разказва Bulgaria ON AIR. \r\n\r\nВ началото в САЩ Ангел работи всичко. Чисти дори септични ями. Сега, у дома, е в бизнеса с трюфели, прави и черешова ракия. Казва, че това е щастливата рецепта за техния брак.", "date": "2020.01.02", "title": "История на една мечта: От САЩ отново у нас заради трюфели и черешовка"}
{"url": "https://www.dnes.bg/stranata/2020/01/02/po-praznicite-prez-chas-vikat-lineika-za-mahmurluk.434592", "text": "През час столичани викат линейка за тежко главоболие, световъртежи и неразположение от махмурлук в първия ден от Новата година“. Това съобщи Катя Сунгарска – говорител на Центъра за спешна помощ за София – град и област. От три години насам обажданията са били най-много в празничтата пощ – 464. За сравнение през 2018-та сигналите за били 430, а в 2017-та 378. Петима са посрещнали 2020 година в токсикологията. Те са били препили и дрогирани, закарани са там с линейка на Центъра за спешна помощ.\n\r\nВ нощта на 31 декември срещу 1 януари за дванадесет часа е имало 12 повиквания за болни деца, съобщава \"Монитор\".\n\r\nСедем са пострадалите от криминални побои в новогодишната нощ в столицата, оказана е помощ и е закаран за лечение един контузен в катастрофа. Освен тях линейки са викани за 6 битови травми – счупвания и  тежки порязвания при готвене. Двамата са получили инсулти, други трима са били с обострени кардиологични проблеми.\n                    \n                    \n                \n                \n                \n                \r\nВ новогодишната нощ спешните лекари не са викани за откъснати пръсти и травми в резултат на пиратки, не е имало и повиквания за инциденти по време на концерта на площада, уточниха от Центъра за спешна медицинска помощ.\n\r\nВъв Велико Търново пък спешните сигнали са подавани предимно за преяли с обострени язви и гастрити, както и за препили. Нито един от тях обаче, не е бил в тежко здравословно състояние, което да налага спешни медицински интервенции и хоспитализиране.\n\r\nДвама са ранени при пукотевицата в първите минути на Новата година в Хасково, казаха от спешно отделение на Многопрофилната болница за активно лечение в града, където те са приети на лечение. 28-годишна жена е обгорена по гърдите и лицето от  запален от неправилния край фойерверк.\n\r\nВъзрастен мъж пък е с контузия на ръката от пиратка, уточниха от лечебното заведение.\n\r\nОколо 70 адреса са посетили екипите на Центъра за спешна медицинска помощ в Русе. Обикновено за денонощие в непразнично време посетените адреси са около 50, уточни д-р Маринова. Сигнали са подадени и за два инцидента с физическа саморазправа.\n\r\n17 души са прегледани в Спешното отделение на УМБАЛ-Бургас в празничната нощ. Те били с обичайните оплаквания за сезона и с влошени хронични заболявания. Сред постъпилите в болницата навръх Нова година има само един случай на алкохолна интоксикация, съобщиха от здравното заведение.\r\nЗрелищна катастрофа в първите минути на Новата година стана на кръстовището на улиците „Стефан Стаболов“ и \"Сан Стефано\", пред Новата поща. Такси остана в средата на кръстовището с разбита предница. Вторият автомобил, участвал в удара, е бил фолксваген, съобщават очевидци. Според тях именно тази кола е отнела предимство на таксито.\n\r\n63 души преминаха през Шокова зала на МБАЛ \"Света Анна\" във Варна в Новогодишната нощ. 14 от тях са с по-тежки наранявания и са хоспитализирани за болнично лечение. Това съобщиха в първия ден от Новата 2020 година от здравното заведение.\n\r\nНевнимателно отношение с пиратка изпрати 51-годишен мъж от Петрич в \"Пирогов\". В новогодишната нощ той е транспортиран за спешния институт с травма на окото. По първоначална информация състоянието му е тежко. Сред пациентите няма нито един пострадал от пиратки, уточняват оттам. За сметка на това, най-голям е броят на пострадалите с травми на глава, като най-често това са мъже и жени, видимо употребили прекалено много алкохол.", "date": "2020.01.02", "title": "По празниците: През час викат линейка за... махмурлук"}
{"url": "https://www.dnes.bg/akoshtete-vqrvaite/2020/01/02/indiia-s-treta-misiia-do-lunata.434614", "text": "Индия одобри третата си мисия до , няколко месеца след края на втората, която завърши с неуспех при опит за кацане на Луната. \r\n\r\nМисията с името ще разполага със спускаем апарат и с роувър, но не и с орбитален апарат. \r\n\r\nПрез месец септември миналата година се проведе проекта \"Чандраян-2\" Индия успя да установи космическия си апарат в лунна орбита, който предаваше данни оттам.\r\n\r\nПо време на мисията роувърът й се разби при опит за  върху лунната повърхност. Мисията се проведе с цел пускането на  на Южния полюс на Луната, което не беше осъществявано дотогава.\r\n\r\nВъзможно е в този район на естествения ни спътник да съществува , понеже кратерите там не са изложени на топлината на . \r\n\r\nИндийското космическо ведомство имаше за цел да потвърди съществуването на вода под формата на , канстатирано от друга негова мисия през 2008 г. ", "date": "2020.01.02", "title": "Индия с трета мисия до Луната "}
{"url": "https://www.dnes.bg/stranata/2020/01/02/policiiata-proveriava-meleto-s-kmeta-na-simitli.434621", "text": "Полицията разследва случая с кмета на Симитли Апостол Апостолов и синa му - депутатa от ГЕРБ Стефан Апостолов. Те бяха замесени в скандал и масов бой в новогодишната нощ, припомня . \n\r\n\r\nГрадоначалникът, който е забранил да се използват пиротехнически средства в нощта на Нова година, направил забележка на празнуващи. Следва спречкване с бизнесмена Методи Бачев. \r\n\r\nОт прокуратурата заявиха, че спречкването е станало на терасата на заведение. При инцидента е пострадал 51-годишен мъж, който е с избити зъби и травма на долната челюст.\r\nОт държавното обвинение обаче бяха категорични, че не е имало удари и няма данни за извършено престъпление. \r\n\r\nПо случая се извършва проверка.\r\n \r\n\r\n\r\n\r\n\r\n\r\n\r\n\r\n ", "date": "2020.01.02", "title": "Полицията проверява мелето с кмета на Симитли"}
{"url": "https://www.dnes.bg/crime/2020/01/02/piian-blysna-peshehodec-v-noshtta-sreshtu-1-ianuari.434620", "text": "17-годишно момче е със счупен крак, след като било ударено от лек автомобил, съобщиха от Областната дрекция на МВР в Силистра. \r\n\r\nИнцидентът е станал на 1 януари около 00.30 часа в село Стефан Караджа.\r\n\r\nМомчето пресичало пътното платно, когато автомобилът, управляван от 36-годишен шофьор, го ударил.\r\n\r\nПристигналият на мястото полицейски екип тествал шофьора с дрегер, който отчел 1.9 промила алкохолно съдържание.\r\n\r\nШофьорът е задържан за срок до 24 часа, а пострадалият е настанен в болница.", "date": "2020.01.02", "title": "Пиян блъсна пешеходец в нощта срещу 1 януари "}
