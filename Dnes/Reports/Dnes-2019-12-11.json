{"url": "https://www.dnes.bg/index/2019/12/11/kradci-ne-uspiaha-da-zadignat-kola-zashtoto-e-s-rychni-skorosti.432599", "text": "Колите с автоматични скорости бързо завладяват света. Но докато в САЩ те са повече от 50% от всички автомобили на пътя, то в Бразилия процентът е значително по-малък. Което прави вероятността някой апаш, който си е наумил да краде коли с автоматични скорости, да попадне на такава с ръчка и... да се изложи.\r\nТакъв е заснетият от охранителна камера куриозен случай.\r\nМъж и неговият съучастник планират като по учебник кражбата - избират тясна, безлюдна уличка, където жертвата няма да намери помощ. На хоризонта се появява нов  Renault Duster.\r\nМъжете блокират пътя му, принуждават собственика да излезе и се опитват да отмъкнат колата. Но попадат на трудност - скоростната кутия е ръчна, а крадците не умеят да боравят с нея.\r\n                \n                \n                Апашите така и не успяват да тръгнат, а лекият наклон, на който се намира колата, далеч не им помага. Те стигат до там, че да потърсят помощ от жертвата си, но вече е прекалено късно - тя е избягала и е повикала полиция, която успява да ги задържи на място.\r\n\r\n", "date": "2019.12.11", "title": "Крадци не успяха да задигнат кола, защото е... с ръчни скорости! "}
{"url": "https://www.dnes.bg/politika/2019/12/11/borisov-zlobata-na-radev-veche-preliva.432666", "text": "Румен Радев не се държи като държавен глава. Президентът трябва да е обединител на нацията. Това каза премиерът Бойко Борисов пред журналисти, съобщава \"24 часа\".\n\n\r\n\"Една минута гледах тази злоба, която не е присъща на обединител на нацията. С какво предизвикахме тази омраза? За 40 минути не е казал нито една добра дума за държавата. Вече злобата и омразата му до такава степен преливат, че не е нужно да коментирам един опозиционен лидер. И то опозиционен лидер с най- много власт в държавата. Аз само първата минута гледах и отидох да играя футбол, защото човек, който започва да говори от името на народа - такъв няма... Левски не си го е позволявал. От името на кой? Кой ти даде право?, попита Борисов по повод интервю на президента за една от телевизиите по-рано днес. Подчерта, че по последните изследвания 50% не харесват Радев.\n                    \n                    \n                \n                \n                \n                \r\nДвуличен човек. Един ден хората ще разберат колко двуличен човек са си избрали за президент. Сигурен съм, защото когато тръгна за НАТО ми се обади:”да отида аз?”. Казах му “добре, отиди”. Ние сме системни. 2008 г. беше\n\r\nзлатният дъжд - светът се къпеше в пари. След това дойде икономическата криза. След това дойде управлението на Орешарски - национална катастрофа. Срив на банки, фалираха банки. Сега изтеглихме държавата на нива, които в златните години е била. Всички казват - повишават се инвестиции, износът в последното тримесечие. Той сега си мисли, че ще се кандидатирам за президент и го навиват. Заклех се преди 15-20 г., че този пост не ме интересува. Каква е тази злоба? Събира инвеститори и вика “колко е готино в България”. Те му се смеят във Фейсбук, заяви премиерът.\n\r\nТази злоба просто не разбирам защо. Днес Борис Велчев го поканих да говорим за конституцията, да съобразим какво може и не може. И с Филип Димитров като зам.-шеф на Венецианската комисия да го направим така че да се приема от Европа, да се приеме от народа, юридическите среди. Какво лошо сме направили?, попита още Борисов. Припомни, че се вдига и кредитният рейтинг, оправена е КТБ, платени са руските реактори.\n\r\nВсеки път си мисля, че когато се разбрахме за НАТО да води и той делегацията, да седне до Тръмп малко да се покаже, че сме решили нещата. Е тази омраза и тази злоба, какво му направихме?, каза още Борисов.", "date": "2019.12.11", "title": "Борисов: Злобата на Радев вече прелива! "}
{"url": "https://www.dnes.bg/index/2019/12/11/lerik-domyt-na-dylgoletnicite-dojiveli-150-godini.432528", "text": "Всички са чували за дълголетието на японците. Но истинските дълголетници са високо в Талишки планини в Азарбайджан, където се е сгушило градчето Лерик. Там хората са открили тайната на дълголетието и дори са си създали музей, чрез който да я предадат на останалите.\r\nМузеят е построен през 1991 година и реновиран през 2010 г. Той съхранява близо 2000 експоната, които са документирали живота на дълголетниците в градчето.  при население от 63 хил. души. Днес броят им не е толкова впечатляващ - те са едва 11, а населението е над 83 хил. души. Местните отдават това на радиацията от телефонните кули и замърсяването на околната среда. \n\n\r\n                \n                \n                Режи Ибрахимова е на 105 години. Тя е най-възрастният човек в Лерик. Възрастта й наистина е преклонна, но е далеч от на Ширали Мюслумов. Според паспорта му, той е роден през 1805 година, а на надгробната му плоча пише, че е починал през 1973 година.Ако това е вярно, Ширали е най-възрастният човек, който някога е живял на Земята.\r\nГенът на дълголетието изглежда се предава през поколенията. Неговата 95-годишна дъщеря Халима Камбарова споделя пред CNN, че едва ли ще доживее 168 години, но поне се надява да стигне 150 г., като дядо си или 130 години, като леля си.\r\nВ паспорта на Халима няма нито месец, нито ден на раждане, а само година - 1924. Може и да е на 95, но възрастната жена се шегува, че е на 15 години. Тя е енергична, а чувството й за хумор - наистина живо.\r\n\r\n\"Сталбилност на ума\", отговаря 95-годишната Халима. Тя е категорична, че хората в селото избягват стреса, живеят ден за ден, гледат философски на нещата, не планират бъдещето, не се притесняват за нищо.\r\nДенят на Камбарова започва още при изгрев слънце. \"Ставам веднага щом очите ми се отворят\", казва тя.\r\nНе си позволява да се излежава. Веднага щом се измъкне от леглото, се залавя с работа в градината или в къщата си. Стаята й е малка - с дебел, мек килим на пода, с тънко одеало, вместо матрак. Според експертите, това е най-здравословният начин за почивка на гърба.\r\nНапук на твърденията, че здравите хора не ядат месо, дълголетниците на Лерик обичат да си го похапват. Те също така се радват на домашно сирене, масло, мляко и йогурт, от който си правят айрян.\r\nОбратно в музея на дълголетието, там са изложени и група билки. Според екскурзовода именно те, сложени в чая на местните хора, предпазват от болести. Жителите на Лерик дори не приемат лекарства - просто разчитат на своите билки. Камбарова потвърждава, че през целия си 95-годишен живот, не е изпила и едно хапче.\r\n\r\nМакар Лерик да изглежда като тихо и спокойно място, жителите му се трудят неуморно от сутрин до вечер. Из къщите си, из големите градини и още по-големи полета. Шият, тъкат и се грижат за големите си семейства. Такова е и  от село Джангамиран. Докато стои на килима, до него си играе правнукът му. Дели ги разлика от близо век.\r\nСъщо като Халима, той е бил зает жител на селото си. Работил е на полето през целия си живот, до преди седем години, когато се отказва, защото зрението му започва да отслабва.\r\n\"Той винаги е бил добър човек и е живял добре\", казва синът му. Мамедхан яде \"каквото Бог даде\". Има само едно правило - никога не пие алкохол. Всекидневно подлагал тялото си на усилен физически труд, но не до пълна умора. Освен на домашните продукти, мъжът се наслаждавал и на прясна, студена вода, която е богата на минерали и със сигурност допринася за дълголетието.\r\nФактът, че живее високо в планината, също може би е помогнало на Мамедхан. Според проучване от 2017 година, ако живееш на високо надморско равнище, рискът да се разболееш от болести на сърцето или кръвоносната система намаляват.\r\n\r\nМоже и да е истиа или грешка в документите. Но със сигурност жителите на Лерик доживяват преклонна възраст. А тяхната тайна е проста: физическа активност, хубава храна, прясна вода и отношение към живота, което гласи: Живеем само веднъж, но ако го направим правилно, веднъж е достатъчно.\r\n \r\n \r\n ", "date": "2019.12.11", "title": "Лерик – домът на дълголетниците, доживели 150 години"}
{"url": "https://www.dnes.bg/eu/2019/12/11/mestna-hrana-i-otkaz-ot-plastmasite-vseki-grajdani-bori-klimata.432665", "text": "Всеки гражданин и фирма трябва да се включат в усилието на Европа да спре да излъчва въглеродни емисии, за които се смята, че имат най-голяма роля в затоплянето на климата. За това призова председателката на Европейската комисия Урсула фон дер Лайен. Тя представи днес визията си за зелена сделка за ЕС, която цели да направи Европа водеща в борбата с климатичните промени.\n\n\r\n“Няма да успеем, ако всеки не се включи”, заяви Фон дер Лайен на извънредно заседание на Европейския парламент в Брюксел, на което представи плановете си. Зелената сделка за климата включва 50 мерки, които да направят Европа въглеродно неутрална до 2050 г. Сред тях са промени в стандартите за въглеродните емисии на колите, замяна на въглищната и газова енергетика с такава от възобновяеми източници и се даде предимство на вятърните централи в открито море. Предвижда се промяна на схемата за търговия с въглеродни емисии, която да ограничи допълнително цапащите производства, улесенения за инвеститорите, които влагат пари в чиста икономика и финансови стимули за разработване на нови производствени технологии, за чиста храна и по-чист транспорт. Ще се облага вносът на стоки, произведени без екомерки в трети страни като цимент и стопана.\n                    \n                    \n                \n                \n                \n                \r\nПредседателката на Комисията даде примери и как гражданите могат да се включат в усилието като променят начина си на живот, включително като се откажат от пластмасата и се хранят предимно с местни продукти, за които са направени по-малко разходи за транспорт. Предвижда се и инициатива за реновиране на сгради, която да подобри тяхната енергийна ефективност.\n\r\nЗа да помогне на държавите, които имат по-изостанала и замърсяваща икономика, Брюксел ще предложи създаването на фонд за справедлив преход, който ще предоставя гаранции за инвестиции в модернизация и развитие на чисти производства и енергии. Той ще е цели да генерира 100 млрд.евро между 2021-2027 г.,като подготви Европа за екологичния скок.\r\nСпоред Фон дер Лайен концепцията за зелена икономика представлява цялостен модел за растеж, който освен, че ще помогне за климата, ще отвори нови работни места, ще развие технологиите и ще подобри качеството на живот на гражданите.\n\r\nЕвропейската комисия предвижда промени в много европейски директиви и регламенти, така че да затегне стандартите за чистота и екосъобразност. Фон дер Лайен заяви амбиция да ангажира всички власти - “от кметовете на малките градове до евроинституциите” в изпълнението на програмата, която по думите ѝ ще изисква “време, подкрепа и солидарност”. Тя сравни плана по своята революционност със стъпването на човек на Луната.\r\nТемата ще бъде водеща в дебата и на евролидерите, които се събират утре в Брюксел за редовната си декемврийска среща на върха.", "date": "2019.12.11", "title": "Местна храна и отказ от пластмасите, всеки граждани бори климата"}
{"url": "https://www.dnes.bg/rusia/2019/12/11/moskva-se-razgnevi-na-praga-zaradi-pametnik-na-gen-vlasov.432639", "text": "В район на чешката столица Прага е одобрен план за издигане на паметник в чест на войниците от армията на което разгневи Русия, предаде AP. \n\r\nПроектът е одобрен вчера и има за цел да почете , които са допринесли за освобождаването на Прага в края на Втората световна война.\n\r\nЗа историците ролята на власовската Руска освободителна армия е противоречива. Сформирана от бивши съветски войници, тя воюва срещу  заедно с войските на нацистите, пише БТА.\n\r\nВ началото на май 1945 г.  идва на помощ на чешкото въстание срещу нацисткото управление, преди да пристигнат съветските войски и да спасят града от унищожение. Близо 300 войници загиват.\n                    \n                    \n                \n                \n                \n                \r\nе екзекутиран от съветските власти след войната.\n\r\nВидът на , който трябва да бъде завършен през май, засега не е ясен, но може да включва обяснителен текст за ролята на Власов в историята.\n\r\n протест срещу плановете на кмета на район \"Репоруе\" Павел Новотни, който влезе в новините като изпрати писмо до руския президент Владимир Путин. В него кметът обяснява, че Москва няма думата в изпълнението на проекта, посочва АП.", "date": "2019.12.11", "title": "Москва се разгневи на Прага заради паметник на ген. Власов"}
{"url": "https://www.dnes.bg/index/2019/12/11/sled-23-godini-otkriha-izcheznala-tvorba-na-gustav-klimt.432602", "text": "Преди 23 години картината на  Густав Климт \"Портрет на дама\" изчезва по време на обновяването на галерията, в която се намира. Това става през февруари 1997 година. Оказва се обаче, че тя може би е била под носа на всички през цялото това време.\r\nГрадинар, чието име не се съобщава, е казал пред RAI, че докато е почиствал от бръшлян стените на галерията за  модерно изкуство \"Ричи Оди\" в Пиаченца, е забелязал метален панел.  Когато го е отворил, мъжът се е натъкнал на чанта в празно пространство в  стените. Според него, картината на \"Портрет на дама\" е стояла скрита в стените на галерията.\r\nНачалникът на полицията в Пиаченца Пиетро Остуни заяви, че творбата се съхранява на сигурно място, което той няма да разкрие, докато експертите проверяват автентичността й, съобщава БТА.\r\n                \n                \n                От галерията отказват да коментират публично находката, докато тече експертната проверка. Местният онлайн всекидневник \"Пиаченца сера\" обаче цитира нейни служители, които твърдят, че на гърба на платното има печати, поставени когато картината е била дадена назаем.\r\nТова може да означава, че вероятно наистина става въпрос за липсващия портрет - късна творба на австрийския художник Густав Климт, чието изчезване е една от най-големите загадки в света на изкуството. \r\n \r\n ", "date": "2019.12.11", "title": "След 23 години: Откриха изчезнала творба на Густав Климт"}
{"url": "https://www.dnes.bg/obshtestvo/2019/12/11/akciia-zima-otchete-masovi-narusheniia-i-rekord-za-skorost.432604", "text": "Масови нарушения и скоростни рекорди отчете пътна полиция след края на акция \"Зима\" и студентския празник.\r\n\r\nПроверките бяха разделени на три етапа. Следеше се и внимателно за поведението на велосипедисти и пешеходци. Акция \"Зима\" приключи и веднага започна акция \"Скорост\". \r\n\r\nПрез ноември са заснети 75 хил. шофьори, които карат с превишена скорост. От 6 до 9 декември камерите на КАТ са заснели рекордни нарушения на скоростта, съобщава bTV.\r\n\r\nЗаснет е шофьор в София, който е карал със 151 км/ч. Освен да заплати висока глоба, нарушителят ще трябва да се раздели с книжката си за три месеца.\r\nРекордът пък е отчетен на магистрала \"Тракия\" около Пазарджик, където е заснет шофьор със 194 км/ч.  \r\n ", "date": "2019.12.11", "title": "Акция \"Зима\" отчете масови нарушения и рекорд за скорост "}
{"url": "https://www.dnes.bg/balkani/2019/12/11/bakoianis-gyrciia-shte-ostane-sama-ako-vleze-vyv-voina-s-turciia.432619", "text": "Гърция ще остане сама, ако влезе във война с Турция, предупреди бившият министър на външните работи и бивш кмет на Атина Дора Бакоянис в  в социалната мрежа \"Туитър\", съобщава турския вестник \"Daily Sabah\".\n\r\nТя посочи, че влизането във война с Турция не е логично, защото \"никой няма да се жертва\" за Гърция. \n\nОтбелязвайки, че отношенията между двете страни са на най най-ниското ниво след кризата около остров Имия (турците го наричат Кардак) от 1996 г., Бакоянис заяви, че диалогът е единственият начин за решаване на спорните въпроси между Атина и Анкара.\n                    \n                    \n                \n                \n                \n                \r\nСрещата между президента на Турция Реджеп Тайип Ердоган и гръцкия премиер Кириакос Мицотакис беше правилна стъпка в тази посока, тъй като двамата изразиха несъгласието и желанието си да поддържат отворени канали за комуникация, подчерта Бакоянис, цитирана от \"Фокус\".\n\r\nОтношенията между двете страни са обтегнати по редица въпроси, включително спора в Източното Средиземноморие, кипърският въпрос, защитата на Гърция на членове на ФЕТО, участвали в неуспешния опит за преврат от 2016 г. и други.\n\r\nДвете държави също имат дипломатически проблеми във връзка с правата на турско-мюсюлманските и гръцко-православните общности.\n\r\nСпорът между Турция и Гърция за необитаемия остров Имия/Кардак, разположен между гръцката островна верига Додеканези и югозападния континентален бряг на Турция, доведе двете страни до ръба на въоръжен конфликт през 1996 г.", "date": "2019.12.11", "title": "Бакоянис: Гърция ще остане сама, ако влезе във война с Турция"}
{"url": "https://www.dnes.bg/notifikacii/2019/12/11/germanskite-malki-sela-si-tyrsiat-kmetove-no-nikoi-ne-iska-zashto.432622", "text": "\"Със сигурност в селото има хора, които са по-свободни от мен, но те не проявиха желание.\" от лятото работи доброволно като кметски наместник на Герхардсбрун. Повече от три години малкият град в Рейнланд-Пфалц с население от 170 жители не е имал кмет. Тогава на фермера му дожаляло и решил да се заеме с тази задача.\n\r\nКметствата в редица населени места в стоят празни.  и местните управници нямат желание да се кандидатират повторно, в общините намирането на попълнения става все по-трудно. В , където местният вот ще се проведе през март 2020 г., около 50 процента от всички сегашни кметове - над 1000 души, няма да участват в изборите отново.\n\n\n                \n                \n                \r\nЮрген Бол знае причината: \"В началото човек мисли, че на такова малко място няма много работа. А тя е много повече от очакваното\". Той отделя на \"своето\" място повече от десет часа седмично. Заедно с членовете на селския съвет е възстановил стената на гробището и се е погрижил за прочистването на черните пътища. Най-голямата задача, която му предстои, е ремонтът на улицата, която минава през центъра на селото.\n\r\n са в криза не само заради недостига на кандидати - намалява и периодът, в който доброволците са готови да се ангажират с подобен тип работа. Едно обаче е сигурно: кметове като Йозеф Рюдел, прекарал 56 години начело на община Виндхаген, която има около 4000 жители, се срещат все по-рядко. Александер Хандшу от германския и общините смята, че това се дължи както на нарастващата натовареност, така и на увеличаващата се враждебност към ангажираните с местното управление. \"Има все повече обиди и заплахи срещу хората, които се занимават с проблемите на местно ниво. Бих се радвал някой да каже колко му харесва това, че сме отдадени на общинската дейност\", обяснява Хандшу в интервю за ДВ.\r\n\r\n, общински ръководител на един от кварталите в , в провинция Хесен, е изпитала всичко това на гърба си. Студентката получи поста в средата на октомври, след като първоначалният избор на единствения кандидат-кмет Щефан Ягш, член на крайно дясната Националдемократическа партия, предизвика яростни реакции в цялата страна. \n\r\n\"След избирането ми за получих \"прекрасен\" имейл\", разказва иронично Цирюлников. \"Там бе написано и, че руснаците и чужденците скоро ще завземат нашата Германия. Било срамно в какво се е превърнала родината им. Във Фейсбук дори ми бе отправена смъртна заплаха.\"\n\r\nЗа най-високопоставения служител на община именно тази враждебност е причина за липсата на интерес към заемането на постове в местните власти. \"Хората биват нападани, включително в ръководните органи\", обяснява Клаус Бубе в интервю за . \"Мнозина са отчаяни. По-рано доброволците се задържаха с десетилетия, а сега се предават само след две-три години.\"\r\n\n\r\nВ баварския град общината била принудена да превърне в платена, и то на пълен работен ден. Защото в най-старото село в Германия не се намерил нито един жител, който да иска да наследи дългогодишния кмет  и да се кандидатира за общинските избори през март 2020 г. Едва след като местният всекидневник \"Майнпост\" съобщил за отчаяното търсене на кмет, се получили 30 заявления.\n\r\nПо-рано интересът е бил по-голям. \"Имало е моменти, когато сме имали по трима за поста в общини от по 300 души\", потвърждава кметът Маркус Францен от Гиндорф в . Селото с малко над 300 жители било без ръководител в продължение на три години и половина, затова на местните избори през май тази година Францен решил да сложи край на окаяната ситуация: той се отказал от почетния си пост като заместник-ръководител на доброволната пожарна команда в и бил избран за кмет. Сега се грижи за детската площадка и уличното осветление в селото, а неговите съселяни са му благодарни. \"Получавам голяма подкрепа, особено когато посещавам възрастните хора\", разказва Францен.\n\r\nСъюзът на кметовете във федералната провинция вече не желае да получава признание само на думи, затова говорителят Михаел Макурат, кмет на Дитцинген, поиска повече пари за доброволците. Освен това политическите партии би трябвало да се погрижат по-добре за осигуряването на приемственост. \"Ако нещата продължат да се развиват по този начин, никой няма да иска да си рискува главата, за да не му я отсекат.\"\r\n   ", "date": "2019.12.11", "title": "Германските малки села си търсят кметове, но никой не иска. Защо?"}
{"url": "https://www.dnes.bg/sport/2019/12/11/ludogorec-niama-kak-da-se-iznenadame-s-ferencvarosh.432642", "text": "Лудогорец и Ференцварош няма с какво да се изненадат един друг, не само защото вече имат три мача помежду си през този сезон, смята централният бранител на \"орлите\" Георги Терзиев.\r\nВ днешния футбол няма какво и как да се скриеш, уточни националът.\n\r\n\"Ще се опитаме да излезем и да спечелим мача и крайната ни цел е да постигнем единствено победа. Доста мачове вече с тях изиграхме, познаваме ги, анализирали сме ги подробно. В днешно време няма как да се изненадаме, едва ли нещо по-различно ще извадят като начин на игра, както и за нас се отнася същото, ако се сравняваме с предишните мачове\", каза още 27-годишният национал.\n\r\nБългарският шампион има 7 точки, а на една след тях е Ференцварош. Така че дори равенството устройва Лудогорец, за да продължи в следващата фаза на турнира Лига Европа, където мястото си е осигурил вече победителят в групата Еспаньол.\r\n                    \n                    \n                \n                \n                \n                \n\r\n\r\n ", "date": "2019.12.11", "title": "Лудогорец: Няма как да се изненадаме с Ференцварош"}
{"url": "https://www.dnes.bg/snimka-na-denia/2019/12/11/vremeto-v-chetvyrtyk-pak-oblaci-mygli-na-mesta-i-shte-vali.432592", "text": "Утре ще преобладава , в равнините и . На някои места ще има слаби превалявания от дъжд, през нощта и в сутрешните часове в Предбалкана и по високите полета - и от сняг. Ще продължи да духа слаб, в източните райони до умерен, вятър от изток-североизток.\n\r\nПреобладаващите  ще бъдат между 2 и 7, а  - между 7 и 12 градуса,  от НИМХ.\n\r\nНад Черноморието ще е предимно облачно, на отделни места ще превали слаб дъжд. Ще духа до умерен вятър от изток-североизток. Максимални температури на въздуха и морската вода: 12-13 градуса. Вълнението на морето ще бъде 3 бала.\n                \n                \n                \r\nНад ще е облачно, по билата и мъгливо. На места ще има слаби , предимно от сняг. Ще духа умерен вятър от юг-югоизток. Максимална температура на височина 1200 метра около 4, на 2000 метра - около минус 1 градус.\n\r\nВ ще преобладава облачно време, в много райони в равнинната част от страната - отново с намалена видимост. На отделни места ще има и слаби превалявания от дъжд. Вятърът ще бъде слаб, от юг-югоизток. Температурите ще се повишат, повече в планините и планинските райони, където от югозапад ще има разкъсвания и намаления на облачността.\n\r\nВ от запад на изток ще бъде с валежи от дъжд, над около 1500 м - от сняг. Югозападният вятър ще се смени със северозападен, ще бъде умерен. Минималните температури ще бъдат между 0 и 5 градуса, в източните райони до 8, максимални - предимно между 8 и 13 градуса.", "date": "2019.12.11", "title": "Времето в четвъртък: Пак облаци, мъгли, на места и ще вали "}
{"url": "https://www.dnes.bg/stranata/2019/12/11/40-studenti-sednali-zad-volana-piiani-okolo-8-dekemvri.432649", "text": "Няма тежки пътни произшествия със студенти около 8 декември, отчита МВР.\r\n\r\nВ дните на полицейската операция, свързана с младите хора, е имало осем пътнотранспортни произшествия с участници в студентските празненства, при които шестима души са били ранени.\r\nВ резултат на действията на екипите на Пътна и Териториална полиция са били установени 40 водачи, участници в празненствата, управляващи моторни превозни средства след употреба на алкохол. 12 са шофирали след употреба на наркотични вещества и/или техни аналози.\r\nПо време на операцията са били констатирани и редица нарушения на скоростта, като при един от случаите е засечена превишена скорост в населено място от 151 км/ч при ограничение 50 км/ч и на водач, който е засечен на автомагистрала да се движи със 194 км/ч.", "date": "2019.12.11", "title": "40 студенти седнали зад волана пияни около 8 декември "}
{"url": "https://www.dnes.bg/notifikacii/2019/12/11/psihichno-bolen-zaplashval-bankova-slujitelka.432633", "text": "Психично болен е бил изведен от служители на полицията от банков клон в Генерал Тошево, съобщиха от полицията. \r\n\r\nНа 9 декември около 16,50 ч. е получено съобщение от оператор на частна охранителна фирма за задействан паник бутон в банков офис в Генерал Тошево.\r\n\r\nПристигналите на място полицаи са задържали мъж на 61 години, познат на органите на МВР, който се е държал агресивно спрямо служителите на банката. \r\n\r\nУниформените и екип на Центъра за спешна медицинска помощ са закарали мъжа до центъра за психично здраве „Петър Станчев” в Добрич, където е настанен за лечение. \r\n\r\nНяма нанесени щети и пострадали граждани. \r\n ", "date": "2019.12.11", "title": "Психично болен заплашвал банкова служителка"}
{"url": "https://www.dnes.bg/zvezdi/2019/12/11/ana-uintur-drehite-ne-sa-samo-parche-plat.432640", "text": "Главният редактор на списание „Вог“ Ана Уинтур призова потребителите да помислят повече за своите навици за пазаруване, за да насърчат устойчивостта на модата. Пред Ройтерс, Уинтур обясни, че според нея, за купувачите е по-изгодно да третират дрехите си по-внимателно и след известно време да ги прехвърлят на близки и приятели или да ги даряват, а не да ги изхвърлят.\r\n„Смятам, че всички ние трябва да отдадем по-голямо внимание на изработката, на креативността, а не само да мислим за дрехите като парче плат, което ще изхвърлим веднага, когато излезе от мода“, казва Уинтур пред Ройтерс. Освен че това ще даде нов живот на дрехите ви, запазването им ще помогне и на природата.\r\n \r\nСпоред множество доклади, един от най-големите замърсители на Земята е именно модната индустрия, която с дейността си спомага за глобалното затопляне. През ноември компанията „Conde Nast“, на която Уинтур е креативен директор, стана първата медийна компания, която се присъедини към Хартата на модната индустрия на ООН за действия в областта на климата.\r\n \r\nСпоред множество доклади, един от най-големите замърсители на Земята е именно модната индустрия, която с дейността си спомага за глобалното затопляне. През ноември компанията „Conde Nast“, на която Уинтур е креативен директор, стана първата медийна компания, която се присъедини към Хартата на модната индустрия на ООН за действия в областта на климата.\r\n\r\n", "date": "2019.12.11", "title": "Ана Уинтур: Дрехите не са само парче плат "}
{"url": "https://www.dnes.bg/index/2019/12/11/deniat-v-snimki-11-dekemvri.432626", "text": "\n", "date": "2019.12.11", "title": "Денят в снимки - 11 декември"}
{"url": "https://www.dnes.bg/akoshtete-vqrvaite/2019/12/11/facebook-i-google-veche-ne-sa-sred-nai-dobrite-rabotodateli.432651", "text": "Facebook и Google преди се смятаха за едни от най- привлекателните места за работа в света заради придобивките, които предоставяха на служителите си. Ситуацията вече съвсем не изглежда по същия начин, съобщи . \r\n\r\nДвата технологични гиганта изпаднаха от класацията на топ 10 на \"най- добрите места в света\" в САЩ, според проучване на Glassdoor. На първо място в класацията застана софтуерната компания HubSpot. Други фирми като DocuSign и Ultimate Software заеха трета и осма позиция. \r\n\r\nКласацията се подрежда относно мнението на служителите за заплащането, придобивките, културата и мениджмънта. \r\n\r\nМного технологични компании като Facebook и Google бяха критикувани тази година заради множество появили проблеми.\r\nЦялата статия можете да прочетете ", "date": "2019.12.11", "title": "Facebook и Google вече не са сред най-добрите работодатели"}
{"url": "https://www.dnes.bg/zvezdi/2019/12/11/freia-raidings-ot-unijenie-v-uchilishte-do-svetovnata-slava.432647", "text": "Едно рижаво момиче на 25 от Северен Лондон накара Лина Хейди да почука на вратата му с молба да режисира нейно видео. \n\r\nАктрисата, която светът познава като манипулативното чудовище Церсей Ланистър в \"Игра на тронове\", чува You Mean The World To Me на Фрея Райдингс и се влюбва в гласа й от раз. Съдбовната им среща се случва тази пролет, малко преди премиерата на последния сезон на култовия сериал на HBO и на финалната права от албума Freya Ridings (\"Анимато мюзик\"/Universal Music Group). Хейди заявява, че емоционалния заряд на песента може да пренареди гръбначните й прешлени.\r\n\r\n                    \n                    \n                \n                \n                \n                Райдингс кима свенливо, тъй като парчето е посветено на майка й, току що спечелила битката с коварно заболяване. Във видеото е привлечена и друга звезда на кървавия фентъзи епос – Мейзи Уилямс, която феновете познават като първата шпага на Севера Аря Старк.\n\r\nФрея прави първото си участие в Нощ на отворения микрофон в квартален пъб в Лондон когато е на 12. В следващите 10 години се издържа с това. Дебютният й албум Live at St Pancras Old Church (2017) е записан в един от най-старите символи на християнството в Англия. Храмът се намира в Камдън и в двора му The Beatles правят легендарната си фотосесия за The White Album и сингъла Hey Jude. На същото място два концерта изнася и Сам Смит, малко преди да се превърне в глобална звезда. \n\r\nСлед концерта Фрея тръгва на първото си турне във Великобритания. До този момент е била подгряващ на Tears for Fears и Луис Капалди.\n\r\nУспехът каца на рамото й през ноември 2017 г., когато песента й Lost Without You стига до 9 място в UK чарта, след като попада в риалитито Love Island. Общо три песни на Райдингс се завъртат в най-драматичните моменти в шоуто, но Lost Without You става вайръл и измества Florence and the Machine с темата им от \"Игра на тронове\" от върха на британския Shazam.\n\r\nФрея Райдингс израства в семейство с британско норвежки корени в Северен Лондон. Има по-голям брат, който заедно с майка й е дежурно присъствие на всеки неин концерт в Англия. Първият инстурмент, към който посяга, е виола, но бързо се отказва, защото той не й позволява да свири и пее едновременно. Сменя го с пианото, като учителите й я зарязват един след друг – заради дислексията Фрея не може да чете ноти, не запаметява материала, и всички я отписват като безнадежден случай. Това я амбицира да започне да създава своя музика.\n\r\nДетството й е белязано от системни унижения в училище, където Фрея е на дъното на хранителната верига по популярност заради комбинацията от дислексия, наднормено тегло, криви зъби и джинджър цвят на косата. \n\r\n\"Стоях на една пейка, гледах готините деца как се забавляват и изпитвах отчайваща нужда от приятел. Нямах си никой и по време на обедните почивки се затварях в кабинета по музика, за да свиря на пиано. Така намерих бягство от реалността в музиката“, казва Фрея. Комбинацията от затворено пространство и пиано има лечебен ефект върху певицата и до сега – когато иска да се почувства по-добре се затваря и започва да пее.\n\r\nВъпреки лавинообразно растящата й популярност в САЩ и неизменното присъствие на нейни песни в личния плейлист на Тейлър Суифт в Apple Music, Райдингс не спира да изненадва феновете си с гигове на публични места като метростанции и автобусни спирки.\n\r\nАктуалният сингъл на Фрея Castle я превръща в първата жена артист, която оглавява стрийминг класациите с абсолютно авторско парче. Райдингс създава всяка от 12-те композиции в албума абсолютно сама. \r\n", "date": "2019.12.11", "title": "Фрея Райдингс - от унижение в училище до световната слава"}
{"url": "https://www.dnes.bg/science/2019/12/11/kyde-v-mozyka-se-zarajda-motivaciiata-i-liubopitstvoto.432638", "text": "Учени от американската лаборатория \"Колд спринг харбър\" установиха как в мозъка се зараждат мотивация, любопитство, безпокойство и увереност, съобщава сайтът MedicalXpress, пише БТА.\n\n \n\r\nТе са изследвали орбитофронталния кортекс - мозъчна зона у хората и животните, която е с голяма роля при вземането на решения. Невробиолозите наблюдавали активността на 485 нервни клетки в мозъците на три плъха, които трябвало да решат задачи, за да получат възнаграждение. За да определят кои неврони са активни, когато гризачът е уверен в решението си и очаква възнаграждение, специалистите използвали методи на машинното обучение.\n\r\nОказало се, че неврони в орбитофронталния кортекс формират няколко функционални групи, всяка от които участва в определен психофизиологичен процес, например поява на увереност във взетото решение или в размера на възнаграждението.\n\r\nОсвен това учените констатирали, че функционалните групи неврони се определят въз основа на анатомичната структура на невронните мрежи.\n\r\nПо мнението на учените, определянето на въпросните групи и структурата им може да бъде от полза за създаване на терапии на психични и неврологични заболявания, като депресия и болестта на Паркинсон.", "date": "2019.12.11", "title": "Къде в мозъка се заражда мотивацията и любопитството?"}
{"url": "https://www.dnes.bg/obshtestvo/2019/12/11/25-ot-jalbite-do-ombudsmana-sa-sreshtu-monopolni-institucii.432624", "text": "Около 25% от жалбите до омбудсмана са срещу монополни институции. Те са подадени през тази година и са заради нарушени права на потребители, каза във Варна омбудсманът Диана Ковачева.\r\nТя уточни, че хората се оплакват от ВиК, енергоснабдителните дружества и \"Топлофикация\".\r\nЗа 11-те месеца на годината са внесени 9912 жалби, допълни Ковачева. Над 1000 са за нарушени социални права, 903 касаят правото на собственост. Жалбите срещу различни администрации са 665. По думите на омбудсмана хората се оплакват най-вече от наличие на конфликт на интереси при чиновниците, непрозрачно разходване на публични средства и липса на отговори от местни администрации.\r\nПрез годината екипът на омбудсмана е изпратил около 1400 препоръки до различни институции в страната. Над 50 на сто от тях са изпълнени, уточни Ковачева, цитирана от БТА.\r\n                    \n                    \n                \n                \n                \n                Тя допълни, че заради активността на институцията през последната година и половина са изплатени около 11 милиона лева на работници, неполучавали възнаграждения с месеци.\r\nВ момента се работи активно по проблема за ограничаване свръхправомощията на банките, допълни Ковачева. По думите й въпросът вече се разглежда в Народното събрание, като се предвиждат промени в Гражданско процесуалния кодекс. Ковачева припомни, че по тази тема ЕК е открила наказателна процедура срещу страната ни.\r\nИдеята е да се ограничат свръхправомощията на банките, които в момента ползват бърза процедура за санкциониране на кредитополучатели, които не погасяват вноските си, без да се чуе позицията на гражданите, обясни омбудсманът.\r\nКовачева допълни, че през следващата година отново ще се работи активно за приемане на закона за личния фалит. По думите й фигурата на \"вечния длъжник\" не прави чест на никоя държава.\r\nВъв Варна днес Диана Ковачева подписа споразумение за партньорство с Икономическия университет в града. Целта е студентите да познават по-добре правата си, да работят с правната материя по тези въпроси, както и да имат възможност да карат стажове в администрацията на омбудсмана. Следобед Ковачева ще проведе приемна с граждани.\r\n ", "date": "2019.12.11", "title": "25% от жалбите до омбудсмана са срещу монополни институции"}
{"url": "https://www.dnes.bg/akoshtete-vqrvaite/2019/12/11/amerikanska-firma-razdade-koledni-bonusi-za-10-mln.432646", "text": "Американска компания за недвижими имоти в щата Мериленд раздаде коледни бонуси на стойност 10 млн. долара, съобщи . \r\n\r\nОт ръководството са решили да изненадат служителите си с допълнително възнаграждение. Общо 198 служители са се зарадвали на щедростта на шефовете си. \r\n\r\nСлужителите са останали без думи след като видели чековете си. Общата сума е от 10 милиона, което означава, че всеки служител ще получи по 50 хиляди долара. От компанията заявиха, че това е техният начин да се отблагодарят на служителите си и да отбележат успехите на фирмата през последната година.", "date": "2019.12.11", "title": "Американска фирма раздаде коледни бонуси за $10 млн."}
{"url": "https://www.dnes.bg/health/2019/12/11/4-priznaka-che-vi-lipsvat-vajni-vitamini-i-minerali.432541", "text": "Разнообразното хранене е най-добрият начин да си набавим необходимите хранителни вещества и витамини. Колкото по-богато е менюто ни, толкова по-добре за здравето ни. Често обаче не се храним достатъчно разнообразно, което може да доведе до различни дефицити на важни за организма витамини, които участват в жизненоважни процеси. В такива случаи тялото започва да подава сигнали за недостиг на тези важни витамини и минерали. Ето някои от най-често срещаните.\r\n\r\nКосата ви побелява рано? В средата на 20-те си години сте, а вече имате посивели коси? Ако нямате фамилна анамнеза за ранно побеляване на косата, това може да се дължи на недостиг на мед. Ако пък косата ви е започнала да става чуплива, а не е била досега, това може да се свърже с дефицит на желязо. Проблемите с косата могат да се дължат и на дефицит на фолати и биотин (витамин В7). Витамините А и С пък имат отношение към лющещия се и сърбящ скалп.\r\n\r\n                    \n                    \n                \n                \n                \n                \r\nРаните в устата могат да бъдат признак на ниски нива на витамин В12 в организма. Разбира се, причините могат и да са други медицински проблеми, затова е важно да се консултирате с лекар.\r\nИзточници на витамин В12 са: животински храни, червено месо, птиче месо, яйца, соево мляко, зърнени храни, ферментирали храни, съдържащи дрожди.\r\nЧувство на умора, изтощение\r\nУмората може да се причини от много различни състояния. Едно от тях може да включва недостиг на калий. Ако е така, това състояние може да бъде придружено с повръщане, диария, бъбречни проблеми. С умората се свързва и недостигът на витамин D. Умората може да е предизвикана и от липса на магнезий, който при много хора лесно се губи. Ако пък е придружена със загуба на апетит, гадене, повръщане и слабост на мускулите, тогава е важно да се консултирате незабавно с лекар, който да прецени правилно състоянието ви.\r\n", "date": "2019.12.11", "title": "4 признака, че ви липсват важни витамини и минерали"}
{"url": "https://www.dnes.bg/obshtestvo/2019/12/11/vlastta-razvyrzva-kesiiata-koi-kolko-poluchava-i-za-kakvo.432625", "text": "С идването на края на годината, Министерският съвет започна да \"развърва кесията\". Правителството отпусна близо 280 млн. лв. за разплащане на строителни работи на републиканските пътища.\r\n \r\nОт тях 27 082 849 лв. са за изградения участък от АМ \"Хемус\" от Ябланица до Боаза и за модернизацията на АМ \"Европа\" в отсечката от Драгоман до Сливница. \n\r\nОстаналите 252 885 963 лв. са за ремонти на участъци от републиканската пътна мрежа. От тях за извършващите се аварийно-възстановителни дейности в тръбата за София на тунел \"Витиня\" са осигурени 10 млн. лв. Останалите средства са за ремонта и за текущото поддържане на пътни участъци, които са изключително натоварени целогодишно като: Велинград - Сърница, Сливен - Стара Загора, Омуртаг - Котел, Поликраище - Елена и др.\n                    \n                    \n                \n                \n                \n                \r\nС друго решение правителството одобри допълнителни разходи по бюджета на Министерството на вътрешните работи за 2019 г. Средствата в размер на 34 000 000 лв. са за предвидени плащания за персонал по бюджета на МВР за настоящата година.\r\nОсигурени са и близо 3 млн. лв. за медицинска апаратура за ВМА - дооборудване на операционни зали за извършване на чернодробни трансплантации и проследяване на пациенти в клиниката по реанимация. \n\r\nС други 824 119 000 лв. се увеличава размерът на ангажиментите за разходи, които могат да бъдат поети от Министерството на регионалното развитие и благоустройството през 2019 г. Те са предвидени за сключване договори за текущ ремонт и поддържане на републиканската пътна мрежа. \n\r\nДо 49 415 820 лв. се отпускат за финансиране на Националното тол управление за 2019 г. Средствата са предназначени за текущи и капиталови разходи.\r\nПравителството одобри и допълнителни разходи за 2019 г. в общ размер на 2 142 819 лв. за дължими плащания към бенефициенти по влезли в сила съдебни решения за отменени финансови корекции.  ", "date": "2019.12.11", "title": "Властта развързва кесията: Кой колко получава и за какво?"}
{"url": "https://www.dnes.bg/stranata/2019/12/11/katastrofa-na-predela-dvijenieto-e-v-ednata-lenta.432662", "text": "Движението по пътя през прохода \"Предела\", в района на билото, при 24-ия км, се осъществява временно в една лента поради пътно произшествие.\n \r\n\r\nТрафикът се регулира от \"Пътна полиция\", съобщи пресцентърът на Агенцията \"Пътна инфраструктура\".\r\n\r\nОт АПИ предупреждават шофьорите да се движат с повишено внимание и със съобразена скорост в посочения участък.", "date": "2019.12.11", "title": "Катастрофа на \"Предела\", движението е в едната лента "}
{"url": "https://www.dnes.bg/stranata/2019/12/11/respiratoren-virus-ne-e-prichinata-za-smyrtta-na-uchenichkata-ot-vraca.432659", "text": "Изпратеният за изследване материал от белия дроб на починалото момиче от Враца е отрицателен за респираторни вируси.  Това съобщи проф. д-р Тодор Кантарджиев, директор на Националния център по заразни и паразитни болести, пише „24 часа“.\n\n  \n\r\n\"Току-що ми съобщиха, че материалът от белия дроб на детето е изследван за 11 респираторни вируси чрез амплификационни генетични методи (PCR) и резултатите са отрицателни, добави той.\n\r\nСкоротечна белодробна пневмония е причинила внезапната смърт на 13-годишната ученичка от врачанското училище \"Христо Ботев\", съобщиха вчера от окръжната прокуратура, позовавайки се на първоначалните заключения на патоанатомите след извършената аутопсия на момичето.\n                    \n                    \n                \n                \n                \n                \r\nОкончателното заключение обаче ще бъде представено едва след назначената вирусологична експертиза, казаха вчера от врачанската болница. В отговор на свидетелските показания на близките на Нели, че тя не се е оплаквала в дните преди смъртта си и не е боледувала, местните специалисти смятат, че болестта може да се е развила мълниеносно.", "date": "2019.12.11", "title": "Респираторен вирус не е причината за смъртта на ученичката от Враца "}
{"url": "https://www.dnes.bg/politika/2019/12/11/donchev-dyrjavata-shte-izgrajda-oshte-industrialni-zoni.432658", "text": "Следващите четири години трябва да се работи в практически различна среда. Досега основен фокус е да се разрешават проблемите. Наред с тяхното решаване, все по-голям става залогът за стратегическо мислене за това как трябва да се развива дадена община. Това каза вицепремиерът Томислав Дончев на форума на Националното сдружение на общините в Република България /НСОРБ/.\n\n \n\r\nПо думите му кметовете трябва да следват \"пулса на градовете\", пише БТА. \n\r\nВицепремиерът добави, че обект на съвместна работа ще бъде икономическото развитие. \"Бизнесът е много бърз. Тук трябва да сме готови в аванс\", изтъкна Томислав Дончев. \n                    \n                    \n                \n                \n                \n                \r\nДържавата има готовност за изграждането на още индустриални зони. Той е на мнение, че е грешно всички индустриални зони да се финансират с държавни пари. Според него подкрепата трябва е по-скоро да се свият процедурите и да станат по-кратки. Той заяви, че когато инвеститорът се появи, трябва да му се посочи подходящ терен.\n\r\nФокус през следващите години ще бъдат иновациите, допълни Дончев. Догодина ще бъдат създавани регионални центрове, което е тип иновационна инфраструктура. Според него по тази тема не бива да се мисли само на локално ниво.\n\r\nТретата важна тема е възможността да се реализират истински регионални инициативи, допълни Томислав Дончев. Днес в МС са гласувани предложенията за промени в Закона за регионалното развитие, с което се създава правен фундамент за по-интензивно междуобщинско сътрудничество, добави Дончев.", "date": "2019.12.11", "title": "Дончев: Държавата ще изгражда още индустриални зони"}
{"url": "https://www.dnes.bg/obshtestvo/2019/12/11/evropeiskata-zelena-sdelka-nadejda-li-e-za-bylgarskata-energetika.432582", "text": "В България се състоя кръгла маса с името \"European green deal\". Събитието се проведе с цел да се обсъдят плановете на Европа за климатично неутрален континент и как това ще се отрази на българската икономика и енергетика. \n\r\n\"Основното, което се случи на кръглата маса беше да започнем една дискусия, която ще покаже какви цели ще си поставим като държава, общество и Европейски съюз. Предложението на комисията трябва да се разглежда като възможност за икономиката и обществото, и да премине към един устойчив начин на живот\", коментира Цветан Кюланов, и. д. ръководител на Правителството на Европейската комисия в България, в предаването \"Бизнес старт\" по . \n                    \n                    \n                \n                \n                \n                \r\nПредложението на комисията, което ще е първото от многото цели, които тя ще си постави, предстои да излезе. \n\r\n„Това, което всички виждат е, че сегашното развитие на икономиката не е устойчиво“, добави Кюланов.\r\nЦялото интервю можете да прочетете ", "date": "2019.12.11", "title": "Европейската зелена сделка: Надежда ли е за българската енергетика? "}
{"url": "https://www.dnes.bg/stranata/2019/12/11/sinia-zona-gabrovci-veche-shte-si-plashtat-za-parkirane-ne-e-vic.432598", "text": "Зона за платено паркиране на автомобили в центъра на Габрово ще бъде въведена от общината през февруари. Предвидени са 640 паркоместа, от които 40 ще са за хора с увреждания, съобщи Рачо Илиев, управител на общинското предприятие \"Паркиране и репатриране\".\n\r\nТака наречената \"синя зона\" ще работи всеки делничен ден от 09:00 до 17:00 часа, а през почивните и празничните дни няма да функционира. Цената за един час паркиране на автомобил в зоната ще бъде 1 лев, уточни Илиев. \n\r\nПрез периода на въвеждане на платената зона нарушителите няма да бъдат санкционирани или вдигани от \"паяка\", а ще бъдат предупреждавани чрез стикери. Плащанията в \"синята зона\" ще се извършват чрез SMS, талон или паркомат, като целта е проверяващите да не работят с пари, за да не се създават условия за корупция.\n                    \n                    \n                \n                \n                \n                \r\n\"Синята зона\" ще бъде въведена на два етапа. Първоначално тя ще обхване района между Горнокрайския мост на улица \"Николаевска\" и сградата на полицията на улица \"Шипка\", след това в нея ще бъдат включени улиците \"Съзаклятие\", \"Скобелевска\" и булевард \"Априлов\". \n\r\nНаказателният паркинг ще е до сградата на бившия Текстилен техникум в Габрово, като за него ще се плаща 50 лева, плюс 2 лева за всеки час престой. Габровци, които живеят в зоната на платено паркиране, ще имат право на абонамент от 10 лева месечно.\n\r\nНовосъздаденото общинско предприятие \"Паркиране и репатриране\", в което сега работят четирима специалисти, ще има екип от 19 души.\r\n ", "date": "2019.12.11", "title": "Синя зона: Габровци вече ще си плащат за паркиране, не е виц"}
{"url": "https://www.dnes.bg/zvezdi/2019/12/11/emblematichna-roklia-na-leidi-di-si-nameri-kupuvach.432591", "text": "Известната синя рокля на принцеса Даяна, която тя носеше по време на танц с актьора Джон Траволта, най- после се продаде на търг, съобщи БТА. Предишния ден роклята не успя да открие нов собственик. \n\r\nРоклята, която е с дължина до земята от синьо кадифе и с голи рамене, вчера се продаде за 220 хиляди британски лири. Купувачът е британска институция, но не се уточнява коя. От институцията са доволни, че емблематичния тоалет остава във Великобритания. \n\r\nЛейди Даяна е носела тоалета в Белия дом по време на вечеря в чест на принца и принцесата на Уелс. Събитието е организирано от тогавашния президент на САЩ  Роналд Рейгън през 1985г. \n\r\nРоклята е дело на Виктор Едълстийн и е запечатана на снимки, на които принцесата танцува с актьора Джон Траволта на песента \"You Should be Dancing\" от филма \"Треска в събота вечер\". \n                    \n                    \n                \n                \n                \n                \r\nПървоначално роклята е била оценена на стойност между 250 000 и 350 000 лири. Наддаването е организирано от тръжна къща \"Кери Тейлър\". На първия ден от търга роклята дори не успя да достигне резервната цена от 200 000 лири.  \r\n ", "date": "2019.12.11", "title": "Емблематична рокля на лейди Ди си намери купувач"}
{"url": "https://www.dnes.bg/politika/2019/12/11/razsledvane-na-glavniia-prokuror-shte-ima-debati-po-proekta.432603", "text": "Според Сотир Цацаров, който все още е главен прокурор, но по-късно днес ще подаде оставка, защото беше избран за председател на КПКОНПИ, не можем да се отрича изначално проекта за промени в Наказателно-процесуалния кодекс и закона за съдебната власт, внесени от правителството.\r\n\"Това искахме, това стана, това ни препоръча Венецианската комисия\", коментира той.\r\nЗаконовите поправки на МС предвиждат да има независим прокурор, който да оглави отдел \"Инспекторат\" към Върховната касационна прокуратура (ВКП) и да разследва главния прокурор. Той ще се избира от прокурорската колегия с две трети мнозинство.\r\nСпоред Цацаров тепърва ще има дебати, ще се обсъждат промените, ще има предложения в парламента.\r\n                    \n                    \n                \n                \n                \n                \"Не мога да кажа дали този модел ще е работещ. Според мен не бива да се отхвърля, преди още да е прието. Дали противоречи на Конституцията, го казва Конституционният съд, а и аз винаги съм се пазел да влизам в кръга на празноговорещите\", добави Цацаров.\r\nТой обясни, че Венецианската комисия предлага определени модели, а дали те съответстват на конституционния ред е проблем, който трябва да реши самата страна.\r\nЦацаров призна, че според него е бил добър първият проект, изработен от работна група, който правосъдният министър Данаил Кирилов изпрати през лятото до Венецианската комисия, която обаче не го одобри.\r\nТой засягаше освен главния прокурор и другите двама големи в съдебната система - на Върховния касационен съд и на Върховния административен съд.\r\nПроектът предвиждаше разследването срещу тримата да започне само ако пленумът на ВСС даде съгласие с минимум 17 гласа \"За\".\r\n\"Продължавам да твърдя, че първият законопроект бе механизъм за контрол на главния прокурор, но своеобразна предпазна бариера срещу неоснователни действия на прокуратурата спрямо председателите на върховните съдилища\", обясни главният прокурор.\r\n ", "date": "2019.12.11", "title": "Разследване на главния прокурор? Ще има дебати по проекта"}
{"url": "https://www.dnes.bg/art/2019/12/11/dizainerka-syzdade-ekologichna-kolekciia.432593", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Дрехи с подчертано екологична позиция и с грижа за природата създаде дизайнерката Аксел Харди, провокирана от въпрос \"Може ли да сътвори облекла с нулев процент отпадък?\".\r\nТя разказа повече за новата си колекция в студиото на \"България сутрин\".\n\r\n\"Отдавна работя в тази област, да създавам екологична мода, защото се притесняввам от толкова много отпадъци и не искам дори и малко да изхвърлям като текстилен отпадък\", сподели Харди за \n\r\nНейната нова колекция \"Тя\" е провокирана изключително от грижата за природата и е изцяло безшевна.\n                    \n                    \n                \n                \n                \n                \r\nТя признава, че създаването на безшевни дрехи е много по-трудоемко, но си струва. В колекцията преобладават земните тонове, а голяма част от дрехите са предназначени да бъдат подходящи за всички сезони.\n\r\n\"Тъй като отдавна мъжете се чувстват игнорирани в моя стил, аз реших, че трябва да им отдам дължимото и създадох колекция за тях, която да не е скучна\", отбеляза Аксел.\n\r\nКолекция \"Тя\" е създадена за \"БГ модна икона\" и е посветена на модерната жена, която трябва да бъде мултифункционална в ежедневието.", "date": "2019.12.11", "title": "Дизайнерка създаде екологична колекция"}
{"url": "https://www.dnes.bg/crime/2019/12/11/dvama-v-aresta-za-pritejanie-na-4-kg-marihuana.432601", "text": "Около 4 кг марихуана са иззети при спецакция в Пловдив, съобщи пресцентъра на МВР. С постановление на Окръжна прокуратура двама мъже са задържани за срок от 72 часа.\r\n\r\nСпециализирана полицейска операция срещу наркоразпространението е проведена на 9 декември от \"Криминална полиция. Процесуално-следствените действия са осъществени под ръководството на Окръжна прокуратура - Пловдив.\r\nЗадържани са двама мъже - на 24 и 30 години, от които е иззета близо 4 кг марихуана. \r\n\r\nНаркотикът е открит при претърсване на лекия автомобил, с който са се придвижвали задържаните, и от жилище в областния град. В рамките на процесуално-следствени действия са иззети и множество СИМ карти на английски мобилни оператори.\r\n\r\nПо случая е образувано бързо производство по чл. 354а, ал. 1 от НК. С постановление на прокуратурата мярката за задържане на двамата извършители е удължена до 72 часа.", "date": "2019.12.11", "title": "Двама в ареста за притежание на 4 кг марихуана"}
{"url": "https://www.dnes.bg/blizak-iztok/2019/12/11/vse-poveche-chujdenci-kupuvat-imoti-v-turciia-nai-mnogo-irakchani.432600", "text": "Генералната дирекция по кадастъра докладва за увеличение в покупките на жилища и имоти от чужденци в Турция, съобщи БТА. \n\r\nПрез периода 2010-2019 г. 167 255 чужденци са закупили недвижими имоти в съседката ни. Най- голям брой иракски граждани са инвестирали в имоти и жилища. Те са 24 393 на брой. \n\r\nНа второ място са руснаците с 15 796 закупени имота, след тях се нареждат граждани на Иран, Великобритания и Кувейт. \n\r\nИстанбул е най-предпочитаният град от чужденците с общо 55 393 закупени имота през последните девет години.\r\nНа второ място е Анталия, където 50 040 чужденци са предпочели да инвестират парите си в недвижими имоти. \n\r\nНай-слаб интерес има към град Газиантеп. Там едва 392 чужденци са закупили собствени жилища. \n                    \n                    \n                \n                \n                \n                \r\nИнтересът на чужденците към имоти и жилища в Турция не спира да се увеличава. От месец март 2018 г. до сега, само от чужденци, са закупени 147 000 жилища и 68 319 имота. През 2013 г. продажбите на имоти са били на стойност 1 млрд. 622 млн. турски лири. А през 2017 г. продажбите са достигнали стойност от 6 млрд. 534 млн. 761 турски лири.", "date": "2019.12.11", "title": "Все повече чужденци купуват имоти в Турция, най-много - иракчани"}
{"url": "https://www.dnes.bg/obshtestvo/2019/12/11/posolstvoto-ni-v-iemen-vremenno-zatvaria-vrati.432608", "text": "Правителството реши временно да бъде прекратена дейността на посолството на Република България в Сана, Република Йемен от 1 януари 2020 г.\r\n\r\nСитуацията на несигурност в Република Йемен затруднява дейността на посолството. Решението за временното му затваряне ще позволи да бъдат спестени бюджетни средства за административни разходи, съобщиха от правителствената пресслужба.\r\n\r\nДейността на посолството ни в Сана ще може да бъде възобновена, след като обстановката по сигурността в йеменската столица се нормализира.", "date": "2019.12.11", "title": "Посолството ни в Йемен временно затваря врати"}
{"url": "https://www.dnes.bg/rusia/2019/12/11/pojar-v-ekaterinburg-zapali-se-zavod-za-boi-i-lakove.432611", "text": "В избухна на територията на уралския завод за лакове и бои, съобщава Комерсант. \n\r\nОгънят е тръгнал малко преди 12 часа. \r\n\r\n  \"По предварителна информация гори на площ от На мястото има 68 пожарникари  и 16 едини техника\", съобщава пресслужбата на противопожарната служба в Свердловска област. \n                    \n                    \n                \n                \n                \n                \r\nНяма информация за пострадали. По данни на портала E1.ru от завода се чуват и взривове.\r\nПокрива на хангара е застрашен от срутване, предават руските медии.\r\n ", "date": "2019.12.11", "title": "Пожар в Екатеринбург, запали се завод за бои и лакове"}
{"url": "https://www.dnes.bg/obshtestvo/2019/12/11/sacheva-shte-bori-strahovete-ot-zakona-za-socialnite-uslugi.432609", "text": ", която стана социален министър едва миналата седмица, се зае да се пребори със страховете, свързани със , който трябва да влезе в сила от 2020 г. \n\r\n\", няма такова нещо\", отсече тя. \n\n\nСлед като 56 граждански организации пратиха писмо до премиера Бойко Борисов, председателя на парламента Цвета Караянчева, Сачева, работодателските и синдикални организации в Националния съвет за тристранно сътрудничество, с искане законът да не влезе в сила, Сачева започва поредица от срещи, за да успокои духовете.\n                    \n                    \n                \n                \n                \n                \r\nПървата от поредицата беше с депутатите от ГЕРБ, ще има такива и с останалите парламентарни групи, с НСОРБ, НПО-та.\n\r\nСачева съобщи, че е изпратила и молба за среща със Светия Синод, като целта й ще е убеди духовенството, че Законът не е в ущърб на семейните ценности.\r\n \r\n новоприетият закон \"обслужва интересите предимно на частните доставчици и ги извежда като основен доставчик на социални услуги\", както и \"създава възможности и предпоставки за социално инженерство, което може да доведе до пълна подмяна на отношенията между родителите и децата\". Именно тази позиция на църквата ще се опита да промени тя.\n\r\nСачева припомни, че и в момента има над 350 социални услуги, като едва 15 на сто от тях се изпълняват от НПО-та. \"Основните доставчици на услугите са общините, а законът се отнася до отговорностите на социалните работници, до повишаване на квалификацията им\", настоя тя.\n\r\nСпоред нея част от притесненията, че деца ще бъдат отнемани от родителите им, идвали от българи зад граница, които нямат правна защита, не са сключили брак с партньора си от друга страна от ЕС и изпитват трудности със социалните системи.\n\r\nВсе пак министерството не е водило разследване кой подстрекава страховете на хората, но ако се установи, че има такива организации, ще бъде сезирана прокуратурата.", "date": "2019.12.11", "title": "Сачева ще бори страховете от Закона за социалните услуги"}
{"url": "https://www.dnes.bg/stranata/2019/12/11/dva-mikrobusa-se-udariha-na-pytia-ruse-biala-ima-raneni.432616", "text": "Поредна тежка катастрофа е станала на пътя Русе - Бяла. Два микробуса са се ударили около 12:35 часа, съобщава МВР. \r\n\r\nЗаради инцидента движението на леките коли се отклонява през село Басарбово, а тежките изчакват в района на Бяла и преди село Иваново. \r\n\r\nПо първоначални данни има пострадали. Към мястото са насочени екипи на пожарната, полицията и спешна помощ. Пътят в участъка е затворен.\r\n\r\n ", "date": "2019.12.11", "title": "Два микробуса се удариха на пътя Русе - Бяла, има ранени"}
{"url": "https://www.dnes.bg/index/2019/12/11/prikliucheniiata-na-motovete-chast-ot-zabavnoto-chetene.432597", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Шест години след появата на първата книга за мотовете, забавната и поучителна поредица за големи и малки атакува читателите с нови образи и заплетени истории. \"Вълшебникът се смее последен\" е подзаглавието на новото издание.\n\r\n\"Често се шегувам, че в главата ми е суматоха от различни герои. Докато дойде редът на мотовете, мина доста време, много други герои и книги се появиха. Децата питаха и настояваха и в крайна сметка лятото се случи тази книга\", разкри авторката на книгата Радостина Николова.\n\r\nТя обясни, че всяка от книгите разказва различна история, а героите стават все повече.\r\n\"Стартираме за поредна година \"Забавното четене\" с национален конкурс за детски разказ, което е прекрасен начин да се вдъхновят децата. Темата на конкурса е \"Моите любими книжни герои в една история\", разкри главният редактор на az-jenata.bg и двигател на кампанията \"Забавното четене\" Мария Дуковска.\n                \n                \n                \r\nДецата, които могат да участват са от 2 до 7 клас, а творбите ще бъдат разделени в три възрастови групи.\n\r\n\"Децата много предлагат как да се развие действието в следващите части на \"Мотовете\". Героите в новата книга вече са пораснали\", сподели още Николова в ефира на ", "date": "2019.12.11", "title": "Приключенията на мотовете - част от \"Забавното четене\""}
{"url": "https://www.dnes.bg/politika/2019/12/11/bsp-ne-haresa-naredbata-bonus-malus-iskat-da-se-ottegli.432614", "text": "БСП не хареса наредбата \"Бонус-малус\" и настоява тя да бъде оттеглена от общественото обсъждане.\r\nСпоред левицата с нея шофьорите ще бъдат наказани два пъти за едно и също нарушение на пътя – един път с акт или фиш и втори път с по-висока застраховка \"Гражданска отговорност\".\n\n\r\n\"С посочването на този проблем и взимайки предвид обществената реакция на различни граждански и браншови организации, смятаме, че изготвената наредба не отговаря на очакванията на обществото. В това число и на очакванията на обществото, че тази система ще доведе до намаляване на ПТП\", коментира депутатът Димитър Данчев.\r\nСпоред него в наредбата са допуснати сериозни пропуски и тя има нужда да бъде преработена.\r\nОт БСП са внесли и предложение за промяна в Кодекса за застраховането, което предвижда размерът на премията за застраховка \"Гражданска отговорност\" да може да бъде коригирана само на база причинени щети.", "date": "2019.12.11", "title": "БСП не хареса наредбата \"Бонус-малус\", искат да се оттегли"}
{"url": "https://www.dnes.bg/akoshtete-vqrvaite/2019/12/11/beyonce-s-nov-moden-proekt-razkri-go-s-provokativni-kadri.432615", "text": "Бионсе за пореден път предизвика фурор в социалните мрежи. Талантливата певица публикува снимка, на която позира разголена с червено спортно яке и е заложила на екзотична прическа - раста плитки.\r\nЧрез провокативните кадри звездата рекламира колаборацията си с Adidas и показва тоалети и аксесоари от колекцията на спортната марка с Ivy Park.\r\n \r\n\"Майка ми ми внуши идеята, че креативността започва със скок в неизвестното, като кажеш на страховете си, че не им е позволено да дойдат там, където отиваш. Горда съм, че аз правя това с Adidas\", посочи Бионсе в интервю за \"Elle\".\r\n \r\nТя казва, че обича да експериментира с модата, да смесва спортни облекла с елегантни, дори мъжки с женски.\r\n \r\n", "date": "2019.12.11", "title": "Beyonce с нов моден проект, разкри го с провокативни кадри"}
{"url": "https://www.dnes.bg/sofia/2019/12/11/pri-udara-na-carigradsko-e-moglo-da-stane-kato-v-hitrino.432612", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        При удара в бензиностанцията на \"Цариградско шосе\" в София вчера можехме да станем свидетели на трагедия от мащабите на Хитрино, смятат експерти.\r\nВчера кола се удари в колонка за пропан бутан, около 5 тона газ е имало в хранилището и по чудо се размина без врзив и жертви.\r\n\"Водачката е минала между стената и между стълба и се е ударила точно  там, където са крановете. Причината тепърва ще се изяснява от КАТ \"Пътна  полиция“, обясни директорът на \"Аварийна помощ и превенция\" към Столичната община Красимир Димитров.\n\n\r\nКолата, която се вряза в бензиностанцията, все още е на мястото на инцидента. Екипи се опитват да неутрализират последствията. През нощта се е отделила в атмостферата газта, която е била останала.\n                    \n                    \n                \n                \n                \n                \r\nСпециалистите ще се опитат да изпразнят напълно резервоара и тогава да преместят автомобила. Към момента опасност за населението няма, няма и пострадали при инцидента, предаде репортер на \n\r\n\"Автомобилът ще премахнем, когато замерим, че в резервоара няма никаква остатъчна газ и когато е безопасно да се дърпа автомобилът, тъй като всяка една искра би се възпламенила и би избухнал сериозен пожар\", добави Димитров.\r\n ", "date": "2019.12.11", "title": "При удара на \"Цариградско\" е могло да стане като в Хитрино"}
{"url": "https://www.dnes.bg/akoshtete-vqrvaite/2019/12/11/6-hrani-koito-sa-polezni-za-kosata.432613", "text": "Някои храни помагат косата да е по-здрава, мека и да има повече обем. Шампоаните и балсамите се грижат за здравето на косата, но хранителните съставки, които поемате, са не по-малко важни. Не залагайте само на скъпи продукти, а променете диетата си, съветват специалсти. Ето какво да хапвате.\r\n\r\n\r\n \r\nТе са известни със своите ползи за зрението и за кожата, но са супер храна и за косата. Тези зеленчуци помагат на косата да стане здрава, да расте по-бързо и да стане по-гъста. Морковите са богати на витамин А, заздравяват косата в корените и помагат в борбата с косопада.\r\n\r\n\r\n \r\nТези морски деликатеси са шампиони по съдържание на елемента цинк, затова е хубаво да ги включите в менюто си. Цинкът заздравява скалпа и ви помага да се справите с досадния пърхот.\r\n\r\n\r\n \r\nПерфектна храна за есента и зимата! Тиквата съдържа витамин А, който помага на организма да произвежда себум. Това е специфичен мастен секрет и така косата ви винаги ще е блестяща и жива.\r\n\r\n\r\n \r\nСьомгата е много полезна за имунната система, нерната система, храносмилането, кожата, а и за косата.  Ако редовно хапвате тази риба, ще се преборите с косопада и косата ви ще е по-здрава и блестяща. Специалистите препоръчват да ядете сьомга 3-4 пъти в седмицата, това ще се отрази положително и на фигурата ви.\r\n\r\n", "date": "2019.12.11", "title": "6 храни, които са полезни за косата"}
{"url": "https://www.dnes.bg/world/2019/12/11/teheran-molim-iranskite-grajdani-da-ne-pytuvat-do-sasht.432560", "text": "Иранското външно министерство днес разпространи изявление, в което препоръчва на гражданите на страната да не пътуват до САЩ, съобщи Ройтерс.\r\n\"Молим иранските граждани, особено елита и учените, да избягват пътувания до Америка, дори за участие в научни конференция и дори да имат съответната покана\", се казва в изявлението, поместено на сайта на министерството.\r\nМинистерството аргументира препоръката си с \"жестоките и едностранчиви закони на Америка спрямо иранците, особено иранския елит, и произволното и продължително задържане в затвора при крайно нечовешки условия\".\r\nНапрежението между Иран и САЩ се покачи откакто президентът Доналд Тръмп миналата година извади Вашингтон от международното споразумение за иранската ядрена програма и отново наложи болезнени санкции на Техеран, \r\nприпомня агенцията. В отговор Иран постепенно ограничи ангажиментите си по ядрената сделка. (БТА)\r\n ", "date": "2019.12.11", "title": "Техеран: Молим иранските граждани  да не пътуват до САЩ"}
{"url": "https://www.dnes.bg/obshtestvo/2019/12/11/3-koli-izgoriaha-v-stolichen-kvartal-snoshti.432561", "text": "Късно снощи напълно изгоряха три коли в квартал \"Света троица\", съобщи . Инцидентът се е случил малко след 22:00 часа в близост до жилищна сграда. \r\n\r\nНа мястото, близо до бул. \"Сливница\", веднага са изпратени екипи на пожарната и полицията. Огънят бързо е изгасен. \r\n\r\nВсе още не са ясни причините за пожара. Разследващите предполагат, че един от акумулаторите на колите е предизвикал пламъците. Колата е хибридна.", "date": "2019.12.11", "title": "3 коли изгоряха в столичен квартал снощи"}
{"url": "https://www.dnes.bg/index/2019/12/11/receptata-dnes-pile-s-brokoli-na-furna.432475", "text": ":\r\n2 супени лъжици масло\r\n½ чаша настъргана гауда\r\n¼ чаша майонеза\r\n½ чаша крема сирене\r\n¼ чаша пилешки бульон\r\n2 супени лъжици подправка за пиле по избор\r\n2 чаши начупени броколи\r\n1 и ¾ чаши нарязано на късове пилешко, сварено\r\n½ чаена лъжица сол\r\n¼ чаена лъжица черен пипер\r\n1 и ½ чаши настърган кашкавал\r\n \r\n:\r\n \r\nЗагрейте фурната на 180 градуса. Разтопете маслото в тиган на средна температура. Добавете крема сиренето, гаудата, майонезата, бульона, подправката. Разбъркайте добре. Намалете котлона и гответе още 5 минути, като не спирате да разбърквате, докато се получи гъст сос. В него добавете броколите, свареното пилешко, солта, пипера. Разбъркайте добре ястието, докато се смесят вкусовете или за 5-6 минути. Прехвърлете в йенска тава за печене с капак. Поръсете обилно с кашкавала. Печете в загрята фурна за 25 минути.\r\n\r\n", "date": "2019.12.11", "title": "Рецептата Dnes: Пиле с броколи на фурна "}
{"url": "https://www.dnes.bg/usa/2019/12/11/demokratite-oshte-si-haresvat-hilari-dyrji-visok-reiting.432562", "text": "Бившата кандидатка за президент на САЩ от изборите през 2016 г. Хилари Клинтън в момента е по-популярна сред потенциалните избиратели демократи от бившия вицепрезидент Джо Байдън, който участва в сегашната предизборна надпревара. Това съобщи снощи сайтът \"Елекшънс сентрал\", цитиран от ТАСС.\n\r\nПлатформата е анализирала резултатите от допитване на агенция Харвард-Харис (Harvard-Harris Poll) и е стигнала до извода, че те указват вероятност Клинтън да влезе в предизборната кампания, пише БТА.\n\r\nСпоред резултатите от анкетата Клинтън има подкрепата на 21 процента от съпартийците си, а Байдън - на 20 процента. Сенаторът от щата Върмонт Бърни Сандърс получава поддръжка от 12 процента от участниците, сенаторът от Масачузетс Елизабет Уорън - 9 процента. \n                    \n                    \n                \n                \n                \n                \r\nДопитването е обхванало 1859 потенциални избиратели демократи в периода 27-29 ноември и има вероятност от статистическа грешка от плюс-минус 2,8 процента.\n\r\nХилари Клинтън си оставя отворена възможността за участие в предизборната гонка, посочва \"Елекшънс сентрал\". В последното си интервю бившият държавен секретар каза, че обкръжението й я насърчава да обмисли участие в кампанията. Според \"Елекшънс сентрал\" това може да се разглежда като опит да се проверят настроенията на избирателите.", "date": "2019.12.11", "title": "Демократите още си харесват Хилари, държи висок рейтинг"}
{"url": "https://www.dnes.bg/sofia/2019/12/11/kola-plamna-na-severnata-skorostna-tangenta-v-sofiia.432564", "text": "Кола гори на Северната скоростна тангента около 14 км, съобщи агенция \"Фокус\". Инцидентът е станал преди отбивката за Околовръстното в посока към източната част. \r\n\r\nОт 112 съобщиха, че към мястото пътуват пожарни коли и екипи на органите на реда. Към момента няма данни за пострадали.\r\n ", "date": "2019.12.11", "title": "Кола пламна на Северната скоростна тангента в София"}
{"url": "https://www.dnes.bg/sport/2019/12/11/rezervite-na-barselona-izhvyrliha-inter-ot-shl.432565", "text": "Интер отпадна от , след като загуби с 1:2 от Барселона на \"Сан Сиро\". \"Нерадзурите\" се нуждаеха от задължителна победа, за да изпреварят Борусия Дортмунд и имаха щастието каталунците да бъдат в Милано без голямата си звезда Лионел Меси и още няколко титуляри.\n\r\nВъпреки всичко Карлес Перес бе дал аванс на каталунците в 23-та минута, а в 44-та Ромелу Лукаку изравни. В края на мача “нерадзурите” натиснаха сериозно, но два гола на Лаутаро Мартинес в заключителните минути бяха отменени заради засади.\r\nТака се стигна до 87-та минута, когато резервата Ансу Фати стана най-младият голмайстор в Шампионската лига и изхвърли Интер от Шампионската лига.\n                    \n                    \n                \n                \n                \n                \r\nТака Барселона финишира Група F с актив от 14 точки след 4 победи и 2 равенства. Борусия Дортмунд завърши на втората позиция с 10, след като победи трудно у дома Славия Прага. Интер ще играе напролет в Лига Европа, като събра 7 точки от 6-те си мача.\n\r\nВ друга завързана до последно група Челси се класира за 1/8-финалите на Шампионска лига, след като победи с 2:1 Лил.\n\r\nДомакините вкараха головете си още през първото полувреме чрез Тами Ейбрахам и Сезар Аспиликуета. Попадението на английския стрелец беше след фамозно изпълнение с пета след подаване на Вилиан. Французите се разписаха с първия си точен удар на \"Стамфорд Бридж\", който беше дело на Люик Реми в 78-ата минута.\n\r\nС успеха Челси събра 11 точки и остана зад Валенсия, който има същия актив, но по-добри показатели в директните двубои. \"Прилепите\" си осигуриха място във фазата на елиминациите след победа с 1:0 над Аякс в Амстердам.\n\r\nСрещата в Холандия беше изключително напечена, но голът на Родриго в 24-ата минута се оказа фатален за миналогодишния 1/2-финалист в турнира, който отпада с 10 т.\r\n", "date": "2019.12.11", "title": "Резервите на Барсeлона изхвърлиха Интер от ШЛ"}
{"url": "https://www.dnes.bg/zvezdi/2019/12/11/veselka-e-vtoriiat-finalist-vyv-fermata-margarita-ia-chaka.432567", "text": "Многодетната майка Веселка стана втората жена финалист във \"Фермата\" и се присъедини към Маргарита. Конярката от село Борима ще бъде част от финалното шоу, което ще се излъчи на живо на 14 декември.\r\n\r\nВеселка си осигури правото да се бори за голямата награда от 100 000 лева, след като победи в дуел филоложката Дана, която трябваше да си тръгне заедно с дъщеря си Велислава, тъй като влязоха в шоуто като един играч.\r\n\r\nПредстоят още елиминации, които ще определят останалите финалисти. Автомонтьорът Краси ще се изправи срещу софтуерния инженер Митко Караиванов, а военният Станислав срещу фитнестреньора Сами.\r\n\r\nКраси вече поведе с 3:0 точки на Митко, а тази вечер ще стане ясен изходът на двубоя между тях.\r\n\r\nВ последния кръг ще се изправят двама мъже, които ще се определят след вътрешните дуели и Веселка срещу Маргарита. Победителите - мъж и жена, ще се противопоставят в две битки, съобразени с факта, че участниците са от различни полове.\r\n\r\n ", "date": "2019.12.11", "title": "Веселка е вторият финалист във \"Фермата\", Маргарита я чака"}
{"url": "https://www.dnes.bg/eu/2019/12/11/hiliadi-na-protest-sreshtu-premiera-na-chehiia-andrei-babish.432563", "text": "Хиляди протестиращи се събраха в Прага, настоявайки за оставката на преиера Андрей Бабиш, съобщи . Протестът беше организиран след като излезе новината, че прокуратурата ще възобнови разследването за измама срещу Бабиш. \r\n\r\nМиналата седмица главният прокурор на Чехия обяви разследването за незаконно прекратено. Премиерът е заподозрян в злоупотреба с европейски фондове. \r\n\r\nСтава дума за злоупотреба с 2 млн. евро от европейски субсидии, също познато като аферата \"Щъркелово гнездо\". Гражданите на Чехия дадоха срок на премиера да се оттегли от поста си до края на годината. Протеста се организира от движението \"Милиони моменти за демокрация\". \r\n\r\nУчастващите в протестите са над 80 хил. Протестиращите отдадоха минута мълчание на жертвите от нападението в университетската болница в град Острава.", "date": "2019.12.11", "title": "Хиляди на протест срещу премиера на Чехия Андрей Бабиш "}
{"url": "https://www.dnes.bg/sofia/2019/12/11/fandykova-sreshtu-bitovoto-otoplenie-shte-pomognat-li-sankciite.432569", "text": "Проблем е изгарянето на отпадъци и това крие риск за здравето на хората, заяви столичния кмет Йорданка Фандъкова. \n\r\n\"Имаме мобилна станция, която, особено при прогноза за по-сериозни превишения, изпращаме на Орлов мост. Доста често имаме данни от там. Те не се различават много от останалите пет\", посочи Фандъкова.\n\r\n\"Това са официалните измерватели, на база на които ние взимаме нашите решения. Аз следя и гражданските станции\", поясни тя.\n\n\n\n\r\nТя посочи, че миналата година е имало официални срещи при министъра на околната среда и водите с екипа, който монтира и поддържа гражданските станции. Работи се така, че да могат да се съпоставят и данните да бъдат сигурни. \n                    \n                    \n                \n                \n                \n                \r\n\"Гражданските станции са по-скоро сензори. Официалните решения ние взимаме на база на официалните станции, но следим всичко\", обяви Фандъкова пред \"Нова тв.\n\r\nОчевидно е, че най-сериозният проблем през зимата е битовото отопление, посочи столичния кмет. \n\r\n\"При най-сериозните нива, които бяха през уикенда, най-голямото замърсяване отново беше през нощта. Горенето на дърва и въглища е сериозна причина, за това са и мерките, които поискахме и предприемахме. В няколко района на София имаме проблеми с изгарянето на отпадъци. Това крие риск за здравето на хората. Живеещите в тези квартали буквално виждат горенето през прозореца. Понякога е трудно да се диша. Ние сме в контакт с гражданите, по тяхно предложение поисках и промяна на законодателството, за да може да се криминализира\", обясни столичният кмет.\n\r\nРешаването на проблема с чистотата на въздуха е комплексен. Не само трябва, а е почнато и се работи много активно, заяви Фандъкова. Тя припомни, че миналата година по нейно предложение беше променен законът и бяха въведени стандарти за дърва и въглища. \n\r\n\"Министерство на околната среда и водите разработва наредбата, не знам на какъв етап е в момента. Идеята е да се регулира при търговците, при продажбата. Тоест да не се продават въглища, които могат сериозно да замърсяват, или мокри дърва. Разбира се, това е процес\", каза Фандъкова.\n\r\n\"Имаме възможността, вече работим по подмяната на отоплителните инсталации безплатно за хората на 20 000 домакинства. Защитихме 2 големи проекта. В момента се работи по набирането на заявления за първия от тези проекти. Той ще ни позволи на една трета от домакинствата, които се отопляват на дърва и въглища в София, да бъдат подменени отоплителни тела\", заяви тя.\n\r\n\"Ако разчитаме само на образование в някои от кварталите, които горят гуми  и кабели и тровят хората, няма как да се случат нещата. За това трябват сериозни санкции. За това говоря за комплексни мерки. Трябва да ограничаваме трафика, трябва да намаляваме и санкционираме колите, които замърсяват. Мисля, че ние трябва да изпращаме към цялото общество послание, че въздухът е такъв, защото ние го правим с нашата дейност. Ако не мога да си купя кола, която да е по-чиста, тогава ще използвам градски транспорт. Ролята на общината е да инвестира в това да направи градския транспорт достъпен и удобен\", смята Йорданка Фандъкова.", "date": "2019.12.11", "title": "Фандъкова срещу битовото отопление: Ще помогнат ли санкциите?"}
{"url": "https://www.dnes.bg/world/2019/12/11/afrika-zatyva-vse-poveche-v-dylgove.432570", "text": "Рекордните цени на суровините и ниските лихвени проценти насърчиха африканските страни да вземат заеми, както през 90-те години на миналия век. Сега някои от тях се борят с дълговете на фона на свиването на доходите в следствие на забавянето на икономическия растеж, .\n\r\nДържавният дълг като процент от брутния вътрешен продукт в африканските страни на юг от Сахара се е удвоил през последното десетилетие, доближавайки се до нивото от началото на века. Управляващият директор на Международния валутен фонд  вече заяви през ноември, че това е причина за безпокойство. Според фонда от 54 страни на континента 20 се доближават или вече са изпаднали в затруднено положение, което значи, че срещат трудности в изпълнението на задълженията си.\n                    \n                    \n                \n                \n                \n                \r\nАфриканските правителства набраха около 26 млрд. долара от международните пазари тази година, което е близо до 30-те млрд. долара през 2018 г., възползвайки се от предимствата си на фона на инвеститорската жажда за доходност в свят на отрицателна доходност. Волатилните валути на континента обаче увеличават риска от заемането в стабилни такива, а растящата цена на обслужването на дълга може да се случи за сметка на други разходи в региона, който е дом на повече от половината бедни хора в света.\n\r\n\"Условията са узрели за много по-високо ниво на държавния дълг\", посочи Соня Гибс, Институт по международни финанси. По нейни думи каквото и да предизвика следващата криза, когато това се случи, вероятно рискът от разпространението ѝ ще е по-висок, защото инвеститорите се насочват към по-доходоносни активи.\n\r\nДопълнителни опасения от нова криза създава ръстът на преките кредити от Китай. Правителството, банките и предприемачите от азиатската страна са предоставили заеми на стойност 143 млрд. долара на африкански държавни компании в периода между 2000 и 2017 г., сочат данни на Китайско-африканска изследователска инициатива (SAIS-CARI) към университета \"Джон Хопкинс\".\n\r\n\" все още е далече от дългова криза\", твърди нейният най-голям кредитор.\n\r\n", "date": "2019.12.11", "title": "Африка затъва все повече в дългове"}
{"url": "https://www.dnes.bg/sofia/2019/12/11/krajbi-na-kliuch-apashi-izchezvat-s-kolata-dokato-ia-chistite-ot-sniag-i-led.432572", "text": "Навлизаме в зимния сезон, когато колите се нуждаят от по-дълго подгряване. Време, в което собствениците чистят снега от тях или заледените прозорци.\n\r\nНо трябва да бъдем внимателни докато почистваме автомобила си, тъй като може да останем без него.\n\r\nКрадци се качват в запалените коли и потеглят, докато собствениците държат стъргалката. Вече има няколко такива случая в София.\n\r\nНякои от тях са документирани с видеозаписи от охранителни камери. \r\n\n\r\n\"За последните 20 дни са регистрирани две такива кражби. Такива противозаконни отнемания се извършват само през зимния сезон, когато гражданите си оставят автомобилите със запален двигател и те изчезват за секунди\", каза пред Нова тв Пламен Максимов от отдел \"Престъпления, свързани с МПС\" към СДВР.\n                    \n                    \n                \n                \n                \n                \r\nМаксимов обясни, че в единия случай собственикът е оставил колата си да се размръзне и се прибира за малко до дома си. След това разбира, че тя е изчезнала. Другата кражба е извършена, докато притежателят на откраднатото возило си купува баничка. В момента  се работи по установяване на крадците.\n\r\nСпоред него такива кражби може да има абсолютно навсякъде, тъй като извършителите са от различен контингент - някои от тях са наркозависими, а други имат криминални прояви. Има и случаи на крадци, които нямат регистрация в полицията.", "date": "2019.12.11", "title": "Кражби на ключ: Апаши изчезват с колата, докато я чистите от сняг и лед"}
{"url": "https://www.dnes.bg/obshtestvo/2019/12/11/raionyt-okolo-benzinostanciiata-na-carigradsko-otcepen.432571", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБензиностанцията на бул. \"Цариградско шосе\", в която вчера се вряза кола, все още е затворена, съобщи. През цялата нощ на мястото е имало екипи на пожарната и полицията.\r\nКъм момента районът продължава да е отцепен, движението по булеварда обаче е нормално.\n\r\n\"На мястото все още има охрана, огледите продължават, но опасност за хората няма\", каза Красимир Димитров от Дирекция \"Сигурност\" към Столичната община.\n\nСпоред него за момента има само изпарения.\n\r\n\"В първите моменти бързата реакция беше важна, днес ще гледаме да ликвидираме последствията\", допълни той. \n                    \n                    \n                \n                \n                \n                \r\nВсе още не е ясно как се е стигнало до инцидента. \n\r\nКолата ще бъде премахната, когато вече няма да има опасност да избухне пожар. \n\r\nОстатъчна газ има само на мястото на катастофата. Не се знае докога ще продължат проверките. ", "date": "2019.12.11", "title": "Районът около бензиностанцията на \"Цариградско\" - отцепен"}
{"url": "https://www.dnes.bg/eu/2019/12/11/utre-na-ostrova-glasuvat-konservatorite-pecheliat-otnovo.432574", "text": "Утре Великобритания отново отива да гласува и се очаква отново консерваторите да спечелят изборите в страната, но с малко мнозинство, пише \"Фигаро\". Според прогнозата на института YouGov консерваторите на Борис Джонсън ще спечелят изборите, но разликата с лейбъристката опозиция се стопява. Новото социологическо проучване показва подкрепа от 43 на сто за консерваторите срещу 34 на сто за лейбъристите. Това означава 339 места за консерваторите, с 22 повече отколкото на предишните избори - но с 20 места по-малко от последните прогнози от 28 ноември.\n\n\n\n\r\nТова обаче ще бъде достатъчно за привеждане на Brexit в изпълнение - лозунгът, на който консервативният лидер Борис Джонсън основа цялата си кампания, подчертава в. \"Фигаро\".\n                    \n                    \n                \n                \n                \n                \r\nПоради възможността от статистическа грешка консерваторите може да получат между 311 и 367 места, което не изключва възможността за парламент без мнозинство, пише БТА.\n\r\nКонсерваторите подцениха недоволството на младите гласоподаватели. Това може да им струва скъпо, подчертава британският в. \"Гардиън\". Това е странен пропуск, предвид че влиянието на младите гласоподаватели беше усетено само преди две години.\n\r\nКак стана така, че Консервативната партия е в момента партията на британските работници, пита британският в. \"Сън\". Очаква се те да подкрепят Борис Джонсън на утрешните избори, подчертава изданието отбелязвайки, че отдавнашни поддръжници на Лейбъристката партия обръщат гръб на нейния лидер Джереми Корбин. Подкрепяната от него радикална политика доведе до спад в подкрепата за партията сред работниците. В същото време кампанията на консерваторите привлича тези гласоподаватели, като се фокусира върху здравеопазването, данъчните облекчения за нископлатените работници и Brexit.\n\r\nОт поколения насам работниците, живеещи в изпитващи затруднения промишлени градове, почти винаги гласуваха за Лейбъристката партия, отбелязва в. \"Вашингтон пост\". Точно към тях се насочи Борис Джонсън в последните дни от кампанията, опитвайки се да разбие бастиона на политическите си опоненти.\n\r\nПрогнозите преди едни от най-важните избори от десетилетия насам показват, че Джонсън и Консервативната партия ще получат мнозинство, въпреки че Лейбъристката партия съкращава дистанцията. Въпросът е дали сегашният премиер може да спечели обикновено подкрепящите лейбъристите гласоподаватели, които искат Великобритания да напусне ЕС.", "date": "2019.12.11", "title": "Утре на Острова гласуват, консерваторите печелят отново?"}
{"url": "https://www.dnes.bg/obshtestvo/2019/12/11/ot-npo-se-oplakvat-pribirat-kucheta-sled-falshivi-signali.432568", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗащитници на правата на животните сигнализират, че в София се прибират бездомни кучета след фалшиви сигнали.\r\n\"Преди 11 години работихме много добре с \"Екоравновесие\". Събирахме се постоянно и решавахме заедно проблеми. Призовавам г-жа Фандъкова да вземе мерки. Не ни харесва това, че се приемат и фалшиви сигнали\", коментира председателят на НПО \"Дара\" Ирина Николова в ефира на \"България сутрин\".\n\r\nСпоред нея може от организацията  да имат координатори навсякъде и да се правят проверки.\n\r\n\"Приютът в \"Богров\" е абсолютно препъленен. Когато се създадат условия за тези животни, ние сами ще ги заведем там. Вече няма глутници в София от бездомни кучета. Гражданите трябва да проявяват търпение. Не може да наречеш едно куче, което е сляпо, агресивно\", .\n                    \n                    \n                \n                \n                \n                \r\nТя отбеляза, че трима жители на София са заснели видео на прибиране на бездомни кучета в кв. \"Захарна фабрика\" от екипи на \"Екоравновесие\".\n\r\n\"Намерихме стрела от екипите на \"Екоравновесие\". Бяха прибрали едно черно-бяло куче, уцелиха друго, а в клипа се вижда как прибират трето такова. Дори да е имало сигнал, те прибраха три кучета\", каза човекът, снимал клипа.\n\r\nСпоред него трябва да има връзка с \"Екоравновесие\" и да се работи с координатори.\n\r\n\"Ако има агресивно куче, не бихме позволили то да застрашава живущите в блока. По нехуманен начин да се хващат тези животни - това е недопустимо. Има нарастваща ескалация на напрежението между екипите на \"Екоравновесие\" и доброволците\", заяви още Ирина Николова.", "date": "2019.12.11", "title": "От НПО се оплакват: Прибират кучета след фалшиви сигнали"}
{"url": "https://www.dnes.bg/obshtestvo/2019/12/11/dyrjavata-pomaga-s-mineralna-voda-na-jitelite-na-pernik.432566", "text": "Държавната агенция \"Държавен резерв и военновременни запаси\" е отпуснала 26 000 десетлитрови бутилки минерална вода на Перник, съобщиха от общината.\r\nПървите камиони вече са пристигнали в Перник. \r\n\r\nБутилките с вода ще се разпределят между детски градини, училища, болници и институции. От общината ще разпределят част от водата и на граждани в нужда.\nОще преди две седмици кметът на община Перник Станислав Владимиров е изпратил писмо с молба за помощ, с която да се осигури нормалното функциониране на училища, детски градини и институции. \r\nПланира се и нов режим на водата в миньорския град. Предложението е да има вода по веднъж на ден в часовете между 16:00 и 22:00 часа. В някои от околностите се предлага водата да се пуска през ден.  Причината за новия режим е, че сегашният не е помогнал за пестенето на вода. ", "date": "2019.12.11", "title": "Държавата помага с минерална вода на жителите на Перник "}
{"url": "https://www.dnes.bg/notifikacii/2019/12/11/idil-zagubi-centyra-si-no-terorizmyt-ne-e-pobeden.432573", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nИслямска държава (ИДИЛ) остана без своя лидер  , но  в никакъв случай не е победен.\r\n\"Подходът на властите вече е по-различен, защото медиите се оказаха обекта, самата цел на терористите\", каза екпертът по въпросите на Близкия Изток и тероризма проф. Владимир Чуков в студиото на \"България сутрин\". \n\r\nСлед екзекуцията на лидера на Ислямска държава Абу Бакр ал Багдади от края на октомври организацията е ориентирана към присъствие в Африка. Експертът обърна внимание на континента като място, където терористите намират много по-лесно приют. \n\n\n\n\"Много малко внимание се обръща на Либия. А Турция проектира своите конфликти от Северна Сирия в Либия. Ние като европейци си зарявяме главата в пясъка\", коментира той.\n                \n                \n                \r\nПо думите му практически  е загубила центъра си, оперативния щаб.\n\r\n\"Има нова качествена фаза от развитието на този , просто защото няма силно оператично ръководство, но има мрежите, хората по места\", .\n\r\nСпоред него практиките много често показват, че Ислямска държава поема отговорност за терористични актове, дори когато не е отговорна.  \"На тях не трябва да им се вярва\", каза проф. Чуков.\n\r\nСпоред него никой не може да каже броя на вълците единаци, а тероризмът е неизкореняемо социаллно явление.  \r\n\"Единственото нещо, което трябва да се прави, е превенцията в самото начало\", смята експертът.", "date": "2019.12.11", "title": "ИДИЛ загуби центъра си, но тероризмът не е победен"}
{"url": "https://www.dnes.bg/world/2019/12/11/strelba-v-niu-djyrsi-ubiti-sa-shestima-sred-tiah-i-policai.432551", "text": "Шестима души, включително полицай и двама заподозрени, са убити при престрелка в Ню Джърси, предадоха световните агенции.\r\nПолицаят, ветеранът детектив Джоузеф Сийлс, е бил застрелян близо до гробище, докато се опитвал \"да спре лошите\", каза началникът на полицията в Джърси Сити Майкъл Кели.\r\nСлед това двамата заподозрени избягали до еврейски супермаркет. При пристигането си край магазина полицейските части незабавно били въвлечени в интензивна престрелка, като кризисната ситуация е продължила близо четири часа.\r\nТрима цивилни и двамата заподозрени стрелци били убити при престрелката в супермаркета, според предварителното разследване.\r\nСпоред властите няма данни инцидентът, заради който в областта бяха затворени десетина училища, да е свързан с тероризъм.\r\nВтори полицай е бил ранен, но ще се възстанови, а други двама са с наранявания от шрапнели.  (БТА)", "date": "2019.12.11", "title": "Стрелба в Ню Джърси, убити са шестима, сред тях и полицай"}
{"url": "https://www.dnes.bg/index/2019/12/11/trymp-kym-lavrov-rusiia-da-ne-se-namesva-v-amerikanskite-izbori.432552", "text": "Американският президент Доналд Тръмп се срещна с руския министър на външните работи Сергей Лавров в Белия дом, предадоха световните агенции.\r\nДържавният глава е предупредил Русия да не се намесва в изборите в САЩ, съобщава Ройтерс, позовавайки се на Белия дом.\r\nТръмп също така е призовал Москва да разреши конфликта си с Украйна и е подчертал подкрепата си за световен контрол над въоръженията, което включва не само Русия, но и Китай.\r\nПосещението на Лавров във Вашингтон, първото от 2017 година, бе затъмнено от повдигането на обвинения, свързани с Украйна, срещу Тръмп от демократите в Камарата на представителите за злоупотреба с власт и възпрепятстване на разследване на Конгреса.\r\n                \n                \n                Американският президент е потърсил подкрепа за усилията на Вашингтон да попречи на Иран да разработи ядрено оръжие и за денуклеаризация на Корейския полуостров. Тръмп е изразил надежда, че подобряването на двустранните отношения с Русия ще позволи да бъде активизирана взаимната търговия.\r\nЛавров посочи, че с американския президент са обсъдили стратегическата стабилност, сигурността, положението в сферата на контрола над въоръженията и неразпространението им.\r\nТръмп е получил покана от руския президент Владимир Путин да посети тържествата в Москва по случай 75-ата годишнина от победата над хитлеристка Германия на 9 май догодина и сега обмисля предложението, допълни руският министър.\r\nЛавров отбеляза, че са били обсъдени и мерки за недопускане на криза в района на Персийския залив. \r\nВашингтон е заинтересован от предложението на Путин за създаване на руско-американски консултативен делови съвет, каза той.\r\nМинистърът обаче подчерта, че санкциите срещу газопроводните проекти \"Северен поток-2\" и \"Турски поток\", заложени в новия военен бюджет на САЩ, няма да попречат на изпълнението на проектите.\r\nПо-рано през деня Лавров се срещна с държавния секретар Майк Помпейо, съобщава БТА.\n\r\n ", "date": "2019.12.11", "title": "Тръмп към Лавров: Русия да не се намесва в американските избори!"}
{"url": "https://www.dnes.bg/obshtestvo/2019/12/11/koga-shte-sprat-techovete-ot-nzok-sedem-zdravni-registyra-se-baviat-ot-godini.432555", "text": "Седем здравни регистъра, чието създаване струва близо 10 млн. лева, се бави. Някои от тях стоят на трупчета повече от петилетка. Забавянето им блокира и пускането на е-здравеопазването, а изграждането на някои от тях буксува от 13 години.\n\r\nСтава дума за регистъра за онкологичните заболявания, за диабета, имунизационния, за кожно-венерическите заболявания, скрининговия, за инвазивната кардиология и за лечебните заведения за болнична помощ и диализните центрове.\n\r\nОбщо в страната трябва да бъдат разработени и внедрени, надградени или интегрирани над 120 регистъра. Всички те трябва да бъдат свързани с Националната здравна информационна система, чието изграждане струва 12 млн. лева, обясниха от здравното министерство.\r\n                    \n                    \n                \n                \n                \n                \"Тя е гръбнакът на т. нар. електронно здравеопазване, за чието изграждане се заговори още през 2006 г.“ припомни адвокат Пламен Таушанов – председател на Българската асоциация за закрила на пациентите.\n\r\nВъпросната информационна система трябваше да бъде изградена първоначално през 2018 година. Заради обжалване на обществена поръчка обаче срокът бе удължен до края на 2019-а. След ново обжалване се оказва, че тя трябва да бъде готова догодина.\r\n\"Сключен е и договор за “Разработка и доработка на необходими регистри за изпълнението на НЗИС“, те трябва да са готови до 22 април 2020 г. Според договора за разработване на подсистема за електронни административни услуги тя трябва да бъде завършена 1 април догодина“, допълниха от здравното ведомство.\n\r\n„Липсата на нови и неактуализирането на съществуващите сега регистри създават трудности и на лекари, и на цялата здравна система, защото не се знае каква е заболеваемостта, как се проследява и какъв е ефектът от лечението. Когато те бъдат създадени и това стане възможно, ще спре и източването на Националната здравноосигурителна каса с медицински дейности, които се оказва, че не са били необходими“, коментира адвокат Таушанов. По думите му забавянето на регистрите блокира и пускането на електронното здравеопазване.\n\r\nКъм момента в страната съществува Националния раков регистър, създаден през 1952 г. Независимо че той продължава да работи данните в него не са пълни, тъй като от 15 години болниците не са задължени да подават информация към регистъра и правят това само по желание. Такава е практиката и с други стари регистри за заболявания, на чието място се изграждат нови.\n\r\n„Не е ясно какво ще се случи с данните в него, не е разписан и редът, по който той ще бъде предаден и как точно ще стане това, тъй като в него са личните данни на стотици хиляди хора, каза проф. Здравка Валерианова. - Към момента в него се събират около 100 променливи, включващи диагнози, стадии на откриване, лечение, преживяемост. Целта на един раков регистър е той не само да дава информация за лечението, но и да следи тенденциите на заболеваемост, за да е подготвена НЗОК за поемане на лечението на болните“, поясни тя.\n\r\nРаботна група е направила предложения за промяна за Закона за здравето и още няколко нормативни документа, за да могат да заработят здравните регистри, съобщи пред „Монитор“ здравният министър Кирил Ананиев. \n\r\nНезависимо че голяма част от новите регистри са изградени, те не могат да заработят без нормативни промени, коментира директорът на Националния център по опазване на общественото здраве и анализи доц. Христо Хинков.\r\nТой даде пример с регистъра за психично болните, който заедно с още два е сред първите изградени с 300 000 евро по Норвежкия финансов механизъм. „За да стане той факт обаче, трябва да се промени сегашната формулировка за психично заболяване. Според съществуващата, ако трябва да се отчетат хората с психични проблеми, в регистъра трябва да влезе една пета от населението на страната, каза доц. Хинков, психиатър.\r\nВ определението сега влизат не само хора с трайни психични разстройства, но и такива, които са имали депресии или друг психичен кратковременен инцидент в живота си. 19% от българите са имали такива кратковременни неблагополучия“, поясни той и допълни, че хората с трайни психични заболявания са 1% от населението.\r\nПо думите на доц. Хинков заради все още неизградената национална здравно информационна система не може да бъде задействан и регистърът за електромагнитните лъчения.", "date": "2019.12.11", "title": "Кога ще спрат течовете от НЗОК? Седем здравни регистъра се бавят от години"}
{"url": "https://www.dnes.bg/stranata/2019/12/11/zatiagat-rejima-v-pernik-puskat-voda-ot-16-do-22-ch.432553", "text": "Затягат водния режим в Перник. Жителите на миньорския град ще имат вода само по веднъж на ден - от 16 до 22 ч., а в някои населени места в областта вода ще има през ден.\r\nТова е обаче само за централната градска част и най-големия жилищен  район - “Изток”. В много от по-отдалечените квартали и в близките села  предложението е вода да има през ден от 16 до 22 часа, в някои места на  четни дати, а на други - на нечетни.\r\nПричината за промяната е, че досегашният режим не е довел до почти никакво пестене на вода\n\r\nТова обяви регионалният министър Петя Аврамова след среща с кмета на Перник. Решението не е окончателно, а ще бъде внесено утре в местното ВиК и след това ще се пристъпи към новия режим на водата.\r\n                    \n                    \n                \n                \n                \n                До крайната мярка се стигна, след като язовир Студена почти пресъхна. В момента в язовира има 4 млн. кубически метра вода при общ обем 20 млн., а откакто има воден режим, притокът в язовира е 50 литра вода в секунда, но оттокът е 250 литра, обясни министър Аврамова.\r\nОсвен това авариите са се увеличили с нови 12-15 на ден, тъй като колкото и плавно да се пуска водата, се получава голяма хидравлична вълна, която разрушава допълнително мрежата, която и без това не е в добро състояние.\n\r\nЗа да не настъпи хуманитарна криза, зам.-министър Нанков започва от сряда разговори с ВиК дружествата в страната, за да се осигурят водоноски за Перник, тъй като се оказва, че местното водно дружество разполага само с 4. “Тяхното използване не е много подходящо през зимата, тъй като крановете им замръзват, но да речем при топлите дни, които се задават, ще могат да се ползват”, каза Аврамова.", "date": "2019.12.11", "title": "Затягат режима в Перник - пускат вода от 16 до 22 ч."}
{"url": "https://www.dnes.bg/world/2019/12/11/velikobritaniia-syobshti-za-sluchai-na-ptichi-grip.432556", "text": "Британското правителство съобщи снощи за потвърден птичи грип в птицеферма в източна Англия - първият подобен случай от юни 2017 година, предаде Ройтерс.\r\nБлизо 27 000 птици във фермата ще бъдат ликвидирани след откриването на щама Н5, който според земеделското министерство е слабо патогенен.\r\nРискът за общественото здраве е много нисък. Добре сготвените птици и птичи продукти, включително яйца, са безопасни за консумация, посочиха властите. (БТА)\r\n ", "date": "2019.12.11", "title": "Великобритания съобщи за случай на птичи грип "}
{"url": "https://www.dnes.bg/sofia/2019/12/11/i-mrysniiat-vyzduh-v-sofiia-stana-obekt-na-narodno-tvorchestvo.432554", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Мръсният въздух в София стана вдъхновение за народно творчество. Журналистът Димитър Панев възпя проблема със софийския въздух. \r\n\r\n\"Има много проблеми, но когато ги иронизираш с усмивка, сякаш олекват, сякаш ставаш по-силен от тях\", коментира Панев пред репортер на Bulgaria ON AIR.\r\nСпоред автора на песента цялото общество е отговорно за проблемите с въздуха.  \r\n\r\nТова е втората песен на Панев. В първото музикално произведение е разработен мотивът за ремонта на ремонта на столичната улица \"Граф Игнатиев\". Тогава видеото събра над 30 хил. гледания.", "date": "2019.12.11", "title": "И мръсният въздух в София стана обект на народно творчество"}
{"url": "https://www.dnes.bg/balkani/2019/12/11/balkanite-se-liuleiat-novi-trusove-v-krit-i-turciia.432559", "text": "Нови земетресения разтърсиха Турция и Гърция. Трус с магнитуд 5,4 бе регистрирано край бреговете на гръцкия остров Крит, предаде ТАСС. По данни на Европейско-средиземноморския сеизмологичен център епицентърът е бил в морската акватория на 28 км източно от селището Палеокастро, което е с население 1100 души. Няма данни за пострадали и разрушения.\r\nГърция е сред европейските страни с най-голяма сеизмична активност. В нея се регистрират почти половината от всички земни трусове в Европа.\r\nЗеметресение разтърси и Истанбул около 23:14 часа местно време снощи. Трусът е бил кратък, но се усетил осезаемо най-вече в азиатската част на мегаполиса.\r\nОт правителствената служба за бедствия и кризи съобщиха, че трусът е бил с магнитуд 4,6. Регистрирани са и множество вторични трусове с магнитуд под 3 по Рихтер.\r\n                    \n                    \n                \n                \n                \n                Хиляди жители на Бурса, Маниса, Измир, Баликесир и Истанбул обаче са излезли панически по улиците.\r\nЕпицентърът е в селището Алтъейлюл, окръг Балъкесир. Освен в Истанбул трусът е усетен в Измир, Маниса и Бурса. \r\nНяма данни за пострадали и разрушения.", "date": "2019.12.11", "title": "Балканите се люлеят, нови трусове в Крит и Турция"}
{"url": "https://www.dnes.bg/snimka-na-denia/2019/12/11/myglite-se-vdigat-ostava-oblachno-s-leki-valeji.432557", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВ днешния ден се очаква мъглите да се вдигнат на доста места. В низините и котловините ще има ниска слоеста облачност или мъгла.\r\nНад останалата част от страната ще бъде облачно, със слаби превалявания от дъжд. По-значителни ще са количествата на валежа в планинските райони. Привечер на места в Предбалкана и Южна България дъждът ще се примесва със сняг.\r\nЩе духа слаб, в Източна България – до умерен североизточен вятър. Максималните температури ще са предимно между 2° и 7°, в районите с трайна мъгла температурите ще са без съществен дневен ход. Атмосферното налягане ще се повиши и ще е по-високо от средното за месеца. \n                \n                \n                \r\nПо Черноморието ще бъде облачно и на места по северното крайбрежие ще превали слаб дъжд. Преди обяд на места видимостта ще е намалена. Ще духа до умерен североизточен вятър. Максималните температури ще са между 8-10°. Температурата на морската вода е 12-13°. Вълнението на морето ще е 2-3 бала.\n\r\nНад планините ще бъде облачно и с валежи предимно от слаб сняг. Под около 1200 метра валежите ще са от дъжд. Ще духа умерен югоизточен вятър. Максималната температура на 1200 метра ще е около 2°, на 2000 метра – минус 3°.", "date": "2019.12.11", "title": "Мъглите се вдигат, остава облачно с леки валежи "}
{"url": "https://www.dnes.bg/notifikacii/2019/12/11/testvaha-pyrviia-izcialo-elektricheski-grajdanski-samolet.432558", "text": "Канадската авиокомпания Харбър еър (Harbour Air) обяви, че е постигнала исторически момент в историята на авиацията с успешен полет на първия в света изцяло електрически граждански самолет, макар той да е продължил едва три минути, предаде ДПА. \r\nХарбър еър, която се определя като най-голямата в Северна Америка компания за полети с хидроплани, и сиатълският производител на системи с електрическо задвижване магниЕкс (magniX), са изпробвали успешно преоборудван шестместен самолет Ди Ейч Си-2 де Хавиланд Бийвър (DHC-2 de Havilland Beaver) по река Фрейзър близо до Ричмънд, Британска Колумбия.\r\nЯркожълтият хидроплан, задвижван от система с мощност 750 конски сили, е бил пилотиран от основателя и главен изпълнителен директор на авиокомпанията Грег Макдугъл. \r\n                \n                \n                Изпитателният полет е първата стъпка към сертифицирането на електрическите самолети за използване в гражданската авиация, посочиха двете компании.\r\nНяколко самолетостроителя разработват електрически самолети, включително Боинг (Boeing) и Еърбъс (Airbus). \r\nМагниЕкс си сътрудничи и с израелската компания Евиешън (Eviation), която представи деветместния, изцяло електрически самолет Алис (Alice) на Парижкото авиоизложение през юни. \r\nПървият полет на Алис е насрочен за началото на 2020 година. \r\n ", "date": "2019.12.11", "title": "Тестваха първия изцяло електрически граждански самолет"}
{"url": "https://www.dnes.bg/sofia/2019/12/11/sofiia-v-plen-na-myglata-ami-ako-go-niamashe-i-metroto.432575", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДва дни София бе в плен на мъглата, а това за пореден път породи въпроса за чистотата на въздуха в столицата. За справяне с проблема депутати от ГЕРБ внесоха искания за промени в закона, с които да се . Очаква се мерките да бъдат прието още преди Коледната ваканция на народните избраници. \n\n\nВ студиото на \"България сутрин\" бившият министър на околната среда и водите Юлиан Попов призова за дългосрочни мерки за справяне с проблема с мръсния въздух и уточни, че надали нещата могат да се променят бързо в краткосрочен план.\n                    \n                    \n                \n                \n                \n                \r\nToй припомни, че първият демократичен порив у нас, е именно за качеството на въздуха - на русенските майки.\n\r\n\"Много са органите, които следят за чистотата на въздуха. Сигнали винаги е имало за . Декември, януари и февруари са месеците с най-много мъгли. Сега е моментът да се направи анализ кои мерки за въздуха са били ефективни\", .\n\r\nДвамата се съгласиха, че качеството на въздуха в София се подобрява.\n\r\n\"Ако София нямаше , щеше да е абсолютен кошмар постоянно и да живеем в постоянна мръсотия. Трябва да продължи да се разширява метрото, да се смени автомобилният парк. Тези санкции за колите обаче не са популярни и хората отказват да ги приемат. В затвор трябва да са хора, които организират горене и системно се занимават с това\", категоричен бе Попов.\n\r\nСпоред него решенията за законодателството са малко прибързани.\n\r\n\"Има правила и законодателство, които трябва да се спазват. Каруците в София изнасят всички дограми с боя, които се изгарят. Ето една мярка, с която Столичната община не се е справила. Най-големият замърсител на въздуха в София не са квартали като \"Факултета\". Големите квартали около София са едни от най-големите площни замърсители\", подчерта Лилков.", "date": "2019.12.11", "title": "София в плен на мъглата. Ами ако го нямаше и метрото?"}
{"url": "https://www.dnes.bg/crime/2019/12/11/dvama-v-aresta-opitali-da-probutat-falshivo-20-evro.432577", "text": "Криминалисти на \"Икономическа полиция\" в Сливен са задържали двама мъже, които са плащали с фалшива валута, съобщиха от МВР. \r\n\r\nДвамата били в игрална зала в града и пуснали в обръщение фалшива банкнота с номинал от 20 евро. \r\n\r\nДвамата са задържани малко след получаване на сигнала. Мъжете са от Сливен, на 38 и 44 години, и са задържани за 24 часа. По случая е образувано досъдебно производство.", "date": "2019.12.11", "title": "Двама в ареста, опитали да пробутат фалшиво 20 евро"}
{"url": "https://www.dnes.bg/pop/2019/12/11/i-tretiiat-singyl-na-alma-out-of-control-s-evroprobiv.432579", "text": "\r\nAlma със сигурност ще вземе статуетка за най-силен музикален дебют на 2019-та у нас. Първите й два сингъла Perfect и Don’t Know не просто се задържаха рекордно време на върха на родните класации, а постигнаха и голям международен успех. MTV, VH1, Spotify, Apple Music, медии в Полша, Русия, Гърция, Румъния, Турция, подкрепиха нашата млада певица и й помогнаха за безпрецедентно кратко време да постигне впечатляващ успех за 16-те й години. \n\r\nПреди дни беше премиерата на нейна колаборация с Pavell & Venci Venc’ - \"Адрес\", а сега талантливата девойка \"затваря\" серията тази година с нов солов проект, озаглавен Out of Control.\n                    \n                    \n                \n                \n                \n                \r\nОще с премиерата си, Out of Control получи невиждана до момента подкрепа за българско парче и за български артист от всички дигитални платформи в Европа. Песента бе добавена в най-популярния плейлист на Spotify – New Music Friday в Дания, Полша и Исландия, както и в глобалния лист за перспективни песни на Tidal – Tidal Rising: Global. \n\r\nОut of Control намери място и в Hot Tracks на Apple Music в Италия, Русия и Турция. \n\r\nВидеото към новата песен също е впечатляващо. Режисьорът Виктор Антонов – Рик и операторът Радослав Гочев създават видео – съновидение, в което акценти са политане над София от гигантска люлка на покрива на една от известните сгради в центъра на София и вдигане с кран високо над земята, за което Алма отказва да ползва дубльор, тъй като обича екстремните преживявания.", "date": "2019.12.11", "title": "И третият сингъл на Alma - Out of Control, с европробив"}
{"url": "https://www.dnes.bg/obshtestvo/2019/12/11/bylgarite-nad-50-g-vse-po-chesto-vzemat-krediti-za-pochivki.432580", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        На прага на сезона на подаръците мнозина вече се замислят за това, което ще поднесат на своите близки в Коледната нощ. Все повече българи избират да изненадат хората около себе си с подаръци, купени на кредит, често от онлайн магазини. \n\r\nПрез последните години различните банки са категорични - българите взимат по-големи кредите най-често за ремонт, тези около 50-годишна възраст за ваканции, а по-младите - за образование.  \r\n \r\n\"Има ръст на средната сума на кредитите. Има и няколко различни фактора, икономическата ситуация в страната е положителна, безработницата е ниска, а българите искат да подобряват стандарта си на живот\", каза за \"България сутрин\" управителят на българския клон на BNP Paribas Жозе Салойо.\r\n                    \n                    \n                \n                \n                \n                Той обясни, че има нова интересна тенденция, която се наблюдава у нас и в Западна Европа - клиентите над 50 години вземат кредити за ремонт на домовете си, за нови коли, но и за почивки. Молбите при тях са около 15% по-големи, отколкото при останалите възрастови групи. Другата особеност е, че става въпрос за дългосрочни кредити, насочени към семейството.\n\r\nПо думите му клиентите на банката са с различен профил, основно градовете, от които се теглят кредити, са София и Пловдив.\r\n\"Наблюдаваме, че има доста по-голяма финансова грамотност и бюджетите се управляват добре. Имаме и система за управление на риска, за да определим коя е най-подходящата вноска за клиента\", подчерта още събеседникът пред ", "date": "2019.12.11", "title": "Българите над 50 г. все по-често вземат кредити за почивки"}
{"url": "https://www.dnes.bg/obshtestvo/2019/12/11/5g-e-leko-preeksponiran-fenomen.432578", "text": "Експертът по киберсигурност Спас Иванов коментриа феномена 5G и неговото преекспониране.\r\n\"Мрежата отваря врати за технологии, които досега не бяха възможни за реализация, но те все още са далеч в бъдещето. Една от тях са автономните автомобили и автономният градски транспорт\", каза Иванов в предаването \"Светът е бизнес\" по . \n\r\n\"Свободното адресно пространство е напълно изчерпано. Затова се създаде Интернет протокол версия 6 (IPv6) с цел всяко устройство в света да може да бъде обслужвано от нея\", добави експертът по киберсигурност. \n\r\n\"В момента има огромен глас за изстрелване на спътници. Идеята на Илон Мъск е да създаде собствена инфраструктура. В Русия, ако се опитвате да продавате смартфон, например, трябва да върви с предварително одобрен от руското правителство софтуер, който трябва да бъде преинсталиран\", обясни още Иванов.\r\n                    \n                    \n                \n                \n                \n                Цялото интервю можете да гледате ", "date": "2019.12.11", "title": "5G е леко преекспониран феномен "}
{"url": "https://www.dnes.bg/obshtestvo/2019/12/11/bls-smyrtta-na-3-godishnoto-dete-ne-e-zaradi-lekarska-greshka.432588", "text": "Българският лекарски съюз представи позицията си по случая с починалото 3-годишно дете и заключенията от окончателния доклад на Изпълнителна агенция \"Медицински надзор\". \n\r\n\"На първо място искам да поднеса искрените си съболезнования на близките на детето. Поводът е нещастен случай, който се случи преди повече от месец. Запазихме мълчание, защото ние лекарите смятаме че трябва да загърбваме емоциите и да изчакаме доказателствата, каза председателят на БЛС д-р Иван Маджаров. - Такова е нашето ежедневие.\n\n\n\nПринудени сме да взимаме решения в тежки моменти и да изчакаме доказателствата. Когато вече ги имаме стана ясно, че този случай се касае за изключително тежка инфекция, протекла по най-бързия начин. Двустранна пневмония, кръвоизлив в надбъбречните жлези. Състояние несъвместимо с живота, настъпващо изключително бързо\", каза д-р Маджаров.\n                    \n                    \n                \n                \n                \n                \r\n\"За съжаление, науката не е всесилна. В световен мащаб загиват повече от 800 000 души от пневмония годишно. За съжаление този нещастен случай доведе до това, че неоснователно бяха уволнени колеги. Екипите, които се бориха за живота на това дете неоснователно бяха наранени. Стигна се до там, че специалността педиатрия да получи допълнителен отлив. Стигна се до там уважавани лекари да бъдат опетнени\", добави председателят на БЛС.\n\r\nД-р Маджаров допълни, че БЛС винаги застава зад колегите, когато бъдат нападани без доказателства. \n\r\n\"Призовавам ви да се борим за истината, да информираме обществото, да градим доверие и вяра, защото от това имаме необходимост. В съвремието стават чудеса, чудесата са възможни обаче, когато вярваме в своя лечител и когато му имаме доверие. Нито нашето общество, нито ние като лекари можем да работим в среда, в която няма доверие\", допълни още той.\n\r\nНа 6 декември беше оповестен окончателния доклад за смъртта на детето, което почина в \"Пирогов\", след като обиколи три болници в София. Заради проверката директорите на Педиатрията, Правителствена болница и \"Пирогов\" бяха отстранени временно. \r\n ", "date": "2019.12.11", "title": "БЛС: Смъртта на 3-годишното дете не е заради лекарска грешка"}
{"url": "https://www.dnes.bg/blizak-iztok/2019/12/11/50-civilni-raneni-pri-napadenie-sreshtu-us-baza-v-afganistan.432587", "text": "Близо 50 цивилни са ранени при нападение рано тази сутрин срещу медицински обект близо до най-голямата американска военна база в Афганистан, предаде ДПА.\n\r\nМястото на нападението е близо до южния вход на военната база в Баграм на около 50 км северно от Кабул.\n\r\nСпоред местния губернатор две коли бомби са избухнали, след което въоръжени нападатели са нахлули в обекта, който още се е строял. Стрелбата в района е продължила два часа.\n\r\nДруга неизбухнала кола бомба е открита наблизо, пише БТА.\n\r\nГоворител на натовската мисия \"Решителна подкрепа\" заяви, че е имало нападение в района на летището в Баграм, насочено срещу строящ се медицински обект за живеещите в близост до базата афганистанци. Нападението бързо е било овладяно и отблъснато от афганистанските сили и коалиционните им партньори. Няма пострадали сред войниците на САЩ или коалиционните им партньори, а базата е била в безопасност през цялото време, добави той.\n                    \n                    \n                \n                \n                \n                \r\nДо момента никой не е поел отговорност за нападението.", "date": "2019.12.11", "title": "50 цивилни ранени при нападение срещу US база в Афганистан"}
{"url": "https://www.dnes.bg/stranata/2019/12/11/kola-ne-spria-na-stop-v-dobrich-myj-s-opasnost-za-jivota.432581", "text": " прати мъж в болница с опасност за живота, съобщава Областната дирекция на МВР.\r\n\r\nНа 10 декември, около 18:30 часа, е получено съобщение за възникнало ПТП по околовръстен път на град Добрич, на кръстовището с ул. \"Орфей\". \r\n\r\nНа място е установено, че лек автомобил „Дачия”, излизащ от бензиностанция в посока ул. \"Орфей\", отнема предимството на лек автомобил \"Опел\", като при удара, двата автомобила се удрят в лек автомобил \"Нисан\", спрял на пътен знак \"Стоп\". \r\n\r\nВследствие на инцидента водачът на \"Дачия\"-та, мъж на 65-години от град Добрич, е настанен в МБАЛ Добрич с фрактура на шиен прешлен и черепно мозъчна травма,. \r\n\r\nВодачите на МПС са изпробвани за употреба на алкохол, като цифровата индикация е с отрицателен резултат. \r\n\r\nПо случая е образувано досъдебно производство.", "date": "2019.12.11", "title": "Кола не спря на Стоп в Добрич, мъж с опасност за живота"}
{"url": "https://www.dnes.bg/muzika/2019/12/11/dirigentyt-rosen-milanov-se-zavryshta-u-nas-s-rekviem-na-verdi.432576", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Диригентът Росен Миланов се завръща на родна сцена. На 12 декември българската публика ще има редкия шанс да чуе изпълнение на маестрото. Заедно със Софийската филхармония ще изпълнят \"Реквием“ от Верди. \n\r\n\"Специално в моя случай аз знаех кой съм още на 6 години. Знаех точно на какво ще ми бъде посветен животът, знаех как да го постигна. Знаех, че нищо в живота не става с магическа пръчица, а е продукт на целенасоченост и много труд. На 6 години започнах да свиря на цигулка, след това имах възможността да пея в детския радиохор. Имах прекрасни преподаватели, които ми откриха кръгозора за много неща\", сподели Росен Миланов в интервю за \n                    \n                    \n                \n                \n                \n                \r\nМиланов завършва Държавното музикално училище в София и Музикалната академия. След това заминава за Америка. \n\r\n\"Аз заминах през 1990 г., бях на 25 години. Току-що бях завършил всичко, което можеше да бъде завършено в България като образование, но някак си не се чувствах достатъчно подготвен\", разказа той.\n\r\nТочно заради това свое чувство маестрото следва и в двете най-престижни музикални училища в САЩ - \"Джулиард\" в Ню Йорк и \"Къртис\" във Филаделфия. А през годините е дирижирал оркестри в цял свят - в Кълъмбъс, Принстън, Охайо и Чаутакуа. Отскоро е музикален директор на оркестъра на словенската радио и телевизия. \n\r\nНай-харесвано произведение маестрото няма, но родината остава любима сцена, любимо място. \n\r\n\"Реквием\" на Верди е много специално произведение. Много е силно, защото е много просто. Не е нужно едно такова послание да бъде изразявано с много думи. Верди го казва с такава простота, че всеки може да го разбере. Малко са произведенията, които могат да въздействат на такъв широк спектър\", сподели диригентът.", "date": "2019.12.11", "title": "Диригентът Росен Миланов се завръща у нас с \"Реквием\" на Верди"}
{"url": "https://www.dnes.bg/stranata/2019/12/11/donorska-situaciia-vyv-varna-dade-shans-za-jivot-na-niakolko-dushi.432586", "text": "Нова  във Варна дава  на пациенти от българската листа на чакащите, съобщиха от Изпълнителна агенция \"Медицински надзор\" на Министерството на здравеопазването.\n\r\nБлизките на 57-годишна жена, изпаднала в мозъчна смърт, взеха решение да дарят органите й на нуждаещи се пациенти.\n\r\nТака екипът на проф. Вилиян Платиканов от УМБАЛ \"Света Марина\" - Варна успешно реализира 15-тата за тази година донорска ситуация.\n                    \n                    \n                \n                \n                \n                \r\nОт началото на годината до момента са трансплантирани и спасени 41 души, от тях 32-ма са български граждани, а европейските са девет. \n\r\nЗа Варненската университетска болница това е третата  в рамките на два месеца.", "date": "2019.12.11", "title": "Донорска ситуация във Варна даде шанс за живот на няколко души"}
{"url": "https://www.dnes.bg/politika/2019/12/11/parlamentyt-izbra-sotir-cacarov-e-noviiat-shef-na-kpkonpi.432596", "text": "\n Сотир Цацаров е новият шеф на Комисията за противодействие на корупцията и за отнемане на незаконно придобитото имущество (КПКОНПИ).\r\nИзборът му беше очакван, след като кандидатурата му беше издигната от ГЕРБ и подкрепена от Обединени патриоти и ДПС.\n\n\nЗа него гласуваха 165 депутати, а против бяха само социалистите, които искат председателят на КПКОНПИ да бъде наначаван от президента.\r\nСамият Сотир Цацаров обяви, след като беше избран на новия пост, че още днес ще напусне мястото на главен прокурор като ще подаде оставка и няма чака да изтече мандата му, който приключва на 10 януари.\r\n                    \n                    \n                \n                \n                \n                Според него това е в интерес и на прокуратурата, и на комисията, която той вече оглавява.\r\nЦацаров смята, че в деня, в който президентът издаде указа за освобождаването му, няма пречка мястото на главния прокурор да заеме наследникът му .\r\nЦацаров призна, че е рано да прави оценка за мандата си като главен прокурор, трябвало да мине известно време, а и не било редно сам да се оценява, макар че има мнение по въпроса.\r\nПо време на дебата за избора му, единствените критики, които се чуха, бяха от БСП.\r\nЧервената шефка Корнелия Нинова коментира, че Комисията работи от две години, но хората я свързват само с незаконно придобитата тераса на нейния бивш председател Пламен Георгиев.\r\n\"За награда Бойко Борисов го прати консул в Испания, това прилича на прикриване и награждаване с постове за корупцията\", скочи тя.\r\nСпоред нея КПКОНПИ е мъртвородена, защото няма разследващи функции.\r\nСлавчо Атанасов от Обединени патриоти отсече, че очакванията към Цацаров ще са много високи, а Вежди Рашидов от ГЕРБ го похвали, че докато e бил главен прокурор е демонстрирал надпартийност и е вдигнал летвата на българската прокуратура.", "date": "2019.12.11", "title": "Парламентът избра: Сотир Цацаров е новият шеф на КПКОНПИ"}
{"url": "https://www.dnes.bg/muzika/2019/12/11/kolednata-klasika-elhovi-les-s-nov-aranjiment.432583", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Нова интерпретация на песента \"Елхови лес\" представи 12-годишната Валерия Стоянова. С нов аранжимент, български текст и в акустично изпълнение талантливата певица създаде своето коледно вдъхновение.\r\nПодробности за песента и клипа Валерия разказа в студиото на \"България сутрин\".\r\nБългарският текст на \"Елхови лес\" е на Антоанета Ботушарова,  аранжиментът - на д-р Емил Трайчев, а видеото е заснето от Михаил  Янакиев и бащата на Валерия.\r\n\"Елхови лес\" е много стара песен, написана от немски композитор, затова  повечето хора я познават на немски и всъщност преди време дори не е била  написана за Коледа\", сподели Валерия пред \n                    \n                    \n                \n                \n                \n                \r\nТова е нейната втора песен. Първата - \"Ясен месец\", е с фолклорни мотиви, а идеята за нея идва от нейната баба. \n\r\nМалката певица взима участие в няколко благотворителни концерти, където изпълнява песента.\n\r\nТази вечер от 19 ч. Валерия ще свири на коледен благотворителен концерт в НМУ \"Любомир Пипков\", организиран от Асоциация за подкрепа на децата!\n\r\nВ момента тя работи върху авторско парче, а за Коледа си пожелава да завали сняг.", "date": "2019.12.11", "title": "Коледната класика \"Елхови лес\" - с нов аранжимент"}
{"url": "https://www.dnes.bg/notifikacii/2019/12/11/nikolai-mihailov-napuska-levski-do-dni.432590", "text": "Вратарят  най-вероятно е изиграл по­следния си мач за Левски. Много малко вероятно е 31-годишният страж да бъде в групата за гостуването на сините на Локо Пд на 15 декември, съобщава Gol.bg.\r\nСрещата ще бъде последна за отбора за годината, след което тимът ще бъде разпуснат в зимна вакан­ция.\n\r\nОчаква се Николай Михайлов и Левски да се разделят през зимната пауза. При­чината е, че националният вратар не по­лучи шанс от треньор­ския щаб да се докаже. В едно интервю той ясно показа, че не е никак до­волен от статута си на твърда резерва.\r\n                \n                \n                През този сезон вратарят бе под рамката само веднъж в официален дву­бой - при 5:1 над втородивизионния Спартак Варна на 1/16-финалите за Купата на България.\n\r\n\r\n ", "date": "2019.12.11", "title": "Николай Михайлов напуска Левски до дни"}
{"url": "https://www.dnes.bg/stranata/2019/12/11/mvr-shefyt-uspokoiava-niama-naprejenie-v-pernik-zaradi-vodata.432595", "text": "Няма напрежение в Перник във връзка с , даде да се разбере вътрешният министър Младен Маринов пред журналисти в МС. \n\n\n\"Проблемът с водата е голям за местното население, но МВР има ангажимент по опазване на обществения ред и разследване на престъпления, ако има такива. В тази посока ние сме готови, с каквото можем, ще помогнем на местното население в рамките на нашата компетентност\", коментира той.\n\r\nПолицейски сили са били изпратени вчера към карловското  заради конфликт между две ромски фамилии. При спречкването млад мъж е произвел изстрели с газово оръжие и е бил задържан.\n                    \n                    \n                \n                \n                \n                \r\n\"Там се наложи да изпратим по-засилено полицейско присъствие, за да не се получи продължаване и разрастване на конфликта. За съжаление такива конфликти има и стават често\", коментира министърът.", "date": "2019.12.11", "title": "МВР шефът успокоява: Няма напрежение в Перник заради водата"}
{"url": "https://www.dnes.bg/obshtestvo/2019/12/11/shte-ima-li-vlastta-nov-samolet-zapochvat-pregovori.432610", "text": "Правителството възложи на Авиоотряд 28 да сключи договор за доставка на въздухоплавателно средство.\n\r\nС решението на кабинета се възлага на генералния директор на Авиоотряда да проведе преговори за това, като със самолета ще се изпълняват полети със специално предназначение.\r\nРезултатът от преговорите ще бъде докладван на Министерския съвет за приемане на постановление, съобщиха от правителствената пресслужба.\n\r\nСъс същото решение се възлага да бъдат проведени необходимите процедури, съгласно българското законодателство, за изграждане на хангар за съхранение и техническо обслужване.\r\nТова се налага, след като наскоро \"Фалкон\"-ът с премиера Бойко Борисов на борда беше приземен ръчно на писта на Летище София.\r\n                    \n                    \n                \n                \n                \n                Причината беше, че навигационната система отказала напълно при опит самолетът да се приземи.\r\nШефът на Авиоотряд 28 ген. Тодор Коджейков каза тогава, че ще апелира за закупуване на нов самолет и определи ситуацията, която се създала, като \"високорискова\".\n\r\nПо думите му тя е била овладяна благодарение на високия професионализъм на пилотите. Самата машина е на 19 години.\n\r\n\n\r\n\n\r\n ", "date": "2019.12.11", "title": "Ще има ли властта нов самолет? Започват преговори "}
{"url": "https://www.dnes.bg/obshtestvo/2019/12/11/otkradnata-v-italiia-kola-se-ozova-v-kyrdjali.432623", "text": "Пътна полиция откри в Кърджали открадната кола в Италия, съобщава Нова телевизия. Колата е обявена за издирване в Шенгенската информационна система. \r\n\r\n53- годишен мъж е отишъл да регистрира автомобила си и след направена справка установили, че колата е обявена за открадната в Италия през октомври 2016 г. \r\n\r\nАвтомобилът е иззет с протокол и се съхранява от областната дирекция. Случаят продължава да се разследва. \r\n ", "date": "2019.12.11", "title": "Открадната в Италия кола се озова в Кърджали "}
{"url": "https://www.dnes.bg/stranata/2019/12/11/dostroiavat-am-hemus-s-1-38-mlrd-lv-osigureni-ot-kabineta.432620", "text": "Правителството се ангажира да осигури 1,38 млрд. лв. по бюджета на МРРБ за изграждането на последните 88,9 км от АМ \"Хемус\".\r\nТова е участъкът между 222-ри и 310-ти километър - след връзката с пътя Русе - Велико Търново до строящия се в момента участък Белокопитово - Буховци. За целта се увеличава размерът на ангажиментите за разходи, които Министерството на регионалното развитие и благоустройството може да поеме през 2019 г. С това се цели планиране на завършването на автомагистралата от София до Варна, съобщиха от МС.\n\r\nСредствата ще бъдат предназначени за изготвянето на технически проекти и изпълнение на строително-монтажните работи в отсечката в периода до 2022 г. От тях 483 000 000 лв. се отпускат по бюджета на МРРБ за 2019 г. за предстоящи плащания.\n                    \n                    \n                \n                \n                \n                \r\nПрез миналата година правителството предостави 1,3 млрд. лв. за строителството на 134 км в отсечката от Боаза до връзката с пътя Русе - Велико Търново.\r\nЦялостното доизграждане на АМ \"Хемус\" е основен приоритет в управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна.\n\r\nВ момента в експлоатация са участъците от София до Боаза и от с. Белокопитово до Варна, с обща дължина от около 180 км. Неизградената част, започваща от п. в. „Боаза“ и завършваща при с. Белокопитово, ще свърже вече изградените участъци от двете страни на магистралата.\r\n\n\r\n-     Участък 1 е с дължина 15,26 км. Започва от Боаза, където ще приключва изграждащата се в момента отсечка, и ще е до пресичането с път III-307 Луковит - Угърчин (км 87+800 до км 103+060), включително пътен възел „Дерманци“.\n\r\n-     Участък 2 е 19,2 км. Той е от края на пътен възел „Дерманци“ - при пресичане с път III-307 Луковит - Угърчин, до връзката с път III-3005 Радювене - Катунец, включително пътен възел „Каленик“ (от км 103+060 до км 122+260).\n\r\n-     Участък 3 е 17,08 км. Той ще започва от края на пътен възел „Каленик“ при пресичането с път III-3005 Радовене - Катунец до връзката с път II-35 Плевен - Ловеч, включително и п. в. „Плевен“ (от км 122+260 до км 139+340).\n\r\n-     Участък 4 е 26,8 км. Той е от края на п. в. „Плевен“ при пресичане с път II-35 Плевен - Ловеч до път III-301 Летница - Ловеч, включително пътен възел „Летница“ (от км 139+340 до км 166+144.09).\n\r\n-     Участък 5 е 23,2 км. Той е от края на пътен възел „Летница“ при пресичането с път III-301 до път III-303 Бутово - Павликени, включително и пътния възел (от км 166+144,09 до км 189+344).\n\r\n-     Участък 6 е 32,6 км. Започва от края на пътния възел на път III-303 Павликени - Левски до път 1-5 Русе - Велико Търново, включително и пътния възел (от км 189+344 до км 222+000).\n\r\nС поетите като ангажимент от страна на правителството 1 380 000 000 лв. ще се изгражда отсечката от 222-ри до 310-ти км. Обособени са следните три участъка по нея:\n\r\n-     Участък 7 е 43,6 км. Той е след пресичането на път I-5 Русе - Велико Търново до км 265-ти км при пресичането с път II-51 Бяла - Търговище.\n\r\n-     Участък 8 - 33,5 км. Отсечката е след пресичането с път II-51 Бяла - Търговище и е до връзката с път II-49 Търговище - Разград.\n\r\n-     Участък 9 - 11,9 км. Този участък е от пресичането с път II-49 и до изграждащия се в момента участък Белокопитово - Буховци, при пресичането на път I-4 с път III-5102).\n\r\nЗа изграждането на трите участъка се подготвя процедура за сключване на договор по Закона за обществените поръчки, приложими за публичните възложители, какъвто е Агенция \"Пътна инфраструктура\" с държавното дружество \"Автомагистрали\" ЕАД.\r\nМРРБ е едноличен собственик на 100% от капитала на \"Автомагистрали\" ЕАД и правата на държавата в дружеството се упражняват от министъра на регионалното развитие и благоустройството. АПИ също е второстепенен разпоредител на бюджетни средства към министъра на регионалното развитие и благоустройството.", "date": "2019.12.11", "title": "Дострояват АМ \"Хемус\" с 1,38 млрд. лв., осигурени от кабинета"}
{"url": "https://www.dnes.bg/eu/2019/12/11/sedmi-den-blokada-na-transporta-vyv-franciia.432617", "text": " \n460 километра задръствания днес се измериха в Париж и околностите, съобщи БТА. Само две линии на метрото работят през седмия ден от протестите срещу пенсионната реформа. \r\n\r\nПарижани бяха принудени да използват личните си автомобили, велосипеди или трутинетки, за да стигнат работните си места.\n\nТранспортния хаос не спира французите да подкрепят стачките. Гражданите се опасяват, че реформата на президента Макрон драстично ще намали пенсиите им. \r\n\r\nДнес премиерът Едуар Филип трябва да представи подробности около реформата, които могат да намалят напрежението в страната и да прекратят стачката, парализирала страната. ", "date": "2019.12.11", "title": "Седми ден блокада на транспорта във Франция"}
{"url": "https://www.dnes.bg/akoshtete-vqrvaite/2019/12/11/koi-zodii-ne-ponasiat-da-gi-komandvat.432618", "text": "Никой не обича да го командват, но някои от зодиакалните знаци меко казано не понасят това. Те са лидерите, те са отговорни и самостоятелни и просто ненавиждат, когато някой им държи сметка или ги командва. Тези знаци избухват и поставят всеки на мястото му. Ето кои са.\r\n\r\n \r\nРисковано е да кажете на Овен какво да прави. Това само ще ги ядоса, и те нарочно ще направят обратното, дори да не искат - за да ви подразнят. Инати са и не биха отстъпили. Не понасят командите. Те са решителни и знаят какво искат от живота. Трябва да ги подкрепяте, дори когато рискуват - за тях рискът е живот. Не ги разубеждавайте, дори когато се притеснявате за тях - ще стане по-лошо. Те искат да трупат опит и сами да се учат. Предпочитат да сгрешат, отколкото да ви послушат.\r\n \r\n\r\n \r\nНай-големите инати сред зодиите, трябва винаги да стане това, което те желаят. Те не вярват, че някой може да знае по-добре от тях какво трябва да бъде направено. Не понасят някой да им заповядва, особено когато се отнася за лични неща. Те са чувствителни, затова ги дразнят дори съветите, предложенията. Ценят себе си и смятат, че ако ги командвате или ги съветвате, вие не ги уважавате достатъчно. Много премислят нещата и винаги имат план.\r\n \r\n\r\n \r\nРодени лидери и царете на зодиака - няма как друг да им дава заповеди, те са тези, които командват парада. Те знаят как да държат нещата под контрол, винаги водят тълпата, имат решение за всичко, искат заповедите им да бъдат изпълнени. Мислят, че знаят кое е най-доброто за всички и искат всичко да става по техния начин. Хубаво е, че когато стават грешки, Лъвовете поемат отговорност и поправят нещата.\r\n \r\nОстаналите зодии, които не понасят да ги командват - ", "date": "2019.12.11", "title": "Кои зодии не понасят да ги командват?"}
{"url": "https://www.dnes.bg/sofia/2019/12/11/kamion-se-e-obyrnal-na-severnata-skorostna-tangenta.432629", "text": "Тежка катастрофа е станала на Северната скоростна тангента в посока квартал Требич, сигнализираха потребители на Facebook групата \"Забелязано в София\". \r\nКамион се е обърнал, запушвайки голяма част от пътното платно. На мястото се е образувало задръстване.\r\nПричините за инцидента все още не са ясни. Шофьорът е пострадал тежко.", "date": "2019.12.11", "title": "Камион се е обърнал на Северната скоростна тангента "}
{"url": "https://www.dnes.bg/notifikacii/2019/12/11/chetirima-sa-ranenite-na-pytia-ruse-biala.432621", "text": "Четирима души са пострадали при тежката катастрофа на пътя Русе-Бяла, в района преди разклона за село Пиргово. Това съобщи регионалният говорител на МВР в Русе Даниела Малчева.\r\nПострадалите са отведени с коли на Спешна помощ в болницата. Все още няма информация за състоянието им.\r\nСигнал за сблъсък между два микробуса е подаден към 12.35 часа.  \n\r\nНа мястото веднага са изпратени екипи на полицията, на противопожарната служба и на Спешна помощ.\r\nПътят в участъка е затворен, като леките автомобили се отклоняват през с. Басарбово, а тежкотоварните изчакват в района на Бяла и преди село Иваново.\r\nПредстои оглед на мястото на инцидента и изясняване на причините за тежката катастрофа, съобщава БТА.\r\n ", "date": "2019.12.11", "title": "Четирима са ранените на пътя Русе-Бяла"}
{"url": "https://www.dnes.bg/index/2019/12/11/greta-tunberg-e-lichnost-na-godinata-sp-time-ia-opredeli-kato-ikona.432632", "text": "Списание Time обяви своята Личност на годината и без изненада, това е 16-годишната активистка Грета Тунберг.\r\n\"Тя е обикновен тийнейджър, който, събирайки смелост да говори истината пред силните на деня, се превърна в икона на цяло едно поколение\", пишат от списание Time. И добавят: \"16-годишното момиче успя да превърне неясните страхове за планетата в глобално движение за промяна.\"\r\nTime обявиха Грета като Личност на годината, малко след като тя обвини лидерите на ООН в евтин PR, вместо в предприемането на истински действия за справяне с глобалното затопляне.\r\n\"Не можем да продължим да живеем, сякаш няма утре. Защото няма утре. Това е всичко, което искам да кажа“, споделя Тунберг в своето интервю за Time. По това време тя още е на лодката, която трябва да я отведе от Вирджиния до Португалия.\r\n                \n                \n                Тунберг започва своята стачка през август 2018 година. Тя пропуска училище и с малката си картонена табелка  Skolstrejk för klimatet (Училищна стачка за климата) стои сама пред сградата на парламента на Швеция.\r\n16 месеца по-късно се изправя пред лидерите на ООН, срещна папата и вдъхнови 4 милиона души да се присъединят към нея. На 20 септември 2019 се състоя най-голямата стачка за климата правена някога, благодарение на нея.\r\n\"Моментът наистина е различен. През годините много велики, морални движения са ставали популярни, но днес, младите хора превърнаха това движение в тяхна кауза“, казва носителят на Нобелова награда Ал Гор пред Time. \r\nТунберг става най-младият носител на престижното отличие на \"Тайм\". Редакторите на списанието, които участват в избора, са избирали млади хора и преди, но никога тийнейджъри, отбелязва ДПА.\r\nВ краткия списък за отличието \"Личност на годината\" попаднаха, освен Тунберг, американският президент Доналд Тръмп председателката на Камарата на представителите на САЩ Нанси Пелоси, тайният информатор на ЦРУ, допринесъл за започването на процедурата за импийчмънт срещу Тръмп и събирателният образ на участниците на масовите протестни акции в Хонконг, предаде ТАСС.\r\nМиналата година списанието отличи убития саудитски журналист Джамал Хашоги, журналистите от американския \"Капитал газет\", чиято редакция бе нападната на 28 юни м.г. в Анаполис, щата Мериленд, , филипинската журналистка Мария Реса и двамата репортери на агенция Ройтерс, хвърлени в затвора в Мианма. \r\n ", "date": "2019.12.11", "title": "Грета Тунберг е Личност на годината, сп. Time я определи като икона"}
{"url": "https://www.dnes.bg/blizak-iztok/2019/12/11/iran-predotvratil-kiberataka-podozirat-sasht-za-udara.432628", "text": "Голяма кибератака над информационната инфраструктура на Иран е била предотвратена. Кибератаката е била извършена от чуждестранно правителство, заяви иранският министър на телекомуникациите два месеца след съобщения на кибероперация на САЩ срещу тази страна, предаде Ройтерс.\n\r\nПрез октомври американски официални лица заявиха, че САЩ са нанесли тайно киберудар на Иран след атаките над саудитски петролни обекти от 14 септември, които Вашингтон и Рияд приписаха на Техеран. Иран отрече да е замесен в тези атаки, за които поеха отговорност подкрепяните от него йеменски бунтовници хуси.\n\r\n\"Неотдавна бяхме изправени срещу добре организирано и държавно спонсорирано нападение над инфраструктурата на електронното ни правителство, което беше отблъснато от националната защитна система\", заяви иранският министър на информационните и комуникационните технологии Мохамад Джавад Азари Джахруми, цитиран от агенция Мехр. \"Беше много голяма атака\", добави той.\n                    \n                    \n                \n                \n                \n                \r\nНе е ясно дали министърът е говорел за американската кибератака, която според САЩ е била извършена в края на септември срещу капацитета на Техеран \"да разпространява пропаганда\".\n\r\nНа въпрос за съобщението на Ройтерс от октомври за кибератака, Азари Джахруми тогава беше заявил, че \"те това сигурно са го сънували\".", "date": "2019.12.11", "title": "Иран предотвратил кибератака, подозират САЩ за удара"}
{"url": "https://www.dnes.bg/health/2019/12/11/za-kakvo-e-polezna-bilkata-ehinaceia.432543", "text": "Ехинацеята е многогодишно растение, а за негова родина се смята Северна Америка. Използването му за лечебни цели започва още преди повече от 400 години. Според някои източници американските индианци са използвали ехинацеята като лечебно средство. Корените, стеблата и цветовете на растението се използват за лечебни цели. Освен под формата на чай, има няколко форми на приложение, под формата на хранителни добавки, тинктура, екстракт и други.\r\n\r\nСпоред специалисти, редовната консумация на чай от ехинацея, може да помогне за намаляване на възпалението в организма, особено при пациенти с ревматоиден артрит, атеросклероза и пародонтит.\r\nСъединенията в билката намаляват болката значително и подуването при остеоартрит. Разбира се, чаят или добавките от ехинацея не заместват основната терапия назначена от специалист.\r\n                    \n                    \n                \n                \n                \n                \r\nОще една причина да добавите този ароматен чай към вашето ежедневно меню е, че със своите противовъзпалителни свойства, инхибира растежа на пропионибактерия, форма на бактерии, причиняващи появата на акне. Но също така ехинацеята спомага и за поддържането на кожата хидратирана, потиска симптомите на екзема.\r\n", "date": "2019.12.11", "title": "За какво е полезна билката ехинацея? "}
{"url": "https://www.dnes.bg/notifikacii/2019/12/11/poreden-incident-s-dete-v-iasla-jertvata-2-godishno.432635", "text": "Районната прокуратура в Ловеч е образувала досъдебно производство за причиняване на лека телесна повреда на двегодишно дете в детска ясла \"Патиланци\" в града, каза пред БТА говорителят на Окръжната прокуратура Кирил Петров.\n\r\nВ прокуратурата е постъпила жалба от майката на момиченцето - Маргарита Стоянова, преди месец. Тя разказва, че след като е взела дъщеря си от ясла, е забелязала на рамото й голяма синина, променило се и поведението на детето, което е започнало да изпада в крайни емоционални състояния без видими причини.\n\r\nСпоред съдебния лекар Мери Газемба, която е извършила преглед на детето и е издала съдебно медицинско свидетелство, на двегодишното дете е причинено кръвонасядане от притискане с ръка, като има и следи от нокти.\n                \n                \n                \r\n\"Детето действително беше много изнервено. Това не може да се получи от падане. Личи, че са пръсти, притиснато с по-голяма сила, за да остави такива следи\", добави съдебният лекар.\n\r\nМаргарита Стоянова се е консултирала и с детски психолог, който също е установил промяна в поведението на дъщеря й.\n\r\nДиректорът на детската ясла Магдалена Баева отрича над двегодишното дете да е упражнявано насилие от персонала.", "date": "2019.12.11", "title": "Пореден инцидент с дете в ясла, жертвата - 2-годишно"}
{"url": "https://www.dnes.bg/zvezdi/2019/12/11/an-hatauei-stana-maika-za-vtori-pyt.432636", "text": "Актрисата Ан Хатауей и съпругът ѝ Адам Шулман са посрещнали своето второ дете. Това стана ясно, след като двойката беше уловена да носи бебешко столче за кола по време на разходка в Кънетикът. С тях беше и синът им Джонатан, който е на три години. Въпреки че няма официално потвърждение от двойката, феновете им са сигурни, че Хатауей и Шулман отново са станали родители.\r\nАктрисата обяви, че е бременна за втори път през юли тази година и призна, че е изпитвала трудности със зачеването. Тя публикува снимка в социалните мрежи, на която се вижда наедрялото ѝ коремче. „Не е за филм“, написа Хатауей, след което изрази подкрепата си към всички жени, които изпитват трудности със забременяването.\r\n \r\n„Шегата настрана. за всички, които минават през този ад, искам да знаете, че и на мен не ми беше лесно в нито една от бременностите ми. Изпращам ви огромна любов“, допълва Ан. \r\n \r\nСлед като обяви, че очаква второто си дете, Хатауей присъства на много филмови премиери, където не криеше коремчето си. Дизайнерът Брандън Максуел дори направи рокля за звездата, на която добави надпис „Ан + 1“. „Сякаш не беше достатъчно, че направи уникална рокля за мен и бъдещото ми дете, но ти дори сложи и надпис. Благодаря ти, нови приятелю“, написа актрисата в социалните мрежи.\r\n \r\nРазбира се, няма как едно такова щастливо събитие да не бъде отпразнувано. Затова Ан беше изненадана с бебешко парти в дома ѝ в Ню Йорк, на което присъстваха куп звезди, сред които и актрисата Джесика Частейн. „Ан влезе и всички изкрещяхме „Изненада“. Тя прегърна всеки един от приятелите си и им благодари за жеста“, казва източник пред E!News. \r\n \r\n\r\n ", "date": "2019.12.11", "title": "Ан Хатауей стана майка за втори път "}
{"url": "https://www.dnes.bg/obshtestvo/2019/12/11/es-ne-moje-da-prieme-istanbulskata-konvenciia-bez-syglasieto-na-vsichki.432627", "text": "Европейският съюз не може да приеме Истанбулската конвенция без съгласие на всички държави членки.\r\nТова е позицията на Република България по дело пред Съда на Европейския съюз, което е образувано по искане на Европейския парламент за становище относно присъединяването на ЕС към Конвенцията на Съвета на Европа за превенция и борба с насилието над жени и домашното насилие (Истанбулската конвенция).\n\r\nВ рамките на делото ЕП отправя два въпроса към Съда на ЕС, по които могат да участват и държавите членки, за да изразят своята позиция по исканите въпроси.\n\r\nБългарското правителство дава положителен отговор на въпроса дали за сключването от името на ЕС на Истанбулската конвенция е необходимо Съветът на ЕС да приеме две процедурни решения, по подобие на възприетия при подписването й подход.\n                    \n                    \n                \n                \n                \n                \r\nВторият въпрос се отнася по същество до това дали е съвместимо с учредителните договори на ЕС Съюзът да сключи Истанбулската конвенция без наличие на общо съгласие на всички държави членки, в резултат на което те всички ще бъдат обвързани от тази конвенция.\n\r\nПо този въпрос правителството отговаря, че за сключването от името на ЕС на Истанбулската конвенция е необходимо общото съгласие на всички държави членки, съобщиха от правителствената пресслужба.\n\r\nБългария не може да даде такова съгласие поради Решение № 13 от 27.07.2018 г. на Конституционния съд. В него се обявява, че Истанбулската конвенция не съответства на Конституцията на Република България.", "date": "2019.12.11", "title": "ЕС не може да приеме Истанбулската конвенция без съгласието на всички!"}
{"url": "https://www.dnes.bg/mish-mash/2019/12/11/proektyt-montauk-konspiraciiata-vdyhnovila-stranger-things.432594", "text": "Пътуване във времето, контрол на ума, телепортация - Проектът Монтаук може да бъде определен като майката на конспиративните теории. Но въпреки че вдъхновява един от най-успешните сериали на нашето време – \"Stranger Things\", малко хора знаят за него. \n\nЧовечеството от години говори за мистериозни места като Зона 51, за това, кой стои зад убийството на Кенеди, дали американското знаме наистина се развява на Луната, но някак  минава между капките.\r\nПрез 1992 година Престън Николс публикува книгата . Тя само затвърждава слуховете, че обсебена от идеята да победи в Студената война, американската армия е провела експерименти на източната част от Лонг Айлънд още през 80-те. Книгата та Николс разпалва още повече огъня. Авторът твърди, че както Камп Хиро, така и въздушната база Монтаук, са били използвани за провеждането на паранормални експерименти. Картината, която той рисува, е толкова необичайна, че книгата веднага е обявена за фикция.\r\n                    \n                    \n                \n                \n                \n                По думите на Престън Николос, той пише труда си след като \"възстановява спомените си от времето като изследовател за проекта\" и след това дава детайли около интериора на мястото, процедурите, които са се провеждали там, напредналата технология и множеството паранормални инциденти, които твърди, че е видял.\r\nСлед като книгата излиза на пазара и други хора казват, че са били част от Проектът Монтаук. Те потвърждават думите на Николс, че в базата са се провеждали експерименти за контрол на ума и телепатия, опити за отваряне на портали във времето и пространството и дори до други паралелни реалности, войниците искали да се свържат с извънземни, а като опитни зайчета за всичко това, те отвличали малки деца. Проектът бил финансиран от американската армия, а тя взела парите от нацисткото злато, което събрала през Втората световна война.\r\n\r\nИсторията на  Проектът Монтаук е свързана с доста по-популярната история за , в който американците успяват да накарат цял кораб да изчезне и след това да се появи навътре в морето. Но как?\r\nЧетири години след като през 1984 година се появява филм за Експеримента Филаделфия, 57-годишният Ал Бийлек започва да твърди, че е изпитал силно чувство на дежавю, когато го е гледал. С помощта на модерната психология той отключва подтиснатите си спомени, че е участвал както във Филаделфия, така и в нещо наречено  Проектът Монтаук. Бийлек е сигурен, че паметта му е била изтрита чрез технологията  , за да се запази програмата в тайна. Той също така е убеден, че името му е Едуард Камерън и с брат му Дънкан Камерън са били заедно на кораба \", който е част от експеримента Филаделфия.\r\nБийлек разказва историята си на конференция, където твърди, че не кой да е, а самият Никола Тесла е помогнал за отварянето на дупка във времето и пространството. Когато корабът изчезнал и се пренесъл на 200 мили навътре в морето, той и брат му се озовали през друга времева дупка в базата  Монтаук на 12 август 1983 година.\r\nСпоред Бийлек, там се запознал с Николс и двамата създали . Николс описва тази технология добре в книгите си. Електричеството, което се прокарвало през тялото на всеки, който седна на него, било достатъчно да се отключат неговите паранормални способности. Чрез уреда, Дънкан Камерън местел предмети само със силата на мисълта си... подобно на Елевън от Stranger Things.\r\nНиколс описва и друг експеримент – далечното виждане, което всъщност е проучвано от .  Държейки кичур коса или друг предмет, принадлежащ на даден човек, Дънкън можел да се фокусира и да започне да вижда през техните очи и да чува през техните уши... из цялата планета.\r\nАвторът на книгата твърди, че за други експерименти са били използвани отвлечени деца, не по-възрастни от 4 години. Те били пречупвани от случващото се в базите, но след края на всичко, дори не си спомняли, че са били в Камп Хиро.\r\n\r\n52-годишният Стюарт Свердлоу, живеещ в Мичиган, твърди пред The ​​Sun през 2017 г., че е едно от едно от отвлечените момчета и че той, както и други като него са били подложени на ужасяващи мъчения. Някои от твърденията му звучат правдоподобно – момчетата били бити, подлагани на рязка смяна на температурата, насилвани. Други обаче, не чак толкова. Според Свердлоу, той и другите момчета били изпратени на Марс чрез технология за пътуване през пространството.\r\nСпоред Николс, двамата с Дънкън решили да сложат край на проекта, след като докато вторият седял на Стола Монтаук, чудовище било освободено. Всъщност, това е \"истинската история\" зад Stranger Things. Цялата технология била унищожена, за да бъде изгонено чудовището.\r\nСпоред Variety, братята Дъфър, създали Stranger Things, били толкова впечатлени от историята, че шоуто първоначално трябвало да носи името Монтаук, но срещу тях било заведено дело, тъй като името било подобно на това на късометражен филм.\r\n\r\nСпоред Николс, мазето на Камп Хиро, където се провеждали експериментите, било напълнено с цимент. Всеки, който участвал в проекта изгубил паметта си, чрез . Военните, разбира се, отричат думите на автора. Но вариант, в който армията ще признае, че е отвличала деца за да прави странни експерименти върху тях, не съществува.\r\nИ въпреки че много хора отричат твърденията на Николс, то те не са напълно убедени, че работата на военните бази в Камп Хиро е била напълно чиста. Всъщност със сигурност се знае, че американците са имали интерес към паранормалното и дори са започнали експеримента Старгейт през 1978 година – всевиждащо око, подобно на това от историята за Монтаук. ", "date": "2019.12.11", "title": "Проектът Монтаук – конспирацията, вдъхновила \"Stranger Things\""}
{"url": "https://www.dnes.bg/notifikacii/2019/12/11/elizabet-ii-niama-namerenie-da-predade-trona-dori-i-na-95.432652", "text": "Кралският експерт Нийл Шийн сложи край на спекулациите, че кралица Елизабет II ще се оттегли от престола.\r\nНаскоро бяха разпросранени слухове, че Нейно Величество ще отстъпи своите кралски задължения на принц Чарлз и ще прекара старините си спокойно. Но това твърдение се оказа далеч от вярно.\r\nСпоред Шийн, . По думите му, тя може да намали задълженията си с напредването на възрастта си, но със сигурност няма да отстъпи трона.\r\n\"Тя е много лоялна кралица. Самата тя каза преди много години, ако си спомняте, че независимо дали животът й е дълъг или кратък, това е нейното задължение\", каза той пред The Today Extra.\r\nСамото кралско семейство разпространи официален отговор, който също гласи, че  когато навърши 95 години или когато и да било.\"\r\nОт Бъкингамския дворец обявиха, че оттеглянето на Елизабет II би довело до политически усложнения, за това тя остава на трона.", "date": "2019.12.11", "title": "Елизабет II няма намерение да предаде трона, дори и на 95 "}
{"url": "https://www.dnes.bg/obshtestvo/2019/12/11/ban-se-obiavi-protiv-hartata-za-makedonskiia-ezik.432663", "text": "От ръководството на Българската академия на науките /БАН/ в становище изразяват несъгласие с приета \"Харта за македонския език\" от Македонската академия на науките и изкуствата. Това съобщи пресцентърът на БАН.\n\n\r\nОт БАН информират, че на 3 декември 2019 г. Събранието на Македонската академия на науките и изкуствата /МАНИ/ е приело \"Харта за македонския език\". В нея са конструирани исторически и езикови аргументи в защита на официалния книжовен език на Република Северна Македония, като отделен самостоятелен език с континуитет и генеалогия, определян в Скопие като \"македонски\", посочват от БАН.\n\r\n\"Документът предизвиква много сериозни научни възражения. Затова той беше обсъден от ръководството на Българската академия на науките, след което бяха поискани и представени становища от три института на Академията - Института за български език, Кирило-методиевския научен център и от Института за исторически изследвания\", се казва в съобщението от ръководството на БАН.\n                    \n                    \n                \n                \n                \n                \r\nВ него се уточнява, че постъпилите становища са били подкрепени и от индивидуални позиции на членове на Събранието на академиците и член-кореспондентите на БАН /САЧК/.\n\r\n\"На свое заседание днес Събранието на академиците и член-кореспондентите обсъди Хартата на МАНИ и постъпилите становища от институтите на БАН. Изказванията на членовете на Събранието бяха еднопосочни и категорични в защита на научните истини и факти относно произхода, историята и характера на официалния език в Република Северна Македония, които в цитираната Харта са представени некоректно и с подмяна на научната терминология. БАН и САЧК считат изразената в обсъждания документ позиция на Събранието на Македонската академия за невярна и неприемлива, вредяща на отношенията между двете съседни страни. В този смисъл и позицията на БАН остава единодушна и непроменена - официалният език в Република Северна Македония е писмено-регионална норма на българския език\", се посочва в съобщението от ръководството на БАН.\n\r\nВ него се казва, че САЧК ще акцентира върху този научен факт с поредица от събития, които да получат широка обществена и медийна разгласа не само у нас, но и в чужбина. Фактите изискват специално внимание, поради което за становището на БАН ще бъдат официално уведомени както Народното събрание на България, така и висшите държавни институции.\r\n ", "date": "2019.12.11", "title": "БАН се обяви против \"Хартата за македонския език\" "}
{"url": "https://www.dnes.bg/politika/2019/12/11/radev-bylgarite-da-vyzpitat-politicite-da-jiveiat-samo-ot-zaplata.432664", "text": "Неведнъж съм казвал, че българите ще живеят достойно когато възпитат  политиците си да живеят само от заплата; най-вече тези политици, които  вземат управленски решения, разпределят бюджет и сключват договори за  обществени поръчки. Това коментира президентът Румен Радев в ефира на  bTV.\n\n\n\r\nТой подчерта, че за целта са нужни няколко инструмента:  непримирими граждани, свободни медии и разследващи журналисти и силни  съд, прокуратура и КПКОНПИ, „които да отнемат и запорират имущество и,  много важно, да вкарват в затвора”.\n\r\nВ отговор на обвиненията, че  говори „черногледо”, държавният глава подчерта: „Аз говоря амбициозно и  така трябва да разсъждава всеки българин, толкова сме изостанали от  другите източноевропейски държави, трябва да направим много повече”.\n                    \n                    \n                \n                \n                \n                \r\nКогато  му беше напомнено, че кредитния рейтинг на България се подобрява, той  на свой ред отбеляза, че България вече е имала даже по-висок рейтинг –  BBB+ в период 2006 г. – 2008 г., по времето на Тройната коалиция, а сега  възстановяваме кредитния си рейтинг от 2013 г. (ВВВ).\n\r\nПо  отношение на намаляването на външния дълг, Румен Радев призна, че има  резултати, но също така припомни, че към 2009 г. той е бил по-малко от  10 млрд., за да започне да расте и през 2016 г. (с правителство,  оглавявано от Борисов) да скочи до 28 млрд. „Днес излиза, че Борисов  полага неистови усилия да ни спаси от Борисов, от провала на предишните  му мандати”, заяви държавният глава.\n\r\nПрезидентът призова да не  гледаме международните класации, а да използваме като измерител  благополучието на българските граждани. По думите му трябва да се въведе  навсякъде принципът на „конкурентност, прозрачност, отчетност и  отговорност”: „Трябва да си задаваме въпроса как строим, как  ремонтираме, как обучаваме децата си (…) България е с ограничени  ресурси, трябва да държим на качеството”.\n\r\nВъпросът за ефективното разследване на главния прокурор се постави още  преди повече от десетилетие, но чак в залеза на своето управление Бойко  Борисов даде предложение в тази посока – и то в типичния си стил: за 20  минути. По този начин президентът Румен Радев коментира по bTV  законодателните предложения за статута на Обвинител №1, които  правителството лансира.\n\r\nПо думите му цялата идея за независим прокурор с единствена задача да  разследва главния е започнала с нарушение на Закона за нормативните  актове – без обществено обсъждане и без оценка на въздействието, а може и  да се стигне до колизия с Конституцията.\n\r\nВъвежда се нова мощна фигура, в някои аспекти – по-мощна от главния  прокурор, а нея я няма в конституцията; тя се избира от прокурорската  колегия на ВСС (председателствана от главния прокурор), а не е и ясно  кой ще разследва този магистрат в случай, че наруши закона, посочи Румен  Радев.\n\r\n„Проблемът е много по-дълбок и няма да се реши с този законопроект”, подчерта държавният глава.\n\r\nТой подчерта, че даже и ГЕРБ да не участват в консултациите за  конституционни промени, които ще инициира, резултатът от дискусиите ще  влезе в Народното събрание и там управляващите ще трябва да вземат  отношение. „Там има много разумни хора и те приемат много от тези  позиции, които споделям”, отбеляза Румен Радев по отношение на ГЕРБ.\r\nАмбицията на България трябва да е оставането ни на европейската  газова карта като държава на транзит на газ след провала на \"Южен  поток\". Не трябва да се съобразяваме със заплахите на Владимир Путин, а  да гледаме интереса си по отношение на \"Турски поток\". Това каза по bTV  президентът Румен Радев. По думите му с нашите пари плащаме, за да може  руският газ да стигне до Европа.\n\r\n\"Трябва да има много откровена  оценка и мотивиране за формирането на цените, защото ние плащаме. Не  виждам и анализ на оценката на риска”, заяви държавният глава.\n\r\n\"Чувам,  че ще можем да си върнем парите след 15 г. Това е много дълъг период.  За толкова време ще се построят много терминали за втечнен газ. Надявам  се най-накрая да се построи интерконекторът между Гърция и България и да  може да има диверсификация”, каза още Румен Радев.\n\r\nНа въпрос  дали, ако кабинетът беше купил изтребители \"Грипен\", вместо  американските самолети, щеше да се избегне конфликт между него и  Борисов, Радев заяви, че за него типа самолет няма значение.\n\r\n\"Ако  кабинетът беше решил да купи „Грипен” по начина, по който купи F-16, аз  щях да съм същият върл противник. Българското правителство погази  открития и честен конкурс, който да ни даде най-добри условия и това  тепърва ще носи последствия”, заяви президентът.\r\n\n\r\n\"Покрай F-16 ние  сключихме и договор за индустриално сътрудничество, който е скрит. В  него няма реални параметри и срокове. Ние трябваше да направим много  повече. Предложих на Тръмп да направи така, че когато купуваме от тях,  да има много стабилна подкрепа от американското правителство именно за  индустриално сътрудничество и за трансфер на технологии, за да няма тази  икономическа бездна\", каза още Радев.\n\r\nТой коментира и казаното  от новата посланичка на САЩ у нас, че ще санкционират корумпирани  държавници и техните семейства с отказ за издаване на визи. Според Румен  Радев никой не може да реши нашите проблеми с корупцията отвън.\n\r\n\"Трябва  обаче да се отнесем със сериозност към едно такова намерение. Това е  ясен знак от Държавния департамент, че в България има ненаказана  корупция по високите етажи на властта”, каза Радев.\n\r\nТой уточни, че такива визови санкции има за страни като Иран, Пакистан, Еритрея, Нигерия и Камбоджа.\n\r\n\"Вкарването  ни в една такава група е имиджова щета за нашата страна. Това няма как  да не влияе с отношенията ни със САЩ”, на мнение е той.", "date": "2019.12.11", "title": "Радев: Българите да възпитат политиците да живеят само от заплата"}
{"url": "https://www.dnes.bg/akoshtete-vqrvaite/2019/12/11/kakvo-ochakva-vsiaka-zodiia-v-liubovta-prez-2020-g.432542", "text": "Любовта е водеща сила и това няма да се промени и през 2020 година. Необвързаните ще бъдат нащрек за своята сродна душа и някои наистина ще имат късмета да я намерят. Няма да липсват трудни моменти, но със силата на духа ще успеем да ги преодолеем.\r\n\r\n\r\nНовата 2020 ще бъде благоприятна и изключително задоволителна за родените под този зодиакален знак по отношение на любовта и романтиката. Следващите месеци ще ви докажат, че връзката ви с любимия човек ще стане още по-стабилна. Тези от вас, които търсят своята перфектна половинка, имат шанс за щастие към края на годината.\r\n                    \n                    \n                \n                \n                \n                Но това не означава, че любовният им живот няма да е интересен.\r\nВъзможно е да имате флирт с колега или бивша половинка да напомни за себе си. Овните ще намерят стабилността, която толкова дълго търсят. Споровете с партньора няма да могат да развалят връзката ви. И все пак, бъдете по-отдадени и се грижете добре за любимия човек, тъй като след края на лятото са възможни здравословни неразположения.\r\nТези, на които им предстои брак или скоро са се венчали, може да се радват на новината за бебе.\r\n", "date": "2019.12.11", "title": "Какво очаква всяка зодия в любовта през 2020 г.?"}
