{"url": "https://www.dnes.bg/mish-mash/2017/12/26/donatela-versache-liubopitni-fakti-za-modnata-ikona.362949", "text": "Тя е творчески директор и вицепрезидент на една от луксозните италиански марки. Модната икона Донатела Версаче успя да излезе от сянката на своя покоен брад Джани, който основава бранда през 1978 година.Донатела много трудно преживява внезапната загуба на брат си, когато през 1997 година той е убит пред дома си в Саут Бийч, Флорида. Кокаин, алкохол, скъпи и ненужни покупки, буен характер, изправят пред фалит модния бранд.По молба на своите близки Донатела постъпва в хоспис, където се бори със своите пороци. Завръщането ѝ е шеметно, а днес тя продължава да развива семейния бизнес успешно.Донатела Франческа Версаче е родена на 2 май 1955 г. в град Реджо ди Калабрия и е най-малката от 4 деца в семейството.Баща ѝ е личен финансист на италианската аристокрация. Нейната по-голяма сестра Тина, умира едва 12-годишна от неправилно лекувана инфекция с тетанус.Брат й Санто Версаче притежава 30% от акциите на Versace.В средата на 70-те години Донатела последва по-големия си брат Джовани (Джани) във Флоренция, за да се отдаде на модата.", "date": "2017.12.26", "title": "Донатела Версаче – любопитни факти за модната икона"}
{"url": "https://www.dnes.bg/notifikacii/2017/12/26/shanhai-ogranichava-naselenieto-zaradi-bolestite-na-grada.363400", "text": "Китайският финансов и икономически център град Шанхай ще ограничи до 2035 г. броя на населението си до 25 милиона души в опит да се пребори с \"болестите на големия град\", съобщи градската управа, цитирана от Ройтерс.На сайта си градският съвет съобщи снощи, че набелязаната цел за контрол над мащаба е част от генералния план за развитието на града за периода 2017-2035 г., одобрен от властите.До 2035 г. броят на постоянното население на Шанхай ще бъде контролиран на равнище от около 25 милиона души, а общата площ, предназначена за строителство, няма да надвишава 3200 кв. километра, посочи съветът.Според държавни медии за \"боледуване на големия град\" може да се говори, когато един мегаполис започне да страда от замърсяване на околната среда, прекомерен трафик и недостиг на обществени услуги като образование и здравеопазване, съобщава БТА.В много от най-големите китайски градове се наблюдава също скок в цените на жилищата, което поражда опасения от балон на пазара на имоти.По данни на агенция Синхуа в края на 2015 г. Шанхай, който се намира на източното крайбрежие на Китай, е имал постоянно население от 24,15 милиона души.Градските власти съобщиха също, че генералният план предвижда увеличаване на усилията за опазване на околната среда и запазване на забележителностите на града.\r\n ", "date": "2017.12.26", "title": "Шанхай ограничава населението заради \"болестите на града\""}
{"url": "https://www.dnes.bg/notifikacii/2017/12/26/zvezdi-i-politici-izdignaha-kandidaturata-na-putin.363427", "text": "Стотици руски знаменитости, спортисти и политици, издигнаха днес кандидатурата на държавния глава Владимир Путин за президентските избори през март 2018 г., съобщи Ройтерс, цитирана от БТА.\r\nСедемстотин души заявиха подкрепата си за Путин, с 200 над необходимата бройка за издигане на президентска кандидатура. Самият той не можа да присъства на събитието в Москва заради натоварения си график.\r\nОчаква се обаче лично да внесе необходимите документи в централната избирателна комисия.\r\nБившият офицер от КГБ ще участва на изборите като независим кандидат - ход, който изглежда цели да утвърди имиджа му на \"баща на нацията\", вместо на партийна политическа фигура, отбеляза Ройтерс.\r\nУправляващата партия \"Единна Русия\" и партия \"Справедлива Русия\" казаха, че ще подкрепят кандидатурата му.\r\nТъй като Путин реши да участва в изборите като независим кандидат, събранието на инициативната група в негова подкрепа е задължителна процедура, за да може той да се включи в избирателната кампания. Според закона всеки независим кандидат трябва да получи подкрепа от не по-малко от 500 руски граждани, имащи активно избирателно право.\r\n ", "date": "2017.12.26", "title": "Звезди и политици издигнаха кандидатурата на Путин"}
{"url": "https://www.dnes.bg/zvezdi/2017/12/26/andrea-mariia-kapchikova-kup-krasavici-v-shouto-avatar.363414", "text": "Много популярни личности си дадоха среща, за да полеят дванадесетия рожден ден на Bedroom Club, а домакините спретнаха запомнящо се шоу.Над 20 танцьори от България и Румъния се превъплътиха в героите от най-касовия филм в историята на киното - \"Аватар\".\r\nЗад пулта застанаха  DJ C-FUSION, DJ Gorro, DJ Stephan Gee и Vera Russo MC.\r\nХристо Сираков се появи в компанията на своя близък приятел Любен Дилов-син и носителката на титлата \"Мис Плеймейт 2017\" – Нора Недкова. Фолкзвездите Мария и Андреа също заеха места, а половинката на Кубрат Пулев поднесе и специални поздравления от него нa екипа клуба. \r\nАся Капчикова, Теди Кацарова и Зорница Линдарева също се включиха в празника, по черния килим минаха още тв водещата Мария Силвестър,  Pavell&Venci Venc, топ готвачите Манчев и Шишков.\r\nСиноптичката Никол Станкулова и колежката й Зейнеб Маджурова също станаха част от празника. Мениджмънтът на клуба пък обеща грандиозни събития с най-големите имена на музикалната сцена през цялата 2018 година. ", "date": "2017.12.26", "title": "Андреа, Мария, Капчикова... Куп красавици в шоуто \"Аватар\""}
{"url": "https://www.dnes.bg/obshtestvo/2017/12/26/dostoinite-bylgari-s-koito-se-prostihme-prez-2017-godina.363312", "text": "", "date": "2017.12.26", "title": "Достойните българи, с които се простихме през 2017 година"}
{"url": "https://www.dnes.bg/obshtestvo/2017/12/26/za-silata-na-ikonite-nadejdata-i-liubovta-ili-kak-viarata-lekuva.363404", "text": "\r\nВече 20 години през ръцете на Даниела минават най-важните символи на вярата - иконите. Започва в началото на 90-те с подкрепата на съпруга си. Твърди, че освен талант за рисуването на светци, се изисква и божия помощ.\r\nЧрез любовта към иконите успява да се справи и в битката с много тежка болест. Преди 13 години Даниела разбира, че има рак на меките тъкани. Именно рисуването ѝ помага да се справи с това и да овладее емоциите.\r\nДнес благоевградчанката рисува иконите с много любов. Вярва, че за добрата икона е важна духовната връзка със светеца.\r\n\"Моля се докато рисувам. Изобразяването на Исус Христос винаги ми е било много трудно. Иконата е трудоемко нещо, защото има специфични неща, които трябва да се направят\", сподели пред  зографът.\r\nОт години Даниела предава занаята си на стотици ученици и студенти, а иконите се търсят както от вярващи, така и от атеисти.\r\n\"Много е важно човекът, който поръчва иконата, с какво желание идва. Моля се за хората, за мои близки и приятели. Много се моля и за себе си - да съм достойна\", каза още тя.\r\nЗа коледните празници зографът пожела на хората повече смирение и доброта в сърцето.\r\n\r\n ", "date": "2017.12.26", "title": "За силата на иконите, надеждата и любовта. Или как вярата лекува"}
{"url": "https://www.dnes.bg/football/2017/12/26/rumynec-zapali-doma-si-sled-zagubata-na-real-ot-barsa.363415", "text": "Румънски запалянко на Реал Мадрид от град Арад (Западна Румъния) подпали дома си след поражението на европейския клубен шампион с 0:3 срещу Барселона в събота, съобщава sport.ro, цитиран от БТА.", "date": "2017.12.26", "title": "Румънец запали дома си след загубата на Реал от Барса"}
{"url": "https://www.dnes.bg/obshtestvo/2017/12/26/bsp-iska-pomosht-za-roditeli-na-zaginali-vyv-voenni-misii.363416", "text": "\"Утре се навършват 14 години от смъртта на наши военни в Ирак. Срещнахме се с близки на загиналите. Тези хора се чувстват забравени, чувстват, че децата им са забравени. И за тях, и за нас загиналите наши момчета са герои\". Това заяви лидерът на БСП Корнелия Нинова след среща с близки на български военнослужещи, загинали в Ирак, съобщиха от пресцентъра на БСП.\r\nРъководството на БСП е поело ангажимент да преиздаде книгата \"Обречени на дълга\", в която се описват биографиите на загиналите, както и да направят и документален филм.\r\n\"Има нужда от една поправка в Кодекса за социално осигуряване, която да даде възможност на родителите на загинали в мисии, да получават едно социално допълнение, каквото получават родителите на загиналите при изпълнение на наборна служба. Ще внесем такова предложение в НС, в първите дни на януари. Ще направим и една паметна плоча с имената им, като всичко подчиняваме на едно човешко уважение към загиналите и към техните близки, които се чувстват забравени\", е заявила Нинова. \r\nТя е обяснила, че е предвидено паметната плоча да бъде изградена в София, за да може военните, които заминават на мисии, да поставят цветя и изразят своето уважение към колегите си.\r\n ", "date": "2017.12.26", "title": "БСП иска помощ за родители на загинали във военни мисии"}
{"url": "https://www.dnes.bg/world/2017/12/26/trus-s-magnitud-4-8-udari-iugozapadna-polsha.363417", "text": "Земетресение с магнитуд 4.8 е ударило югозападна Полша в 13:15 българско време (12:15 местно), предава Европейският средиземноморски сеизмологичен център (EMSC).\r\nЕпицентърът на труса е на дълбочина 2 километра и е на 7 км разстояние от полското село Гребочице, с население 1500 души, на 6 км от градчето Полковице, с население 21 600 души и на на 201 км от столицата на Чешката република – Прага, с население 1,166,000.\r\nЗасега няма съобщения за пострадали.", "date": "2017.12.26", "title": "Трус с магнитуд 4,8 удари югозападна Полша"}
{"url": "https://www.dnes.bg/health/2017/12/26/hrani-koito-organizmyt-usvoiava-po-lesno.363084", "text": "По празниците пазаруваме и ядем като за последно. Ключово условие да си доставим всички ползи, които консумираната храна носи, е да успеем да усвоим пълноценно полезните вещества в нея. За съжаление, редица временни или хорнични проблеми с храносмилането може да затруднят този процес.", "date": "2017.12.26", "title": "Храни, които организмът усвоява по-лесно"}
{"url": "https://www.dnes.bg/notifikacii/2017/12/26/v-znak-na-protest-turchin-trygna-pesha-za-erusalim.363418", "text": "35-годишният турчин Нуреттин Коч реши да тръгне пеша от Истанбул за Ерусалим, за да изрази възмущението си от решението на американския президент Доналд Тръмп да признае Ерусалим за столица на Израел, предаде Анадолската агенция, цитирана от БТА.\r\nВъпреки студеното време Коч, който е тръгнал на път на 17 декември, вече е успял да стигне в градчето Болу на 262 км от Истанбул, където са го срещнали репортерите на Анадолската агенция.\r\nМъжът казал, че се надява за 5-6 дни да стигне до Анкара, откъдето ще продължи за Хатай. Според него пътят до Ерусалим ще му отнеме около 2 месеца.\r\n\"В Йерусалим от години има насилие. Всеки трябва да направи по нещо за Ерусалим. Аз като мюсюлманин, като човек, се запитах какво бих могъл да направя и реших да тръгна на път\", казва Коч.", "date": "2017.12.26", "title": "В знак на протест: Турчин тръгна пеша за Ерусалим"}
{"url": "https://www.dnes.bg/stranata/2017/12/26/na-bydni-vecher-pojar-izpepeli-blok-v-boichinovci.363420", "text": "Пожар избухна в блок в Бойчиновци на Бъдни вечер. Няколко семейства посрещнаха Рождество Христово на улицата, съобщава bTV.\r\nПламъците тръгнали от апартамент в триетажен блок, отопляван с печка на твърдо гориво.\r\nОгънят унищожил напълно жилищата на последния етаж и покрива на сградата. Останалите домове са необитаеми заради тоновете вода, използвани при гасенето на пожара.\r\nВ блока има 12 апартамента. Всички семейства в момента са настанени при близки и роднини.\r\nОбщина Бойчиновци се ангажира да помогне при възстановяването на домовете на хората.\r\n ", "date": "2017.12.26", "title": "На Бъдни вечер: Пожар изпепели блок в Бойчиновци"}
{"url": "https://www.dnes.bg/stranata/2017/12/26/po-praznicite-prazni-gradove-i-pylni-kurorti.363401", "text": "Празни градове и пълни курорти. Така изглежда картината около Коледа и Нова година. Стотици хиляди успяха да слеят празниците и тръгнаха на път в страната и чужбина. Десетки милиони левове ще се похарчат за почивка през следващите дни.\r\n\"Основните дестинации са местните. Коледа е семеен празник – има малки деца и възрастни хора\", коментира Румен Драганов от Института за анализи и оценки в туризма пред Нова тв. \"Около 360  000 българи пътуват в България, а 120 000 са избрали да пътуват в чужбина\".По думите на Драганов, българите почиват в България, германците в Германия, Французите във Франция. \"Има малки деца, не може да ги натоварите на някакъв ван. Затова са тези празници и традиции, хората да са заедно.\", обяснява специалистът.Според неговите наблюдения, хората пътуват по-често и през къс-дълъг уикенд. 480 хиляди са тези, които ще пътуват по сегашните празници, отбеляза той идопълни, че най-рано се свършват местата из курорти като тези във Велинград, Вършец, Сандански..., където има спа туризъм.В чужбина най-честите дестинации са съседните страни - Гърция, Сърбия, Македония, Румъния и Турция. \"Сега се пече хляба за лятото. Сега се продава този сезон. Ако отворим каквито и да е европейски сайтове, в момента текат най-интензивните продажби. От 1 януари започват големите политически борси, където са сравнени кое е продадено и какви леглови бази са останали.\", каза още Драганов, като уточни, че става въпрос за жителите в Западна Европа, които имат сигурни доходи, докато българите сме по-лежерна нация и решаваме къде ще пътуваме доста по-късно.   ", "date": "2017.12.26", "title": "По празниците: Празни градове и пълни курорти!"}
{"url": "https://www.dnes.bg/index/2017/12/26/godinata-v-snimki-iuli-2017.362760", "text": "По традиция, екипът на Dnes.bg продължава да ви показва най-интересните и любопитни снимки от отминаващата си 2017 година.\r\nВъв втория ден на Коледа ви предлагаме да видите най-красивите кадри от летния и топъл юли. А ако сте пропуснали някоя от предишните ни галерии, \r\n ", "date": "2017.12.26", "title": "Годината в снимки: Юли 2017"}
{"url": "https://www.dnes.bg/politika/2017/12/26/karadaiy-zove-podvedenite-i-izlyganite-da-se-vyrnat-v-dps.363421", "text": "По време на възпоменателните митинги по повод 33 години от началото на т.нар. Възродителен процес в Могиляне и Момчилград председателят на ДПС Мустафа Карадайъ призова всички, които са били подведени и излъгани преди една година и са изменили на партията, да се върнат в редиците й. \r\n\"Тези, които имат честни сърца и които пред себе си могат да кажат, че са сгрешили, те ще намерят правилния път отново към ДПС\", каза още в словото си Мустафа Карадайъ.\r\nТой засегна и темата за вота на недоверие към правителството и бе категоричен, че такъв ще има и ДПС участва в работна група, която да изготви мотивите за вота на недоверие, насрочен за 17 януари. \r\nПо-рано днес на възпоменателния митинг на ДПС в кирковското село Могиляне, край паметника на нелепо загиналата Тюркян по време на \"възродителния процес\", Карадайъ също коментира решението за вот на недоверие към правителството в контекста на европредседателството на България. \r\n\"Предстои ни европредседателство. Ние имаме голяма отговорност за това, но за нас е още по-ценна демокрацията в нашата родина. Ние ще дадем нашия принос по време на европредседателството, но ние няма да отстъпваме от нашите ценности\", коментира Карадайъ.", "date": "2017.12.26", "title": "Карадайъ зове: Подведените и излъганите да се върнат в ДПС"}
{"url": "https://www.dnes.bg/zvezdi/2017/12/26/koi-znamenitosti-stanaha-roditeli-prez-2017-i-chast.363208", "text": "Годината се оказа доста щедра към звездите, като мнозина се сдобиха с наследници през 2017 г. Ето кои от знаменитостите станаха родители.Сред едни от най-следените двойки бе Джордж и Амал Клуни, които се сдобиха с близнаци. През 2014 г. холивудската звезда надяна брачната халка, а на 6 юни 2017 г. той и Амал станаха родители на близнаците Ела и Александър.Серина Уилямс не планира да продължи да се състезава през тази година. За бременността си тенис звездата узнала случайно. По план първо трябвало да има сватба и по-късно да се появят децата, но в нейния случай стана обратното. На 1 септември се роди дъщеря ѝ Олимпия, а в средата на ноември Серина и Алексис сключиха брак. Уилямс планира да се върне скоро отново на корта.Натали Портман също стана майка. Нейната дъщеря бе кръстена Амалия и се роди на 22 февруари тази година. Звездната двойка има още едно дете – 6-годишен син Алеф. Портман много бързо се върна във форма и вече може да се похвали със стройна фигура.Кои други знаменитости станаха родители, четете на ", "date": "2017.12.26", "title": "Кои знаменитости станаха родители през 2017? ( I част)"}
{"url": "https://www.dnes.bg/sofia/2017/12/26/transporten-haos-i-zadrystvane-na-vitosha.363410", "text": "Десетки коли са блокирани в транспортен хаос на Витоша, съобщава bTV.\r\nАвтомобилите се намират на пътя за хижа \"Алеко\", където няма организация на движението.\r\nСтотици хора се възползваха от празничния и слънчев ден, за да се качат в планината.\r\nЗаради паркиралите и от двете страни коли обаче придвижването и в двете посоки е почти невъзможно и се извършва изключително бавно.", "date": "2017.12.26", "title": "Транспортен хаос и задръстване на Витоша"}
{"url": "https://www.dnes.bg/sofia/2017/12/26/vijte-kyde-niama-da-ima-voda-na-28-dekemvri-v-sofiia.363411", "text": "На 28 декември  2017 г. (четвъртък), във връзка с диагностика на уличен водопровод на ул. 2 , кв. „Враждебна“, се налага спиране на водоподаването от 9:30  до 17:30 часа на клиентите на „Софийска вода”, живеещи в района на: Ул. 2 , ул. 60, ул. 1, ул. 61.\r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.  2 ъгъла с ул. 25.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\r\n“Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2017.12.26", "title": "Вижте къде няма да има вода на 28 декември в София"}
{"url": "https://www.dnes.bg/akoshtete-vqrvaite/2017/12/26/jenite-haresvat-loshi-momcheta-zashto-kakvo-gi-vleche.363207", "text": "Интересно е явлението, че жените, които имат добри постижения, справят чудесно в учението или професията си и изглеждат добре, харесват така наречените \"лоши момчета\".\r\n \r\nАлфа мъжкият познава добре себе си. Той е уверен и може да бъде водач на глутницата.\r\n \r\nТой знае какво иска и как да го получи и сякаш всичко му е ясно. А това е много привлекателно за жените.Лошата страна на нещата е, че този мъж може да бъде обсебващ, ревнив, контролиращ и дори жесток в някои случаи.\r\n \r\nОсвен това, подобен тип често е неверен, защото много жени отговарят на примитивната му тъмна, мъжествена енергия и това му дава голям избор.\r\n \r\nОбяснението на много дами е, че имат нужда от мъж, който да ги кара да се чувстват женствени.\r\n \r\nПодобни връзки правят една жена по-отстъпчива, с желание да се нагажда спрямо партньора и да пренебрегва собствените си желания и нужди.", "date": "2017.12.26", "title": "Жените харесват лоши момчета! Защо? Какво ги влече?"}
{"url": "https://www.dnes.bg/obshtestvo/2017/12/26/pochina-kostadin-chakyrov-syvetnikyt-na-todor-jivkov.363412", "text": "Тази нощ е починал Костадин Чакъров – член на Политическото бюро на СКБ и председател на Съюза на комунистите в България до 2013 година. Това съобщи настоящият председател на съюза Павел Иванов. \r\nКостадин Чакъров е последният политически съветник на Тодор Живков, а преди 1981 г. и на Людмила Живкова. \r\nРоден е през 1947 г. в Пловдив. Висшето си образование получава в Юридическия факултет на Софийския университет.\r\nРаботи последователно като първи секретар на ДКМС в Пловдив, съветник в Държавния съвет на Народна република България, заместник-завеждащ икономическия отдел на ЦК на БКП.", "date": "2017.12.26", "title": "Почина Костадин Чакъров – съветникът на Тодор Живков"}
{"url": "https://www.dnes.bg/notifikacii/2017/12/26/es-osydi-nedopuskaneto-na-navalni-do-izborite.363409", "text": "Европейската дипломатическа служба осъди днес отказа на Централната избирателна комисия на Русия да допусне Алексей Навални до участие в президентските избори догодина.\"Решението поставя сериозно под съмнение политическия плурализъм в Русия и  перспективата за демократични избори догодина\", се казва в изявление на говорителя на службата.\r\nЕС смята, че основанията на руската ЦИК да спре опозиционния политик от надпреварата с Путин са \"политически мотивирани\".\"Очакваме руските власти да гарантират, че играта ще бъде честна, включително и на президентските избори на 18 март\", се казва в изявлението.Дипломатическата служба припомня, че по обвиненията срещу Навални за злоупотреба със средства, на които се основава отказа за регистрация за участие на изборите, вече са гледани от Европейския съд за правата на човека. През октомври магистратите от Страсбург осъдиха руската държава да плати на Алексей Навални 55 000 евро, а на брат му Олег - 20 000 евро обезщетение за несправедливото им осъждане за злоупотреби и източване на пари от руския клон на френската козметична компания \"Ив Роше\".Европейският съд прецени, че руският съд не е осигурил справедлив процес, а обвиненията към двамата братя са по деяния, които не са били подсъдни към времето на извършването им, според руското право.Според Брюксел Москва трябва да покани наблюдателна мисия на ОССЕ за изобите, която да проследи за спазването на правилата. Въз основа на неин доклад ЕС ще реши дали да ги признае за законни и честни, се казва в изявлението.Вчера ЦИК на Русия отказа регистрация на Алексей Навални под предлог, че е осъждан и няма право да се кандидатира. Решението е било взето единодушно от Комисията с един въздържал се. Веднага след това Навални призова за бойкот на изборите", "date": "2017.12.26", "title": "ЕС осъди недопускането на Навални до изборите"}
{"url": "https://www.dnes.bg/za-da-se-razbirame/2017/12/26/6-znaka-che-ste-po-mydri-otkolkoto-smiatate.362947", "text": "Смятате ли се за мъдри? Има някои показатели, които издават дали човек е помъдрял или не. Поговорката гласи, че с \"времето идва и мъдростта\".Това не е съвсем вярно, защото някои хора носят естествена мъдрост още от ранна възраст без да го осъзнават.Неслучайно има много хора на достолепна възраст, които не притежават вашата мъдрост. Те не са се научили от грешките си, не са ги анализирали, не са взели своята поука.\r\nМъдростта може да се разглежда още като възприятие, възприемане, прозрение, разбиране. Това са човешки способности, неподвластни на времето, а на по-висши сили и таланти на човешката проницателност.Кои са знаците, че сте по-мъдри, отколкото смятате?Мъдрият човек прощава. Глупавият и ограниченият помни като слон всички лоши моменти. Хората, лишени от мъдрост и критичност са отмъстителни и злопаметни. За разлика от тях вие като мъдра личност сте се научили с времето да давате прошка на онзи, който я заслужава.Безсмислените битки, споровете до припадък, само и само да се докаже нечие мнение, са белези на липса на мъдрост. Вие, от друга страна, притежавате невероятна способност да преценявате кое наистина си струва, кое е нещото в живота, за което си заслужава да се борите, да защитавате, да обичате. То е защото сте истински мъдра личност, независимо на каква възраст сте.", "date": "2017.12.26", "title": "6 знака, че сте по-мъдри, отколкото смятате "}
{"url": "https://www.dnes.bg/world/2017/12/26/moskva-gotova-da-e-posrednik-mejdu-sasht-i-kndr.363413", "text": "Москва е готова да посредничи между САЩ и Северна Корея, но за това е нужно съгласието на противостоящите една на друга страни, съобщи пред журналисти руският президентски прессекретар Дмитрий Песков, цитиран от ТАСС.\r\n\"Става дума за готовност на Русия при наличието на необходимост и желание от двете страни, - каза той. - Няма как да станем посредник между две страни единствено по своя воля, нужно е това да е по волята на двете страни.\"\r\nПесков каза още, че тъй като конфронтационната риторика е тъкмо между Пхенян и Вашингтон, то готовността на Русия е доста очевидна с оглед на това да се намери път за деескалация на напрежението.\r\nВчера руският външен министър Сергей Лавров призова Вашингтон и Пхенян да започнат преговори, като добави, че Русия е готова да посредничи в тях, отбелязва Ройтерс.\r\nАмерикански дипломати заявиха, че се стремят към дипломатическо разрешение на кризата, но президентът Доналд Тръмп постави като предварително условие Северна Корея да поеме ангажимент, че ще се откаже от ядрените си оръжия, преди да започнат каквито и да било разговори. ", "date": "2017.12.26", "title": "Москва готова да е посредник между САЩ и КНДР"}
{"url": "https://www.dnes.bg/politika/2017/12/26/bylgariia-i-makedoniia-sa-sysedi-obrecheni-na-sytrudnichestvo.363422", "text": "Македонският президент Георге Иванов заяви, че България и Македония са съседи и като такива, са обречени на взаимно сътрудничество. \r\nВ годишното си обръщение към парламента той отбеляза, че Договорът за добросъседство между София и Скопие е резултат от компромиси, които не могат да удовлетворят всички, съобщава БНР.\r\n\"За да се постигне целта, това споразумение трябва да се разглежда от гледна точка на бъдещето, а не на миналото. Това е споразумение на общата история на двете държави и техните народи, и се отнася за периода от признаването на Република Македония от страна на Република България, съответно от 1992 година. Призовавам двете правителства да допринесат за постигането на целта на договора\", каза Георге Иванов.\r\nТой допълни, че документът създава атмосфера за по-голяма откритост и сътрудничество между църквите.\r\n\"Макар да съм вярващ, аз съм президент на светска държава, която е отделена от църквата. Не се намесвам в работата на църквите, но, като всеки вярващ, очаквам Македонската православна църква – Охридска архиепископия да бъде равноправна част от православния свят\", добави македунският президент.", "date": "2017.12.26", "title": "България и Македония са съседи. Обречени на сътрудничество!"}
{"url": "https://www.dnes.bg/stranata/2017/12/26/slynchevo-na-stefanovden-gradusite-mejdu-9-i-14.363423", "text": "През нощта над по-голямата част от страната ще бъде ясно и почти тихо. На места в низините и котловините ще се образува мъгла или ниска слоеста облачност, които в Югоизточна България ще се задържат почти през целия ден. Над останалата част от страната през деня ще бъде предимно слънчево. Ще духа слаб южен вятър. \r\nМинималните температури ще са между минус 3 и 2 градуса, малко по-високи - по Черноморието; максималните ще са между 9 и 14 градуса, в районите с мъгла - малко по-ниски.\r\nПо Черноморието ще преобладава слънчево време. В сутрешните часове на отделни места ще се образува ниска облачност или мъгла, по-трайни - в южните райони. Ще духа слаб вятър от югозапад. \r\nМаксималните температури на въздуха ще са 10-12 градуса. Температурата на морската вода е 8-10 градуса. Вълнението на морето ще бъде 2-3 бала.\r\nНад планините ще бъде предимно слънчево. Ще духа умерен, по високите и открити части - до силен, вятър от югозапад. Максималната температура на височина 1200 метра ще е около 0 градуса, на 2000 метра - около 6 градуса.\r\nВ четвъртък вятърът от юг-югозапад ще се усили, в източните райони ще е умерен. Облачността ще се увеличи и на отделни места, главно в Южна България, ще превали дъжд. Температурите ще се задържат без съществена промяна.\r\nВ петък от северозапад ще прониква студен въздух. Ще има значителна облачност и на места ще превали дъжд, в планинските райони - сняг. ", "date": "2017.12.26", "title": "Слънчево на Стефановден. Градусите между 9 и 14"}
{"url": "https://www.dnes.bg/sofia/2017/12/26/sybariat-kyshta-pametnik-na-kulturata-v-sofiia.363424", "text": "", "date": "2017.12.26", "title": "Събарят къща - паметник на културата в София"}
{"url": "https://www.dnes.bg/health/2017/12/26/praznichno-preiajdane-6-hrani-s-koito-da-se-detoksikirate.362948", "text": "Празниците са любимото ни време в годината. Освен че се отдаваме на почивка и срещи с близки и приятели, пътувания, обичаме да казваме, че тогава си \"отпускаме душата\". Отпускането преминава в обилно хранене, консумация на алкохол, по-малко физическа активност.Както след всеки празник, така и тази година е време да помислим как да детоксикираме тялото си.Споделяме няколко храни, които да включите в менюто си за повече здраве.По време на празниците, освен че прекаляваме с консумацията на храни, преобладават мазните, тежките ястия, пикантните, към тях добавяме сладкиши, сушени плодове, ядки, алкохол.. Всичко това е стрес за храносмилателната система. За да възстановим работата ѝ, ние се нуждаем от здравословни фибри, като семена от чиа. Тях може да добавяте в кисело мляко, отново към смути напитките ви. Чиата е много полезна за сърцето, за контрола на кръвната захар, за редукция на теглото.Един от най-добрите начини да се детоксикирате след празниците е като добавите към менюто си грейпфрут. Освен че помага за редуцирането на килограмите, цитрусовият плод съдържа големи количества витамин С, който е мощен антиоксидант. Освен това консумацията му засилва имунитета и намалява апетита.", "date": "2017.12.26", "title": "Празнично преяждане? 6 храни, с които да се детоксикирате"}
{"url": "https://www.dnes.bg/obshtestvo/2017/12/26/nai-hubaviiat-podaryk-desetki-bebeta-proplakaha-po-praznicite.363425", "text": "", "date": "2017.12.26", "title": "Най-хубавият подарък! Десетки бебета проплакаха по празниците"}
{"url": "https://www.dnes.bg/mish-mash/2017/12/26/zodiia-ribi-godishen-i-liuboven-horoskop-za-2018-a.363216", "text": "2018 г. ще бъде особено успешна за художници, писатели и музиканти. Те ще имат пълната свобода да разгърнат своите творчески възможности и ще изпитат истинско удовлетворение.Рибите, които работят в рекламния бизнес, също ще имат повод да гърмят шампанското, но техният талант ще бъде оценен финансово най-рано през март.Успехите ще подобрят личния ви живот, но когато става въпрос за романтика и флирт – почти няма да ви остава време.Взаимоотношенията в семейството ще бъдат на ниво през цялата година, не се очакват съществени трусове. Все пак трябва да сте наясно, че това зависи изцяло от вас. През летните месеци ще се занимавате с имоти, като именно тогава се очаква да разрешите проблема си и да се нанесете в ранната есен в ново жилище. За голяма част пък предстоят ремонти на дома именно в месеците за отпуск.Рибите, които нямат сериозна връзка, могат през следващата година да се „загубят“ в множество романи.Есента отново е време за възход, талантът на Рибите няма да остане незабелязан. Очаквайте подкрепа от високите етажи на властта и администрацията. Времето е подходящо да реализирате мащабни бизнес проекти.Декември пък е най-подходящият месец за тези Риби, които ще мислят за активна почивка. Ако имате възможност – планирайте мястото, където да реализирате любимите си хобита.Краят на годината ще бъде богат на романси в офиса, но те ще са сполучливи единствено за Рибите без партньор.Любовният хороскоп за 2018 четете на ", "date": "2017.12.26", "title": "Зодия Риби: Годишен и любовен хороскоп за 2018-а"}
{"url": "https://www.dnes.bg/obshtestvo/2017/12/26/tatkovci-poiskaha-spodeleno-roditelstvo-v-denia-na-bashtata.363426", "text": "", "date": "2017.12.26", "title": "Татковци поискаха споделено родителство в Деня на бащата"}
{"url": "https://www.dnes.bg/mish-mash/2017/12/26/pricheskite-koito-systariavat-nai-mnogo-sa.363188", "text": "Всички сме виждали и знаем, че една прическа може да промени цялостния изглед на една жена. Дори една незначителна промяна като добавяне на бретон може да ни направи да изглеждаме на тотално различен човек. За съжаление, понякога експериментите с косата водят до ефект с обратен знак. Днес ще обърнем внимание на грешките с прическите, които добавят години във възрастта ни и ни състаряват визуално.Ето кои са те:1. Прав пътДа промените пътя на прическата си е много добро нещо, което можете да правите от време на време, защото по този начин ще предотвратите появата на плешиви петна в по-напреднала възраст. Въпреки това трябва да отбележим, че правият път добавя години във възрастта и ни кара да изглеждаме по-стари.Кои са другите прически, които състаряват външния ви вид, четете на ", "date": "2017.12.26", "title": "Прическите, които състаряват най-много са... "}
{"url": "https://www.dnes.bg/stranata/2017/12/26/gripnata-epidemiia-e-dalech-pikyt-kym-kraia-na-ianuari.363406", "text": "Изпращаме годината в сравнително топло време за сезона. Но с него някои хора твърдят, че и вирусите започват да се разпространяват масово. Вкъщи ли да стоим или да излезем навън?\r\n\"Все още сме далеч от пика на заболяванията. Температурата води до съвсем малки промени в нагласата на организма към инфекциите. Най-важното нещо за разпространението на грипа са затворените пространства, които не се проветряват. Нека децата играят повече навън, ако времето го позволява\", успокои директорът на Националния център по заразни и паразитни болести проф. д-р Тодор Кантарджиев.\r\nВ студиото на \"България сутрин\" той отбеляза, че пикът на вируса ще дойде вероятно към края на януари, когато всички се върнат от ваканциите и отпуските си.\r\n\"Освен грип, циркулират и аденовируси. Това са тези, които ни мъчат по седмица или две – кашлица, сърбежи, червени очи. В момента има, и то особено в големите градове, ентеровируси. Те се размножават в червата, но не водят до разстройства и минават за ден-два\", обясни медикът пред.\r\nГостът посочи, че в малки количества алкохолът не вреди, но всекидневната употреба на големи количества, а това ще рече от 100 милилитра концентрат нагоре, убива. Кой научи тоя народ да пие концентрат и го отказа от виното, реторично попита проф. д-р Кантарджиев.\r\n ", "date": "2017.12.26", "title": "Грипната епидемия е далеч. Пикът към края на януари"}
{"url": "https://www.dnes.bg/stranata/2017/12/26/slyncheva-zima-temperaturite-do-14-gradusa.363381", "text": "Минималните температури днеси ще са  между минус 2 и 3 градуса. Сутринта на места в низините и котловините  се образува мъгла и ниска слоеста облачност и там дневните  температури ще останат по-ниски. Над останалата част от страната ще бъде  слънчево и топло за края на годината. Максималните температури ще са  предимно между 9 и 14 градуса, пише БТА.Над Черноморието ще бъде слънчево и почти тихо. Максимални  температури на въздуха: 10 -12 градуса. Температурата на морската вода е  9-10 градуса. Вълнението на морето ще бъде около 2 бала.В планините ще бъде слънчево. Ще духа умерен, по билата и силен  вятър от запад-югозапад. Максимална температура на височина 1200 метра  около 9, на 2000 метра - около 4 градуса.В сряда покрай Дунав и на места в Горнотракийската низина ще има  мъгла или ниска облачност и там дневните температури ще остават  по-ниски. В припланинските райони ще е слънчево и отново по-топло.Ще се  появи вятър от юг-югозапад, по-късно през деня и през нощта срещу  четвъртък ще се усили, повече в Източна България и на места, северно от  планините. От запад ще се заоблачи.В четвъртък облачността ще бъде  предимно значителна. В източните райони вятърът ще е все още от юг и  температурите ще са високи. На отделни места в страната, с по-голяма  вероятност в Южна България, ще превали слаб дъжд", "date": "2017.12.26", "title": "Слънчева зима, температурите до 14 градуса"}
{"url": "https://www.dnes.bg/stranata/2017/12/26/bezrabotni-bylgari-v-nadprevara-da-sa-detegledachi.363394", "text": "Безработни в надпревара да бъдат детегледачи. Следващия месец за общо 20 милиона лева държавата ще осигури безплатни бавачки за 1 500 семейства, чиито деца не са приети в детска градина.\r\nОт Агенцията по заетостта отчитат рекорден интерес към програмата. Над 2000 безработни, вече са кандидатствали да работят като детегледачи. Почти толкова са и родителите, пожелали да намерят бавачка, съобщава Нова тв.\r\nЦелта на проекта \"Родители в заетост\" обаче е не само да намери работа на 1500 безработни. \"От друга страна да подпомогне родителите, които желаят да продължат професионалната си кариера\", казва Христо Йорданов от Агенцията по заетостта.\r\nОт началото на следващата година от Агенцията по заетостта ще организират десетки интервюта между родителите и кандидатите за детегледачи.\r\nДържавата ще плаща на бъдещите детегледачи минималната работна заплата на месец. Бюджетът на програмата е 20 милиона лева за срок от 18 месеца.", "date": "2017.12.26", "title": "Безработни българи в надпревара да са детегледачи"}
{"url": "https://www.dnes.bg/obshtestvo/2017/12/26/sled-rojdestvo-hristovo-pochitame-presveta-bogorodica.363397", "text": "Третият ден на Коледа - 26 декември, се чества като събор на Пресвета Богородица. В деня след Рождество Христово вярващите се събират да славят с благодарствени песни божия промисъл и да отдават почит на родилата Спасителя.\r\nИзвестна с различни прозвища като Дева Мария, Светата майка и още много други, тя е най-почитаната светица в православието и католицизма и е една от трите съвършени жени в исляма, припомня .\r\nСмята се, че на Мария се явява Архангел Михаил,който ѝ съобщава, че тя е избрана от Бог чрез нея да се роди неговият син. Според многозаветния разказ дърводелецът Йосиф е искал да напусне бъдещата си съпруга, но получил вдъхновение свише и останал с нея.След кръстната смърт на Христос и неговото възкресение, Мария остава в Ерусалим като за нея се грижи любимият ученик на Исус - Йоан Богослов.", "date": "2017.12.26", "title": "След Рождество Христово: Почитаме Пресвета Богородица"}
{"url": "https://www.dnes.bg/stranata/2017/12/26/bylgarskata-koleda-za-14-godini-sybra-pochti-30-mln.363393", "text": "За 14 години в рамките на благотворителната инициатива на президента  \"Българската коледа\" са събрани 29 984 449 лв.За това време са подпомогнати над 3800 деца и 259 лечебни заведения, пише БТА.Инициативата \"Българската коледа\" се организира за 15-та година. Тя  има за цел да насърчи дарителството, да спомага за решаване на значими  за обществото проблеми, засягащи здравето на децата и да подпомага  лечението им.Петнадесетото издание е посветено на спасения детски живот, като  насочва своите усилия да помогне в грижата за продължителното лечение и  активната рехабилитация.Дарете с SMS на 1117 или с по-големи суми през сайта на Българската коледа - \r\n ", "date": "2017.12.26", "title": "Българската Коледа: За 14 години събра почти 30 млн."}
{"url": "https://www.dnes.bg/eu/2017/12/26/politicite-ni-v-es-adekvatni-li-sa-reakciite-im.363391", "text": "Политическата картина на Европа през 2017 г. бе изключително пъстроцветна. Но по-скоро стабилна ли е ситуацията или евроскептицизмът набира сили?\r\n\"Когато всички говореха за финансовите проблеми на Гърция, се споменаваше и краят на Съюза. След това се каза същото при Brexit и при Каталуния. Европейската идея съвсем не е мъртва. Тя тепърва ще носи позитиви. Политическата стабилност се поизчисти. Несигурността я няма. Оттук нататък пазарните участници имат нужната им предвидимост, за да играят\", подчерта финансистът Преслав Райков.\r\nВ студиото на \"Денят ON AIR\" той отбеляза, че политическите нюанси през почти изтеклата година са били в тесен синхрон с финансите. Позитивното е, че монетарните решения, в лицето на рекордно ниските лихви, стигнаха до реалната икономика и доведоха до ръст, посочи още финансистът.\r\n\"Прави впечатление липсата на адекватна реакция от нашите управляващи на европейските политически събития. Имаме нужда от много ясна представа къде искаме да бъдем в Европа. Приказките са силни, но ни трябват повече дела. Целите ни трябва да бъдат високи. Трябва да използваме максимално европредседателството\", обясни анализаторът Емил Георгиев.\r\nПо думите му пред  добрите икономически показатели сочат, че трябва да се заемем с неудобните реформи, които нетърпеливо чакат. Никой не говори за основните реформи като образование, здравеопазване, съдебна система и пенсионно осигуряване, уточни той.\r\n ", "date": "2017.12.26", "title": "Политиците ни в ЕС: Адекватни ли са реакциите им?"}
{"url": "https://www.dnes.bg/stranata/2017/12/26/v-bylgariia-da-pluvash-v-moreto-po-koleda.363392", "text": "Най-топло беше в Монтана, където вчера максималните температури достигнаха 21,5 градуса, съобщи за БНТ дежурният синоптик на БАН Мартин Славчев.Рекордът за този ден обаче е отчетен през 1941-а (преди 76 години) на Калиакра, където са били измерени 29 градуса.\r\nВ топлото време в Монтана днес много хора се разхождаха по тениски, докато други караха кънки на ледената пързалка.Във Варна - при 16 градуса, ентусиасти влязоха в морето. Повечето естествено бяха излезлите просто да повървят по плажа.", "date": "2017.12.26", "title": "В България: Да плуваш в морето по Коледа!"}
{"url": "https://www.dnes.bg/mish-mash/2017/12/26/receptata-dnes-sochna-baklava-s-shamfystyk.363124", "text": "300 г шамфъстък\r\n120 г захар\r\nкората от 1 лимон\r\n200 г масло\r\n1 пакет фини кори за баница\r\nЗа сиропа:\r\n500 г захар\r\n350 мл вода\r\nнастъргана кора от 1 лимон и сока от негоШамфъстъкът се смила в блендер, докато се получат фини стружки. Към него се добавя захарта и също така ситно настърганата кора от лимона. Сместа отново се разбърква.Маслото се разтапя. Корите за баница се нарязват на две половини. Намазнява се тавичка за печене. На дъното се постилат половината кори. Намазват се с масло, поръсват се с ядките със захар. След това се редуват кори и ядки, докато свършат.Отгоре баклавата се поръсва с ядки. Разрязва се на малки ромбоиди. Пече се в предварително загрята на 160 градуса фурна за около 40 минути.Смесете захарта с настърганата кора от лимон. Залейте с водата. Варете на тих огън за около 8 минути. Оставете сиропа настрана, за да се охлади. Залейте горещата баклава с охладения сироп и оставете да престои за една нощ преди сервиране. ", "date": "2017.12.26", "title": "Рецептата Dnes: Сочна баклава с шамфъстък"}
{"url": "https://www.dnes.bg/cars/2017/12/26/kogato-reshish-che-mojesh-da-narushish-pravilata-na-pytia.362635", "text": "Отчаяни шофьори се срещат ежедневно на пътя. Но когато рисковете, които поемат, се съчетят с пристъп на безумие, нещата обикновено свършват зле. Доказателство е това видео.\r\nДействието се разиграва на магистрала, където водач на автомобил се опитва да изпревари движещ се пред него камион. На шофьора обаче явно не му се чака появата на удобна възможност, за да направи правилната маневра в случая – изпреварване отляво, а решава да се направи на хитър и се пробва от другата страна.\r\nПодобно нещо е забранено, а и е крайна нелогично, най-малкото защото воланът в повечето държави е отляво и видимостта е нулева. \r\nКакто може да се очаква, резултатът е доста неприятен, като са повредени сериозно три автомобила. За късмет, шофьорът зад волана успява да намали скоростта преди сблъсъка и така пострадали хора няма.\r\n", "date": "2017.12.26", "title": "Когато решиш, че можеш да нарушиш правилата на пътя"}
{"url": "https://www.dnes.bg/politika/2017/12/26/idnata-2018-g-goliam-izpit-za-bylgarskite-deputati.363396", "text": "2018 година ще бъде голям изпит за българския политически елит. От една страна стои европредседателството - дали ще успеем да го организираме, дали ще представим собствена идея за бъдещето на България. Също така какво ще стане след юни, когато председателството приключи. Трябва да се даде перспектива и как да върнем младите. Така журналистът Валерия Велева коментира в студиото на \"Денят ON AIR\" предстоящото европредседателство, което ще се проведе в страната ни през 2018 г.\r\nСпоред нея политическият елит на страната няма представа какво ще се случва в бъдеще, защото разрушавайки \"старата къща на България\", партиите нямат виждане какъв ще бъде новият дом.\r\n\"България трябва да се научи да води самостоятелна политика. Имаме възможност да покажем собствена физиономия пред света\", отбеляза журналистът пред .\r\nПисателят Димитър Недков очаква \"едно възраждане от България\" по време на председателството, което да започне от обществени групи, които да подложат под демократичен натиск управляващите.\r\n\"Европредседателството е един технически процес. Тези събития са замислени за увеличаване на доходите на европейските чиновници и изглеждат на хората като едно невероятно разхищение на пари. България може да извлече ползите си все пак, показвайки ясно своите цели\", уточни Недков в \"Денят ON AIR\".\r\nГостите в студиото направиха и обобщен коментар на 2017 г. и споделиха своите прогнози за предстоящата 2018 г.\r\nВалерия Велева е категорична, че светът е бил на косъм от война, но все пак такава не е избухнала. На Балканския полуостров пък имало стабилност и обща сигурност.\r\n\"Преди ние вярвахме в приказката за Дядо Коледа, но тя вече изчезна. Празниците вече се свързват с материалното. Всички сме изправени пред разногласия, конфликти и пред някакъв вид зло. Технологиите убиха приказката. Светът днес е в необуздана агресия и тя слезе на много ниско ниво - в училищата и детските градини\", обобщи журналистката\r\nДимитър Недков пък смята, че преди ценностите са били съвсем други - \"говореше се за други неща - по-смирени, по-приканващи към размисъл\".\r\n\"След като Дядо Коледа стана рекламен агент, светът много се забърза. Това забързване в технологиите премахна хигиената на мисълта. В социалните мрежи лъха от нечистоплътност. В същото време - дали сме информирани за ставащото по света?\", вметна писателят.\r\nЗа 2018 г. Недков прогнозира, че няма да се стигне до предсрочни избори в България, но все пак ще има глобални промени, които ще изменят изцяло погледа на хората.\r\nМнението на Велева също бе, че коалицията ще остане стабилна, но напрежението в страната и света ще се увеличи.", "date": "2017.12.26", "title": "Идната 2018 г. – голям изпит за българските депутати"}
{"url": "https://www.dnes.bg/obshtestvo/2017/12/26/tehnika-kniga-kruiz-nai-jelanite-podaryci.363385", "text": "\r\nТази Коледа се откроява и нова тенденция. Подаряваме си курсове за допълнителна квалификация - шофьорски, курсове за козметици, за гримьори и дизайнери, съобщава .\r\nИ тази година книгата остава предпочитан подарък както за малки, така и за големи. Хората оставят в книжарниците средно 40 лв.\r\nЖелан подарък сред деца и възрастни тази Коледа се оказа дронът. Докато малките предимно се забавляват с него, възрастните го използват за професионални цели.\r\nВсе пак за мнозина от нас е важно подаръкът да бъде емоционален. Затова и доста са заложили на изживяванията - полет с балон или някакво събитие.\r\n ", "date": "2017.12.26", "title": "Техника, книга, круиз... най-желаните подаръци"}
{"url": "https://www.dnes.bg/balkani/2017/12/26/zemetresenie-raztyrsi-bregovete-na-gyrciia.363395", "text": "Земетресение с магнитуд 4,7 беше регистрирано в западното крайбрежие на Гърция, съобщи Европейският средиземноморски сеизмологичен център, пише БТА.Епицентърът на труса е бил на около 94 км югоизточно от остров Корфу, а огнището - на дълбочина 10 км.Няма данни за пострадали или разрушения.", "date": "2017.12.26", "title": "Земетресение разтърси бреговете на Гърция"}
{"url": "https://www.dnes.bg/eu/2017/12/26/germaniia-za-obozrimoto-bydeshte-bez-ukraina-i-turciia-v-es.363398", "text": "Украйна и Турция няма да станат членове на Европейския съюз в обозримо бъдеще, прогнозира германският външен министър Зигмар Габриел в интервю за медийна група \"Функе\", цитиран от ТАСС.Според Габриел трябва да се търсят \"алтернативни форми за по-близко сътрудничество\" с тези страни. Той смята, че пример за такива отношения може да стане споразумение, подобно на това, което Брюксел се опитва да договори с Лондон. \"Ако успеем да постигнем разумно споразумение, което да регулира отношенията с Европа след Брекзита, то може да стане образец за други страни - за Украйна или за Турция\", отбеляза министърът, цитиран от БТА.По отношение на Турция той не изключи възможността в крайна сметка да се стигне до по-тясна форма на митнически съюз, но подчерта, че това не може да стане, докато ситуацията в Турция не се промени.Отношенията между Германия и Турция в последно време са накърнени от множество арести на германски граждани, заподозрени във връзки с терористични организации и в опит за подготвяне на държавен преврат. По данни на германското външно министерство в затвори в Турция се намират повече от 50 германски граждани.", "date": "2017.12.26", "title": "Германия за обозримото бъдеще: Без Украйна и Турция в ЕС "}
{"url": "https://www.dnes.bg/akoshtete-vqrvaite/2017/12/26/velikite-liubovni-istorii-na-vsichki-vremena-1-chast.363204", "text": "Когато става дума за любовни истории, вероятно някои известни такива бързо се появяват в съзнанието ви.\r\n \r\nРомантичните сюжети на Титаник и Ромео и Жулиета са изпълнени с такава страст, че не могат да оставят никой безразличен.\r\n \r\nПодобни истории могат да накарат всяка жена да мечтая за принца на своите мечти и да насълзи и най-коравите очи.\r\nМинавайки през страниците на подобен роман, всеки читател става съпричастен с трагичния край на любовта и всички премеждия, които героите изживяват.\r\n \r\nВъзможно ли е една любовна история да е стане велика, ако има щастлив край? Дали само трагичните и невъзможни любови са достойни за възхищение и подобна популярност?\r\n \r\nОстава да разберем, подбирайки най-великите любовни истории на всички времена:\r\n \r\n \r\nЕдин от най-старите класически романи, където „изгубената любов превръща добрия мъж в злодей“ е творение на английската писателка Емили Бронте.\r\n \r\nТова е единственият й роман и най-известно произведение, което е издадено за първи път през 1847г.\r\nИсторията се развива през 1802г. В местността Wuthering Hights (Брулени Хълмове). Сюжетът разказва за Хийтклиф, който е осиновен и става много близък със сестра си Катрин.", "date": "2017.12.26", "title": "Великите любовни истории на всички времена (1 част)"}
{"url": "https://www.dnes.bg/televizia/2017/12/26/razrushitelni-semeini-taini-vyv-vtori-sezon-na-saga-za-forsaitovi.363032", "text": "Обречена млада любов и разрушителни семейни тайни ни очакват във втори сезон на \"Сага за Форсайтови\".\r\nАнглийската романтична драма се завръща с още повече семейни разправии, разрушителни таини и забранена любов във втори сезон от 26 декември.Сериалът ще представи развръзката на още по-заплетената семейна история на фамилия Форсайт със скок напред във времето.  Единадесет години по-късно, краят на Първата световна война е вече факт. Успешният адвокат Соумс Форсайт (Деймиън Луис) е повторно женен за красивата Анет (Беатрис Батарда), с която споделят осемнадесет годишна дъщеря на име Фльор – представена от актрисата Ема Грифитс Малин, позната с ролята си във филма \"Анимъл\" (Animal).Фльор е красива млада дама, изпълнена с жажда за романтика и приключения, която бързо се влюбва в сина на Айрийн (Джина МакКий) и Джолиън Форсайт (Рупърт Грейвс) – Джон, представен от актьора Лий Уилиамс. Младите влюбени са напълно отдадени един на друг, но тяхната силна любов така и не среща одобрението на техните родители, които правят всичко възможно връзката им да не просъществува.Същевременно отношенията между Соумс и Анет не остават чисти поради изневяра, а тайна за опасна болест, надвесила се над член от семейство Форсайт има фатален край...Дали влюбените Фльор и Джон ще успеят да запазят връзката си и пред какви лъжи и препятствия ще премине фамилия Форсайт - проследете във втори сезон на романтичната драма \"Сага за Форсайтови\" всеки делник в 20 часа по .\r\n ", "date": "2017.12.26", "title": "Разрушителни семейни тайни във втори сезон на \"Сага за Форсайтови\" "}
{"url": "https://www.dnes.bg/notifikacii/2017/12/26/kndr-v-podgotovka-da-izstrelia-razuznavatelen-spytnik.363399", "text": "Северна Корея, чиято космическа програма според някои експерти е само параван за балистичната й програма, се готви да изстреля нов спътник, съобщи южнокорейският в. \"Чунан илбо\", цитиран от Франс прес и ТАСС.Миналата седмица Съветът за сигурност на ООН гласува девети пакет санкции, за да принуди Пхенян да се откаже от забранената си ядрена и ракетна програма, както и от изстрелването на спътници.\"По различни канали напоследък научихме, че Северът е завършил нов спътник, наречен \"Кванмьонсон-5\", заяви южнокорейски правителствен източник за вестника, цитиран от БТА.Те планират да изстрелят в орбита сателит, оборудван с камери и телекомуникационна техника\", добави той.\r\nСпоред южнокорейските разузнавателни служби сателитът може да бъде изстрелян от подвижна установка, а не от обичайния ракетен полигон Сохе (Тончхан-ри).През октомври заместник-посланикът на Пхенян в ООН Ким Ин-рьон каза, че страната му следва четиригодишен план (2016-2020 г.) за разработване на \"спътници, спомагащи за икономическото развитие и подобряване на условията на живот на населението\".Той отбеляза, че Северна Корея е \"навлязла във фаза на практическо разработване на собствени сателити\" с успешното, според Пхенян, извеждане в орбита през февруари 2016 г. на спътника \"Кванмьонсон-4\".Според специалисти \"Кванмьонсон-4\" не е успял да предаде никакви сигнали, което означава, че не работи.", "date": "2017.12.26", "title": "КНДР в подготовка да изстреля разузнавателен спътник"}
{"url": "https://www.dnes.bg/akoshtete-vqrvaite/2017/12/26/kakvo-ne-znaem-za-iaponiia.363202", "text": "Токио несъмнено е предпочитана дестинация за любопитните туристи, но ако предпочитате малко по-уединено място, където да се докоснете до природата и традициите на островната държава – има много чаровни кътчета, които да посетите.\r\n \r\nMie Prefecture е една от 47-те префектури на Япония и се намира в южно-централната част на страната на най-големия японски остров Хоншу.В тази местност се намират някои от най-значимите исторически забележителности на Япония, предлагащи възможността да се потопите в древната култура и обичаи на местното население.\r\n \r\nМие предлага невероятна морска кухня, благодарение на разположението си сред океана. А екзотичните, наситено-зелени гори и живописни водопади създават приказна атмосфера.Интересно е да се докоснем до бита на местните, като една от най-уважаваните професии е гмуркач, който събира съкровищата на океана, а морските охлюви са най-търсената им награда.\r\n \r\nДамите се оказват много добри в занаята, а улова им можете да видите в малък магазин в Тоба, където съкровищата се продават, или още по-добре – можете да ги похапнете за обяд.", "date": "2017.12.26", "title": "Какво не знаем за Япония?"}
{"url": "https://www.dnes.bg/stranata/2017/12/26/bylgarkite-rajdat-vse-po-kysno-vse-po-riadko-zashto.363383", "text": "Раждаемостта у нас продължава да намалява, а българките се решават да родят все по-късно, показват данни на НСИ. Напук на негативната тенденция в родилните домове цари празнична атмосфера.\r\nАкушерката Боянка Комитска е отдала живота си на професията. За по-добро настроение по празниците с нейна помощ всички бебета в болница \"Св. София\" бяха облечени в коледни костюмчета, съобщава .\r\nПрез нейните ръце са минали стотици новородени. За всички години акушерство тя вече знае какво показва детският плач. Самата тя признава, че още в началото, когато била още на стаж, всичко я плашело - не само раждането, а и грижите за детето след това. Години по-късно обаче подхожда професионално към работата, като успява да игнорира вълнението, за да успее да си свърши работата.\r\nВ тази болница не я води само любовта към професията, а и конкретна причина - именно тук се е родило първото ѝ внуче. Вторият ѝ внук Божидар проплакал в \"Св. София\" точно преди няколко месеца, а тя самата помогнала да се роди.\r\nНа Коледа Боянка е натоварена с една по-различна задача - да облече новородените в коледни костюми. Така пременени, бебетата отиват при майките си, за да бъдат нахранени.\r\n ", "date": "2017.12.26", "title": "Българките раждат все по-късно, все по-рядко. Защо?"}
{"url": "https://www.dnes.bg/cars/2017/12/26/mechtan-djip-na-niska-cena-5-prichini-da-se-zamislite-za-pokupka.362945", "text": "Как да устоиш на покупката на стар на години, но внушителен на външен вид голям джип? Много хора си мечтаят за подобен автомобил и в някакъв момент такъв им изпада, като отговаря на финансите, с които разполагат. В такива случаи човек често действа напълно импулсивно. Преди обаче да го стори, трябва хубаво да се замисли.Нека вземем за пример Porsche Cayenne, който дори на преклонна за автомобил възраст наистина изглежда впечатляващо. Кандидат-купувачът вече предусеща как ще се отправи на голямо пътешествие и как ще предизвиква завист у приятелите си. Или пък ще се хареса на момичетата.Първата сигнала лампа, която трябва да светне, е ниската цена. Не вярвайте на приказките, че купувачът хич не иска да се разделя с колата, но спешно му трябват пари. Първо проверете какви са специфичните неизправности и проблеми на дадения модел и най-вече на модификацията, към която сте се насочили. Проучете и колко ще струва обслужването, както и ремонтите, които неизменно ще последват.Старият автомобил от елитна марка си остава... автомобил от елитна марка с всички произтичащи от това последствия. А почти винаги те не са никак евтини. Трябва да се отбележи, че някои собственици задължително обвързват автомобила си с цената на неговото обслужване, което е погрешно. Колата на старо със сигурност ще започне да влиза в сервиза. А когато става дума за скъпа марка, това няма как да бъде евтино. В случая не може да се разчита, че си купил автомобил, вложил си в него малко пари и всичко е наред. Да, днес е така, но утре?Някои собственици на подобни автомобили започват да си скубят косите, след като разберат какъв данък трябва да се плаща. Неясно е на какво разчиташ, след като си станал собственик на кола с над 400 коня. Ако допреди това сте плащали за модел с 1,6-литров мотор, например, сега ще трябва да приготвите доста повече пари. Така че преди да се решите на покупка, проучете въпроса.По-голяма част от обствениците на подобни автомобили (Porsche Cayenne, BMW X5 и подобни) са особена категория. И не бива да се разчита особено, че са се грижили съвестно за колите си. Не са изключени и юридически проблеми, с които новият собственик може да се сблъска по-късно. Така че историята на машината трябва внимателно да бъде проверена, защото иначе може да има проблеми. Закупуването на подобен автомобил под влиянието на емоциите е огромна грешка, която трябва да се избегне.В един прекрасен момент от животa си вие рискувате да станете жертва на своята голяма мечта. Просто средствата, вложени в подобен автомобил, ще ви вкарат в депресия и ще се опитате да го продадете. А няма гаранция, че бързо ще се намери нов купувач. Така ще трябва да направите сериозна отстъпка от цената, което ще означава, че сте на огромна загуба. Другият вариант е тази кола да остане завинаги ваша.", "date": "2017.12.26", "title": "Мечтан джип на ниска цена? 5 причини да се замислите за покупка"}
{"url": "https://www.dnes.bg/world/2017/12/26/vietnam-se-spasi-taifunyt-vryhletial-filipinite-otslabna.363390", "text": "Мощната буря, оставила след себе си смърт и разрушения на Филипините, отслабна до тропическа депресия днес и не връхлетя Виетнам, предаде Асошиейтед прес.Няколкостотин души в делтата на река Меконг във Виетнам бяха евакуирани в очакване на тайфуна Тембин, отнел живота на повече от 160 души при преминаването си над Филипините, пише БТА.Синоптиците предполагаха, че южният край на делтата ще попадне на пътя на Тембин и предупредиха, че очакваните от понеделник вечерта проливни дъждове и силен вятър може да причинят тежки щети в уязвимия район, където сградите не са в състояние са устоят на толкова сурово време.Тази сутрин обаче, бурята отслабна и метеоролозите казаха, че няма да премине над Виетнам. Очаква се по-късно днес тя да се разсее над Тайландския залив.През уикенда Тембин причини свлачища и внезапни наводнения на Филипините, при които загинаха най-малко 164 души, а 171 са в неизвестност.Съгласно първоначалните сведения от властите в различните провинции общият брой на жертвите надхвърля 230 души, но службата за справяне с бедствията предупреди, че има дублиране при преброяването заради объркване непосредствено след бурята и цифрите трябва да се проверят.Над 97 000 души вчера все още се намираха в 261 евакуационни центъра в южната част на Филипините, а още 85 000 души бяха намерили убежище другаде.", "date": "2017.12.26", "title": "Виетнам се спаси. Тайфунът, връхлетял Филипините, отслабна"}
{"url": "https://www.dnes.bg/stranata/2017/12/26/ogromno-zadrystvane-zaradi-verijna-katastrofa-na-hemus.363407", "text": " Верижна катастрофа предизвика голямо задръстване на АМ \"Хесум\", съобщава Нова тв. Общо четири автомобила са се ударили на около 10 километра от София, в посока Варна.Движението се извършва в едната лента. По-рано от Агенция \"Пътна инфраструктура\" съобщиха, че колите се насочват по обходен маршрут Елешница - Столник - път - I- 6 Саранци - път III - 1001 Горно Карамци - АМ \"Хемус\".", "date": "2017.12.26", "title": "Огромно задръстване, заради верижна катастрофа на \"Хемус\""}
{"url": "https://www.dnes.bg/obshtestvo/2017/12/26/vejdi-s-priziv-vreme-e-za-proshka-dori-na-politicite.363402", "text": "\r\n\"Човек бързо може да обиди някого, но много повече усилия отнема да се извиниш и да поискаш прошка. Никому не съм сторил зло. А тези, които са ми сторили зло, се опитвам да ги забравям. Политиката е нещо неприятно за някои хора. Тя е отговорна професия. За мен голямата битка бе вътрешната - между политика и артиста. Голямо усилие беше да се ограничавам в думите си\", отбеляза Вежди Рашидов.\r\nВ интервюто с водещата на \"България сутрин\" Лора Инджова той разказа и за борбата си с рака.\r\n\"Съпътства ме страх, тъй като диагнозата е смъртна присъда в повечето случаи. Опитах се да погреба омразата към хората. Погребах младините си. Но не съм погребал мислите си. Влязох в политиката здрав, но излязох болен. Прекрасно съм работил с премиера Борисов. И му благодаря, че и в този мандат съм негов избраник. Но трябва да се даде път на младите\", сподели политикът пред .\r\nЗа финал на разговора Рашидов подчерта дебело колко много обича съпругата си, която е неотменно с него в борбата с болестта още от самото начало.\r\n\"Тя е изключително интелигентно същество. Половината от моя живот. Прекрасен лекар. Изграден човек. Безкрайно я обичам. Цял живот съм мечтал да имам семейство, тъй като на 10-годишна възраст останах сирак. Исках да обичам и да ме обичат\", категоричен бе бившият министър на културата.\r\n ", "date": "2017.12.26", "title": "Вежди с призив: Време е за прошка, дори на политиците!"}
{"url": "https://www.dnes.bg/index/2017/12/26/gysok-s-papiionka-gyska-s-prashki-kuriozite-na-2017-a.361439", "text": "И през отминаващата 2017 година на най-голяма популярност се радваха куриозите, свързани с животни. Симпатичните им муцунки надничаха всеки ден от публикации в социалните мрежи и забавните рубрики. За това си има причина - оглеждайки самите себе си в образите на животинския свят, ние хората по-лесно откриваме своите суети и слабости. Факт, добре известен още от времето на Езоп, Лафонтен и Дисни.\r\nА какво освен за безкрайна суета може да ни подскаже срещата на полицаите от графство Девън, когато спрели шофьора Бари Хейман за проверка. Какво било учудването им, когато на предната седалка заварили гъсок...с папийонка на врата. Птицата Стар имала навика да посещава с елегантната си премяна всички пъбове в графството в компанията на своя 73-годишен стопанин. След престоя си в кръчмите Стар обичал да се забърква и във въргали. Както през 2015 година, когато се сбил с женското бордър коли Меги и попаднал в пресата, заедно с ослепителната си папийонка.\r\nКралското дружество за защита на животните пък се притече на помощ на гъска, издокарана в червени дамски прашки. Инцидентът бил регистриран край езерцето Прикенд в югоизточната част на Лондон от служителя Антъни Пълфър. \"От 15 години съм природозащитник, но за пръв път ми се случва да видя животно, оплетено в дамско бельо\", призна британецът. Пълфър уточни, че гъската била обула само наполовина секси прашката. И добави :\"Трябва наистина да ти е изпила чавка ума, за да сложиш прашки на гъска!\"\r\nУмилителна случка с глупаво магаренце попадна в емисиите на уважавани агенции като Асошиейтед прес и ДПА. Те съобщиха за лаком Марко в Германия, който се опитал да изхруска оранжево боядисан автомобил, обърквайки го...с гигантски морков. Случаят стигнал до съда, тъй като в лакомията си дългоушкото нанесъл щети за 5 800 евро.\r\nМитничарите в Кувейт от тази година зорко следят за пощенски гълъби, които пърхат наоколо с малки ранички на гърба. Тревогата била дадена, след като било заловено пернато, в чието приспособление били открити 178 бели хапчета дрога. Оказало се, че това е най-новата мода сред наркотрафикантите на иракско-кувейтската граница.\r\nКуриозите на 2017 година поглезиха и мъжката аудитория. Както е известно, представителите на силния пол, дори и без да си го признават, най-искрено се вълнуват от теми, свързани с пиене, возила и жени. Комбинация от първите два любими сюжета мачовците откриха в информацията, че хамбургски ексцентрик е пуснал на пазара джин с дъх на култовите мотори \"Харли- Дейвидсън\". Уве Ехингер се изхитрил да накисне в концентрата автентични чаркове, взети от стари мотоциклети, и ги затворил в бутилки, които се продават за 1000 долара парчето.\r\nКолкото повече, толкова повече!, биха възкликнали с думите на Мечо Пух любителите на бирата. Те със завист биха погледнали на австрийските си колеги, които се сдобиха със седем басейна, пълни с пиво. Екстрата се предлага от пивоварната Шлос Старкенбергер в град Таренц. Едно 2-часово потапяне в 4-метровите басейни струва респектиращите 225 евро. Но мераклиите могат да си посръбват от кехлибарената течност и да излязат от нея с по-кадифена и здрава кожа.\r\nНо колкото и радости да носи бирата, с нея не трябва да се прекалява, както свидетелства срамната случка, регистрирана на тазгодишния Октоберфест.\r\nНеобръгнал на баварските разпивки турист, прекалил с халбите, бил сварен да използва банкноти от евро вместо тоалетна хартия, след като се изходил публично на феста. По този начин той изразил своя протест за това, че пред една от химическите тоалетни се била образувала малка опашка. А в същото време около 1000 други кабинки стояли празни. Той се изходил току до тоалетната и за да направи сценария още по ужасяващ, се избърсал с купюрите.\r\nПак във WC регистъра тези дни излезе предпразничната информация, че 25 процента от британците биха изблизали без проблем дъска на обществена тоалетна чиния само срещу 1000 паунда. За същата сума 34 процента от анкетираните биха излезли голи на улицата. Дванайсет процента пък биха похапнали сурова карантия.\r\nПоданиците на Нейно величество са известни със своята ексцентричност. Като стиснатият 21-годишен студент Джо Фърнес, който пропътувал с бюджетен самолетен билет от Нюкасъл до Испания, а след това до Лондон, и спестил 40 паунда. За сравнение, ако беше ползвал директен жп билет от родния си град до столицата, той щял да заплати 78.5 паунда, вместо изхарчените от него 38.48.\r\nНо смахнатостта на британеца е \"слаба бира\" в сравнение с тази на японците и отношението им към секса. Да оставим настрана факта, че почти половината от тези азиатци си остават девствени до 35-годишна възраст. Японките се оказали изключително придирчиви към зърната на гърдите на своите сънародници. Може би това е една от причините за тяхното дълго целомъдрие. Японските дами трайно губели сексуален апетит при вида на очертаващите се зърна на гърдите под фланелките на партньора. Поради тази причина в Страната на изгряващото слънце тази година са много модерни пластирите за мъжка гръд. Били продадени цели 50 хиляди бройки от специалните лепенки, който японските мачовци си слагали върху зърната, за да не отблъснат своите изгори.\r\n2017-а ни дари и с няколко вълнуващи премиери. Смарт технологиите се представиха с първия умен презерватив, способен да регистрира с изумителни подробности креватните постижения на потребителя и откриващ венерически болести. Британският артикул, снабден с микрочип, е кръстен \"Ай-кон смарт кондом\" и струва 60 британски лири. Той дава данни за продължителността на акта, за изгорените калории, за броя и скоростта на тласъците, за размера на члена и коиталните пози по часове, дни и месеци.\r\nФешън индустрията пък ни зарадва с първия шал, завършващ с два 30-сантиметрови фалоса. Той може да бъде закупен в комплект с плетена шапчица, на която също е прикрепено обемисто копие на мъжкия анатомичен орган, изработено на четири куки. Шалчето струва 13,64 паунда и може да бъде закупено от сайта на HappyUnderwear gifts в четири разцветки - розово, сиво, червено и синьо.\r\nВ областта на чистата наука не можем да пропуснем фундаменталния труд на австралиеца Матю Роклоф, който установи корелацията между държането на крокодил и залаганията в хазарта. Ученият връчвал на играчите в казината да държат 1-метров крокодил със залепена с тиксо челюст. Възбудата от контакта с опасното животно карало играчите да залагат рисково много по-големи суми. За това си откритие Роклоф получи тази година Антинобеловата награда в областта на психологията.\r\nИде Новата 2018 година. Със сигурност и тя ще ни зарадва с куп необичайни случки, които за пореден път ще ни подскажат, че безкрайната фантазия и удивителната човешка глупост често вървят ръка за ръка. Наздраве!\r\n /БТА/\r\n ", "date": "2017.12.26", "title": "Гъсок с папийонка, гъска с прашки... Куриозите на 2017-а"}
{"url": "https://www.dnes.bg/notifikacii/2017/12/26/pesnite-po-praznicite-vrediat-li-na-zdraveto-ni.363167", "text": "Всичко около нас грее в празнична украса, а познатите мелодии като \"We wish you Merry Christmas\" (\"Желаем ти Весела Коледа\") звучат от всеки ъгъл. Има хора, които вярват, че по този начин духът на Коледа завладява все повече хора. Но съществува и друг дух – този на досадните коледни песни, които чуваме във всеки един магазин и този, който не спира да ни следва дори след като напазаруваме.  ", "date": "2017.12.26", "title": "Песните по празниците: Вредят ли на здравето ни?"}
{"url": "https://www.dnes.bg/usa/2017/12/26/ujasiavashto-po-koleda-myj-zastrelia-jena-i-dve-deca.363408", "text": "Американската полиция заяви, че мъж е застрелял жена и две деца в жилищен блок във Финикс - столицата на щата Аризона, САЩ, предаде Асошиейтед прес.Вчера следобед полицията била повикана на мястото по сигнал за стрелба и открила отвън тялото на мъртвата жена, пише БТА.Полицейски говорител заяви, че полицаите опитали да разговарят със заподозрения, който се бил барикадирал в жилище в сградата. Мъжът, чиято самоличност е неизвестна, им дал да разберат, че е убил две деца.Няколко часа по-късно мъжът открил огън по служителите на полицията. Един полицай е ранен. След кратка престрелка заподозреният бил задържан. Няма данни той да е ранен.Полицейският говорител заяви, че полицаите открили в жилището телата на две деца, съответно на 10-месечна и 11-годишна възраст. \r\n ", "date": "2017.12.26", "title": "Ужасяващо по Коледа: Мъж застреля жена и две деца"}
{"url": "https://www.dnes.bg/usa/2017/12/26/samolet-se-podhlyzna-pri-kacane-na-letishte-v-bostyn.363403", "text": "Самолет на авиокомпания \"Джетблу\" излезе от пистата на летище \"Логън\" в американския град Бостън снощи, съобщи Асошиейтед прес, цитирайки служители на компанията. Никой не е пострадал, отбелязва БТА.Самолетът идвал от Савана в южния щат Джорджия и се подхлъзнал по заледен участък на пистата при кацане, като се завъртял на 180 градуса. Пожарникари помогнали на пътниците да напуснат самолета и да бъдат извозени с бус до терминала.Часове по-рано авиационните власти затвориха всички писти на летището за известно време поради обилен снеговалеж, а пристигащите самолети бяха пренасочвани към други летища. След почистване те бяха отворени около обед.", "date": "2017.12.26", "title": "Самолет се подхлъзна при кацане на летище в Бостън"}
{"url": "https://www.dnes.bg/akoshtete-vqrvaite/2017/12/26/liubovniiat-jivot-na-pikaso-istini-i-fakti.363205", "text": "Пикасо е един от най-известните художници, като е признат за най-добрият, най-скъпият и най-краденият. Нестандартния му стил е обичан от едни и мразен от други.\r\n \r\nИзвестния испански художник от малък показвал голяма интелигентност, както и силен и упорит характер.\r\n \r\nСилните страсти и емоции, които бушували в душата му, направили любовния живот на художника много богат и драматичен.\r\n \r\nВ живота си Пикасо имал много жени, като всяка от тях оставила следа в творчеството му, превръщайки се в негова муза.\r\nПървата дама, която останала задълго в мислите му се казва Фернанд Оливие. Двамата живеели бедно, но щастливо, като по това време Пикасо все още не бил известен.\r\n \r\nТой я среща в Париж, като по това време тя е омъжена, но напуска съпруга си за да бъде с новата си любов. Връзката им продължила 10 години, като завършва поради новото увлечение на твореца.\r\n \r\nВтората голяма любов на Пикасо е Марсел Юмберг, която той нарича Ева. Тя умира от туберколоза или рак през 1915.\r\n \r\nПикасо страда много по нея, но това не му пречи по време на болестта й да има връзка с Габи Лепинассе.", "date": "2017.12.26", "title": "Любовният живот на Пикасо – истини и факти!"}
{"url": "https://www.dnes.bg/zvezdi/2017/12/26/kak-se-promeniha-licata-ot-priiateli-za-23-godini.363187", "text": "Един от най-успешните телевизионни сериали - \"Приятели\", влезе в дома на милиони души и остана там в продължение на всички 10 сезона, а и след това. Някои от нас и до ден днешен се връщат към любимите и добре познати история и герои, които в съзнанието остават все така млади и неостаряващи. В действителност обаче това далеч не е така. Въпреки че не всички актьори от сериала станаха знаменитости след края му, всички те са добре познати и известни за най-верните приятели на \"Приятели\". Ще ви представим снимки на актьорите от времето, когато играят в сериала, и в днешни дни. Вижте как се промениха те в галерията на ", "date": "2017.12.26", "title": "Как се промениха лицата от \"Приятели\" за 23 години?"}
{"url": "https://www.dnes.bg/eu/2017/12/26/brexit-kataluniia-i-kraiat-na-merkel-zaduha-li-viatyryt-na-promianata-v-es.363357", "text": "2017-а година е към своя край и пред Европейския съюз предстои една не по-малко тежка година. В началото на годината страната ни ще поеме ротационното председателство на Съвета на ЕС до юни. Тежки месеци, в които се очаква да бъдат проведени едни от най-сериозните преговори за излизането на Великобритания от Евросъюза, който пък определено не е в най-добрата си форма. \r\n2016 година беше годината, в която всичко, което социолозите сочиха за невъзможно, стана реалност. 2017 се оказа годината, в която размишлявахме за случилото се. Последните 12 месеца не предложиха шокиращи събития като Brexit или пък знаково решение на високо ниво като споразумението за разпределение на бежанците из ЕС, нито пък финансова криза като в Гърция през 2015 г. И все пак изминалата година затвърди тенденцията, очертала се отдавна, а именно - Европейският съюз има нужда от реформа. Гражданите на държавите членки дават сериозни сигнали за нуждата от промяна и политиците е време да обърнат внимание на този зов. \r\nВ началото на годината, на 29 март Тереза Мей изпрати писмо на Доналд Туск, президент на Европейския съвет с което тя официално задейства член 50 от Лисабонския договор за ЕС. \r\nНапълно очаквано, Brexit се оказа трудна задача. Брюксел иска едно. Лондон друго, докато най-накрая едната от двете страни отстъпи. Засега изглежда сякаш Лондон отстъпва от някои от най-сериозните си искания. \r\nДатата е ясна - 29 март, 2019 година, в 23 часа местно време, Великобритания ще излезе от ЕС. Дотогава обаче трябва излизането да бъде договорено. Към момента развода излиза доста скъпо, а Острова е също толкова разделен, колкото и по време на кампанията за референдума. \r\nМеждувременно на континента се проведоха редица избори, в които не особено изненадващо десни и крайно десни популистки партии определяха вота, но и не успяха да се преборят за пълно мнозинство. \r\nПрез март месец холандската консервативна Партия на свободата на Герт Вилдерс стана вторатата политическа сила в страната - за първи път от създаването си през 2006 година, с 13% от гласовете. Същевременно в парламента влезе и партия Denk - основана от холандци с турски произход.Следващи бяха изборите във Франция, проведени докато в страната все още действаше извънредното положение след терористичната атака през 2015 година. Двамата най-възможни кандидати - младият Еманюел Макрон и Марин льо Пен, лидер на десният Национален фронт, която за втори път се състезаваше за Елисейския дворец. Предизборните дебати се редуваха със сцени на сблъсъци по френските улици.\r\nИ все пак на седми май Еманюел Макрон се пребори и стана президент на Франция, с което изглеждаше сякаш в ЕС е настанало време за спокойствие. Най-малкото защото и референдумът във Великобритания, и президентските избори в САЩ през 2016 г., както и изборите в Холандия бяха спечелени със съвсем малко мнозинство, а Макрон победи льо Пен с убедителна преднина, събирайки над 66% от гласовете. \r\nМеждувременно, в средата на годината, централно и източноевропейските страни пожелаха равенство в супермаркета. Словакия, Чехия, Унгария, България, Словения пожелаха да не бъдат третирани като хората \"второ качество\" в съюза, а поискаха да им бъдат предлагани същите продукти, каквито са и на рафтовете в Германия. И то точно в момент, в който държави като Германия и Франция, най-големите и богатите в ЕС предложиха съюзът да се развива на две скорости. \r\nПроблемът може и да изглежда като обикновена битова драма на ниво супермаркет, но в същината си е нещо повече. Страните от Централна и Източна Европа отдавна смятат, че са несправедливо третирани спрямо събратята си от по-богатите западноевропейски страни, продуктите в супермаркета са просто поредният пирон в ковчега на неуспешната интеграция. \r\nЕсента дойде, а с нея дойдоха избори в Германия и референдум в Каталуния. \r\nСепаратисткото движение на каталунците отдавна набира скорост и референдумът беше логична стъпка, а резултатът - напълно очакван.Освен икономическото сближаване на страните членки ЕС исторически има и още една цел - предотвратяване на военни конфликти между националните държави. Отговор на националистическите движение от 30-те години на миналия век и последвалата световна война. \r\nЕС обаче се оказа абсолютно неподготвен да отговори на национализъм и конфликти. Каталунската независимост е спорен въпрос, не просто дали една част от хора, определящи себе си като каталунци, искат да живеят в собствена държава. ЕС логично не е в състояние не само да отговори на кризата, но и да подкрепи каталунците. Не само защото това е ясна проява на национализъм, но и заради логичният въпрос - ако може за тях защо да не може и за други? \r\nНяколко седмици преди това обаче изборите в Германия поднесоха един очакван резултат. Ангела Меркел спечели своят четвърти пореден мандат, но загуби голяма част от гласоподавателите си. Така тя се оказа пред една непосилна задача - съставяне на правителство. Заговори се за екзотичната коалиция Ямайка - консерваторите на Ангела Меркел, Зелените и свободните демократи.Разговорите обаче пропаднаха, а дори и премиерът Бойко Борисов изрази притеснение за хода на преговорите и какво означават те за ЕС.\"Не е добър знак за ЕС, че продължават толкова дълго\", заяви той. Притеснения дойдоха и от съседна Австрия. Във Франция пък наблюдават случващото се с интерес, но и притеснение. Еманюел Макрон възлагаше надежди за европейски ренесанс, поведен от него и Ангела Меркел. Но възраждането на Макрон е сложено на пауза. \r\nПолитическата криза в Германия означава, че ЕС все повече ще се задъхва и няма да отговори на ключови проблеми за общността. Макрон вече не може да разчита съюзът да бъде задвижен от френско-германски двигател, а влиянието на Меркел, макар и разклатено, продължава да е нужен инструмент. \r\nА и да не забравяме - Ангела Меркел може и да не е най-доброто, с което Германия разполага, но алтернативите в момента не са особено добри. И в тези времена може само да си зададем въпроса: Какво следва?", "date": "2017.12.26", "title": "Brexit, Каталуния и краят на Меркел: Задуха ли вятърът на промяната в ЕС?"}
{"url": "https://www.dnes.bg/notifikacii/2017/12/26/preiadohme-da-smuti-bilki-i-hapove-chistiat-organizma-ni.363235", "text": "Преяждането на Коледа и Нова година води до плачевни последици за организма. Човек хапва какво ли не и безразсъдно смесва тестени изделия с мазничко месо, например капама - ястие, в което има свинско и пилешко месо, наденица, кисело зеле, сарми...Различни туршии също присъстват на трапезата, едновременно консумираме пресни и сушени плодове, сурови и печени ядки. Като прибавим и поемането на достатъчно количество алкохол и безалкохолни напитки, миш-машът в червата ни става пълен. Но да си признаем, че единствено твърде суетните могат да устоят и да не се натъпчат с храна и питиета.Преялите и препилите е добре да прочистят организма си от натрупалите се в него токсини, за да продължат да живеят по-здравословно, съветват двама корифеи в храненето - д-р Георги Гайдурков и диетологът Огнян Симеонов.А как ще го направят, е въпрос на личен избор, защото в единия полюс стои скептицизма на традиционната медицина, а в другия - прекалената самоувереност на някои лечители, които залагат само на билки, хомеопатия, масажи, йога и т.н.За тези, които ще предпочетат успоредно с храната, да приемат медикаменти от конвенциалната медицина, фармацевтичната индустрия прелива от предложения в тази посока. Хаповете, съдържащи омега 3, омега 6, омега 9, са вариант, тъй като това са т.нар. полезни мазнини. Те са необходими не само за нормалното функциониране на клетките на мозъка и на гладките мускули, но участват и в регулирането на чревната перисталтика.От продуктите рибата е източник на здравословни мазнини, както и зехтина, авокадото, орехите. В аптечната мрежа се продават и достатъчно хранителни добавки, които също подпомагат прочистването на организма. Дори вече е практика лекарите да ги препоръчват и предписват на пациентите си заедно с лекарства. Но е важно да се разбере, че добавките в никакъв случай не заместват храната. Така че, ако сте се захванали с облекчаването, след като сте прекалили с яденето, пак си хапвайте, но по-малко.\"Ананасът, който не присъства на трапезата често, присъства в много нови хапове, които се лансират като ензими\" - информира д-р Георги Гайдурков, който е наследник на природолечителката Лидия Ковачевахранене. - \"Тези ензими подпомагат храносмилането, дори са ефективни при свалянето на килограми, защото активират обмяната на веществата\".Но според него по-добре е да консумираме в натурален вид ананас или във вид на смути и сок. Плодът е антиоксидант и съдържа половината от препоръчителната за човек дневна доза витамин С. Привържениците на природните методи, могат да се доверят на чайове, приготвени с риган, лайка, джинджифил, копър, мента и глухарче. Но тези благовонни отвари трябва да се пият по три пъти на ден и то най-малко един месец.\r\nЗа да прочистим организма си, не е необходимо да се обречем на глад или да ядем само плодове по цял ден. От опита си нутриционистът залага на по-балансираното разтоварване, което включва плодове, зеленчуци, сокове, смути и сурови ядки. Да си приготвиш смути, е не само модно, но и полезно за организма занимание. Още повече, че се продават \"умни\" уреди, с които за минутки забъркваш вкусна напитка от зеленчуци, плодове, ядки... Относно твърденията, че ядките са калорична храна, той обяснява, че това е стара теория, която вече е отречена.\"Стомахът не е тенджера или торба, в която всичко отива на едно място. Храната се реди на пластове и организмът я обработва поетапно и разделно. Така че, дори е желателно да има букет от цветове в менюто. Но, ако преобладават плодовете в менюто, е редно да се съчетават само кисели или само сладки плодове\", съветва д-р Гайдурков.Кивито е сред плодовете, които задвижват дейността на стомашно-чревния тракт, благодарение на ензим, който помага за смилането на храната, особено на приетото месо. Бананите съдържат много фибри и са също лек за нормалното функциониране на червата. Д-р Гайдурков препоръчва и нар, а за тези, които не го харесват като плод, могат да си направят сок. Той установил, че ако се направи смес, която съдържа 1/3 нар и 2/3 фреш от ананас, вкусът става ягодов.Смути, в което има и семена от чиа, има много добър ефект за прочистване на организма. Преди това обаче тези семена, известни и като \"супер храна\", трябва да се накиснат вечерта и сутринта могат да се сложат в блендер заедно с банан и парченца джинджифил.\r\nИ понеже нищо не казахме за присъствието на хляб в менюто, когато сме решили да се погрижим за стомаха си, да подчертаем, че този продукт не е забранен. Съветът на диетолога Огнян Симеонов обаче е да не си купуваме какъв и да е хляб, а да изберем пекарни, в които е приготвен с квас. Може и сами да си го замесим, но със сода, а не с мая.А тези, които са заклети фенове на хомеопатията, нека се обърнат към своя хомеопат, за да ги насочи какви медикаменти да използват, за да прочистят тялото си.", "date": "2017.12.26", "title": "Преядохме, да! Смути, билки и хапове чистят организма ни"}
{"url": "https://www.dnes.bg/notifikacii/2017/12/26/zaradi-podrivna-deinost-8-g-zatvor-za-blogyr-v-kitai.363405", "text": "Известен блогър и правозащитник в Китай бе осъден на 8 г. затвор днес от съд в град Тиенцзин за подривна дейност срещу властта, съобщи неговият адвокат, цитиран от Ройтерс. Това е най-тежката присъда след началото преди над от 2 г. на правителствената кампания срещу активисти на гражданското общество посочва агенцията. Адвокатът му Ян Син каза, че ще обжалва присъдата.У Ган - блогър, по-известен с онлайн псевдонима си \"супервулгарен касапин\", редовно известяваше в интернет за фрапантни случаи на злоупотреби с власт от правителството и организираше улични протестни акции.Той бе задържан през 2015 г., след като от своя блог подложи на съмнение официалната версия за нашумял случай в северната провинция Хейлунцзян, при който полицай простреля човек, събиращ подписи под петиция във влак, пише БТА.В официално съобщение, поместено на уебсайта на съда, се казва, че обвиняемият редовно е критикувал и призовавал за отхвърляне на китайската социалистическа система в интернет, сериозно вредял на държавната сигурност и на социалната стабилност, като обиждал хора и разпространявал фалшива информация.", "date": "2017.12.26", "title": "Заради подривна дейност: 8 г. затвор за блогър в Китай "}
