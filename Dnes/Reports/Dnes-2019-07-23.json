{"url": "https://www.dnes.bg/eu/2019/07/23/adska-jega-v-severozapadna-evropa-jivakyt-udria-43-c.417351", "text": "Нова гореща вълна с очаквани температури между 37 и 43 градуса по Целзий обхвана от днес Северозападна Европа, предаде Франс прес. Очаква се захлаждане да настъпи чак в петък. \n\n Почти всички райони на Франция ще бъдат засегнати от горещините с изключение на югоизточните и северозападните. Не се очаква обаче да бъде подобрен националният температурен рекорд от 46 градуса по Целзий, поставен през юни в Южна Франция. \n\r\nЗаради горещините е предвидено да се осигури допълнителни количества вода за участниците в колоездачната обиколка на Франция. Париж ще е особено засегнат от новата гореща вълна - за четвъртък там прогнозата е за 41 градуса. Предишният рекорд там от 40,4 градуса е от 1947 г.\n                    \n                    \n                \r\n                \r\n                \r\n                \r\nВисоки температури се очакват и в Германия. За района на Кьолн са прогнозирани 41 градуса по Целзий, а в провинция Саар се очаква чупене на рекорда от 2015 г. от 40,3 градуса.\n\r\nЗаради горещините предупреждение за опасно време е обявено за Белгия и Холандия.\n\r\nВеликобритания също се готви за температурни рекорди, които могат да бъдат не само за месеца, но и исторически, казват метеоролози. В четвъртък в югоизточната част на Англия се очакват 37 градуса по Целзий, което е повече от рекорда за юли от 36,7 градуса и се доближава до абсолютния температурен рекорд от 38,5 градуса, поставен през август 2003 г.\n\r\nГорещо време се очертава и в Италия, допълва ТАСС. \n\r\nМинистерството на здравеопазването обяви за утре опасност заради жегата в пет града, сред които Флоренция, Перуджа, Торино, Бреша и Болцано. \n\r\nЗа четвъртък е обявена \"тревога\" в още осем града - Генуа, Верона, Болоня, Рим, Фрозиноне, Пескара, Риети и Триест.\n\r\nТова е втората гореща вълна за по-малко от месец в Западна Европа след края на юни. Тя подсилва страховете, че ще има драстична суша. Във Франция вече в 73 департамента от общо 101 са наложени ограничения при ползването на вода. /БТА/", "date": "2019.07.23", "title": "Адска жега в Северозападна Европа, живакът удря 43°C "}
{"url": "https://www.dnes.bg/stranata/2019/07/23/v-slivensko-prevantivno-umyrtviavat-praseta-zaradi-chumata.417343", "text": "Дребни собственици от област Сливен превантивно са ликвидирали стопанствата си, за да предотвратят загубите от задължителната евтаназия на прасетата при евентуално откриване на огнище на болестта \"африканска чума по свинете\" в района. Това съобщиха от областната администрация, където днес е заседавала областната епизоотична комисия във връзка с опасността от болестта.\n\r\nВ област Сливен към момента се отглеждат 5070 животни в 2420 стопанства от типа \"заден двор\". Предстои да бъдат установени малките стопанства, където се извършва развъдна дейност.\n\r\nПроверките, свързани с превенцията и контрола срещу разпространението на африканската чума по свинете ще се извършват от съвместни екипи на ОДБХ и ОД на МВР, е разпоредил областният управител.\r\n                    \n                    \n                \r\n                \r\n                \r\n                От Областното пътно управление са започнали дезинфекцията на местата за отпадъци, разположени край пътищата от републиканската мрежа. Районите около тях се окосяват, след което се обработват с препарат. Обработката по магистрала \"Тракия\" е два пъти в седмицата, а по главните пътища - веднъж, се посочва в съобщението.\r\n ", "date": "2019.07.23", "title": "В Сливенско превантивно умъртвяват прасета заради чумата"}
{"url": "https://www.dnes.bg/notifikacii/2019/07/23/hvanaha-kurier-na-alo-izmamnici-v-plevensko.417326", "text": "Задържан е 71-годишен мъж, участвал в телефонна измама за 7 000 лева, съобщиха от МВР. \r\n\r\nТой е арестуван от полицаи от Плевен и техни колеги от РУ - Долни Дъбник. \r\n\r\nДействията по разследването стартирали през юни, когато в полицията постъпил сигнал за измамена 82-годишна жителка на с. Горни Дъбник. \r\n\r\nЖената била потърсена от непознат на домашния си телефон, който ѝ обяснил, че са необходими средства за животоспасяваща операция на нейна близка. Вярвайки че помага, пенсионерката предала 7 000 лева. \r\n\r\nВ хода на разследването е установен 71-годишен от с. Къртожабене, област Плевен, който в ролята на \"куриер\" е посетил домашния адрес на потърпевшата и приел лично от нея парите. \r\n\r\nМъжът е привлечен в качеството на обвиняем. Той дал подробни сведения за участието си в извършеното престъпление и предал част от взетите пари.", "date": "2019.07.23", "title": "Хванаха куриер на ало измамници в Плевенско"}
{"url": "https://www.dnes.bg/zvezdi/2019/07/23/keit-bekinseil-veche-e-blondinka.417356", "text": "Кейт Бекинсейл вече е от отбора на блондинките. Отскоро актрисата е с нова визия, като освен, че е доста отслабнала, тя е изрусила косата си и я оформила в стил боб. \r\nОт няколко дни насам 45-годишната звезда споделя снимки в Instagram с новата си прическа. \r\n \r\nПървият кадър, който Кейт качи в социалната мрежа, определено изненада нейните фенове и коментарите не закъсняха. \r\n \r\n\"Харесва ми косата ти\", \"Смятам, че като брюнетка си по-хубава, но все пак промяната кърти\", \"Приличаш на малко момиченце с тази прическа\", пишат последователите ѝ под селфи на Бекинсейл. \r\n \r\nОт профила на бившата приятелка на Пийт Дейвидсън не става ясно дали русата ѝ коса не е перука. Някои предположиха, че промяната е заради ролята ѝ във филма \"Фолт\". \r\n \r\n\r\n                    \n                    \n                \r\n                \r\n                \r\n                 ", "date": "2019.07.23", "title": "Кейт Бекинсейл вече е блондинка!"}
{"url": "https://www.dnes.bg/politika/2019/07/23/cacarov-ubeden-kristiian-boikov-ne-e-sam-toi-e-izpylnitel.417361", "text": "Хакерската атака срещу НАП идва от България, за чужбина и дума не може да става, каза главният прокурор Сотир Цацаров.\r\nС разрешение на съда се извършва претърсване в офиса на фирмата, в която  работи Кристиян Бойков, каза още той след среща в НС с народни представители от НФСБ по повод  нарушения в изборното законодателство и нарушенията на обществения ред.\r\nБойков  беше задържан, след като база данни на НАП беше публикувана в  публичното пространство. По-късно той беше пуснат с мярка \"подписка\".\r\n\"Всичко това с руските хакери е маскировка за създаване на начална версия, която да раздуе нещата. Да говорим за чужбина, за руски хакери, свобода за Асанж - звучи благородно, но не е това истината\", подчерта Цацаров.\r\n                    \n                    \n                \r\n                \r\n                \r\n                \r\nКристиян Бойков не е сам - той е изпълнител, има и поръчител, и подбудител на хакерската атака срещу НАП, каза още Цацаров.\r\n\"Ако в  началния етап на разследването сме считали, че лицето, което е  обвинено  до настоящия момент – Кристиян Бойков, е единственият  извършител на  компютърно престъпление, вече имаме достатъчно основания  да считаме, че  той не е сам“, обясни той. \r\nПо думите му има доказателства, въпреки очакванията, че  компютърът  няма да може да бъде декриптиран, че три дни преди изтичането  на базите  данни на НАП в публичното пространство Бойков е  разполагал с тях.\r\nЦацаров каза още, че Бойков е автор на  имейлите, които са изпратени  по медиите. \"Търсим доказателства и съм  сигурен, че ще ги намерим за  съпричастност на други лица“, заяви той.\r\nСпоред Цацаров целта на атаката тепърва ще стане ясна. Във връзка с търсеното му ЕГН при хакерската атака Цацаров отговори: \"От доказателствата по делото е ясно, че резултатите са били събрани в един файл, наречен \"Търсене за Бивол\". Проблемът не е в това, че са били търсени. Проблемът е изтеглянето на цялата база данни, целите, за които тя е реализирана, това изтегляне и факта, че немалка част от базата данни все още е разполагаема. Лично не мога да кажа, че е станала кой знае каква трагедия с оглед моето ЕГН. То е известно и не виждам какво може да се намери\", каза още Цацаров, цитиран от \"Фокус\".\r\nПо думите му най-много може да се търси несъответствие с данъчните декларации и КПКОНПИ.\r\nСпоред него някои от данните като тези от НАП са били изтегляни, реализирани и пускани в публичното пространство, за да се търси определен ефект, който може да бъде и политически.\r\n\"Други от тях, каквито бази данни са открити, според мен теглени, събирани и може би реализирани с чисто търговска цел. Дали тази търговска цел е законна е съвсем отделен въпрос\", посочи още Цацаров.\r\nСпоред вътрешния министър Младен Маринов разследващите не срещат особено съдействие от фирмата, в която работи Бойков.\r\nТе отказвали да дадат съответните пароли. Попитан дали през това време те унищожават данните, министърът посочи, че иззетите в рамките на досъдебното производство магнитни носители, компютри и конфигурации са под контрола на разследващите и няма как да бъдат унищожени.", "date": "2019.07.23", "title": "Цацаров убеден: Кристиян Бойков не е сам - той е изпълнител"}
{"url": "https://www.dnes.bg/index/2019/07/23/obratno-zad-reshetkite-zatvornici-dobrovolno-se-vryshtat-v-kiliite.417303", "text": "Преди година десет затворници, които са освободени, доброволно поискали да се върнат в затвора в Долна Саксония. Мястото, където са лишени от свобода, за тях се явява убежище, обяснява един социален работник пред \"Welt\". \n\r\nДесетимата били приети обратно в затвора. Всъщност, те са на свобода и могат да напуснат килиите. От министерството на правосъдието на Германия обясняват, че причините на бившите затворници да искат да се върнат обратно са разнообразни. \n\r\nНякои от тях нямат възможност да живеят на свобода, други пък са бивши алкохолици и се притесняват, че бързо биха се върнали към старите си навици извън затвора. \n\r\nГоворител на министерството на на правосъдието заяви, че затова те са временно върнати в затвора - на доброволни начала. \r\n\r\nВсъщност, не за първи път бивши затворници искат да се върнат обратно към изправителната институция. През 2017 г. 14 души са пожелали да останат или да се върнат зад решетките - обикновено само за няколко седмици. \r\n                \r\n                \r\n                \r\n\"Статистика за това колко престъпления се извършват, за да се влезе в затвора, не съществува\", отсича министерският говорител. Той обаче подчертава - законът дава възможност бивш затворник да влезе доброволно зад решетките, ако реинтеграцията му е под въпрос. \n\r\nСоциалните работници също са наясно с този факт. Затворът звучи като кошмар за повечето, но за някои е истинска алтернатива, когато са поставени в рискова ситуация. \r\n\r\nМного често хора в трудни ситуации, или бездомници, извършват дребни престъпления като кражби, за да преживеят. Те са най-бедните сред най-бедните, \"крадци на яйца\", както ги наричат социалните работници. \n\r\nЖивотът на улицата не е безплатен, а е скъп. Много често се оказва, че тези хора извършват престъпление именно с цел да се озоват в затвора, където ще получат поне подслон и храна. \n\r\nИма и още един мотив за доброволното връщане в затвора - за разлика от улицата, в затвора медицинските грижи са безплатни. \n\r\n\"Затворът е и убежище\", обяснява един социален работник. Макар и с график - ставане в 6, закуска в 7, работа от 8 до 16 часа, за много хора това е по-добра алтернатива от живота на улицата. ", "date": "2019.07.23", "title": "Обратно зад решетките: Затворници доброволно се връщат в килиите"}
{"url": "https://www.dnes.bg/televizia/2019/07/23/shte-ni-globiavat-li-ako-sami-remontirame-kolata-si.417359", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\r\nКметски битки. Заедно срещу ГЕРБ. ВМРО подкрепя кандидата на НФСБ. Говори Славчо Атанасов\r\n\r\nСпорен законопроект. Ще ни глобяват ли, ако сами ремонтираме колата си?\r\n\r\n8 часа разлика. Време ли е да преминем към 4-дневна работна седмица?\r\n\r\nСтуден фронт за летния туризъм. Ще спаси ли рекламата сектора?\r\n\r\n\"Златни\" статуи. Склуптор извая от метал най-добрите ни гимнастички", "date": "2019.07.23", "title": "Ще ни глобяват ли, ако сами ремонтираме колата си?"}
{"url": "https://www.dnes.bg/akoshtete-vqrvaite/2019/07/23/navlizame-v-lyv-kakvo-gi-chaka-v-liubovta.417354", "text": "От днес официално навлизаме в знака на Лъва и представителите на тази зодия е добре да подготвят рождените си партита. Сега в центъра на вниманието сте вие и това със сигурност ви харесва. През тези дни ще изживеете положителни емоции, ще бъдете по-енергични и може да получите допълнителни финансови приходи.\r\n \r\nВъпреки това, има аспекти от вашия живот, за които трябва да внимавате. Ще се наложи да преглътнете малко егото си, за да поддържате любовния си живот щастлив и стабилен. Често прибързвате със заключенията и това ви изиграва лоша шега.\r\n \r\nПрез тези дни може да се окажете в ситуации, върху които ще трябва доста да помислите, преди да вземете радикално решение. Проблемите трябва да бъдат добре обсъдени с хората около вас, а не вие да налагате своята дума. По този начин любовният ви живот ще върви по-гладко и партньорът ви ще е по-спокоен.\r\n \r\nНе бъдете инати и приемете другата гледна точка. Запомнете, че не може само вие да сте прави, мнението на другите също е важно. Поставете се на мястото на любимия си човек, за да погледнете проблема от неговата гледна точка. Така ще избегнете неразбирателството помежду ви и ще прекарвате повече време в приятна обстановка.\r\n \r\n", "date": "2019.07.23", "title": "Навлизаме в Лъв: Какво ги чака в любовта?"}
{"url": "https://www.dnes.bg/eu/2019/07/23/boris-djonsyn-specheli-riskyt-ot-brexit-bez-sdelka-skochi.417350", "text": "С утвърждаването на Борис Джонсън за бъдещ лидер на Консервативната партия и премиер на Великобритания перспективите пред британската икономика със сигурност са станали по-мрачни и потенциално по-рисковани, съобщи Асошиейтед прес, позовавайки се на мнението на експерти.\n\n\n\r\nУбедителната победа на Борис Джонсън срещу конкурента му за поста Джереми Хънт направи по-вероятен сценария, при който . Това е перспектива, която дори най-пламенните привърженици на Брекзит смятат, че ще бъде разрушителна за страната в краткосрочен план преди да се видят каквито и да е ползи, допълва БТА.\r\n                    \n                    \n                \r\n                \r\n                \r\n                Повечето икономисти прогнозират, че така нареченият Брекзит без споразумение ще бъде много по-лош от това.\r\nПри този сценарий се предвижда. Дали тя ще бъде толкова дълбока, колкото последвалата световната финансова криза - над 6 процента - никой не знае, но почти всички икономисти са съгласни, че ще бъдат загубени работни места и ще се засили натискът върху държавните финанси.\r\nБрекзит без споразумение всъщност означава, че на 1 ноември  между Великобритания и останалите 27 страни членки на ЕС.\r\nДруги пречки пред търговията, включително пред ключовия британски сектор на услугите, ще се появят, когато бъдат наложени ограничения върху свободното движение на хора, стоки и регулаторни стандарти. Великобритания ще бъде изправена пред перспективата да, които е сключила с ЕС през годините, включително последните споразумения с Канада, Южна Корея и Япония - те са около 11% от търговията на Великобритания.\r\nОснователят на Върджин груп (Virgin Group) Ричард Брансън посочва, че Брекзит без споразумение ще бъде катастрофа - до такава степен, че  и за първи път ще се обменя само за долар.\r\nЛирата понесе товара на несигурността около Брекзит, понижавайки се с над 10% от 1,50 долара в деня след референдума за Брекзит през 2016 година. С все по-настоятелните мнения, че ще има Брекзит без споразумение лирата достигна .\r\nВъпреки че, както Великобритания, така и ЕС, ще са потърпевши от Брекзит без споразумение, Лондон ще страда доста повече , като се има предвид, че британският износ за ЕС е на стойност от около 13% от годишния брутен вътрешен продукт на страната спрямо 2,5% от БВП на ЕС.", "date": "2019.07.23", "title": "Борис Джонсън спечели, рискът от Brexit без сделка скочи"}
{"url": "https://www.dnes.bg/akoshtete-vqrvaite/2019/07/23/4-chashi-kafe-na-den-v-zdravoslovnata-norma-e.417291", "text": "Почти всеки ден се появява ново изследване за ефекта от консумацията на кофеин или кафе. \nУчени изследваха ефекта от консумацията на кафе върху почти всеки аспект на здравето, от смъртността до състоянието на сърцето, костите, бъбреците, черния дроб, до плодовитостта. Експерти смятат, че консумацията на 4 чашки кафе дневно е в здравословните граници, съобщава ЮПИ.\r\n\r\nВ някои случаи резултатите от отделни изследвания върху един и същ аспект от консумацията на кафе са противоречиви и това става причина за объркване.\n                    \n                    \n                \r\n                \r\n                \r\n                \r\nПодробен анализ на публикуваните в Comprehensive Reviews in Food Science and Food Safety резултати от 1277 изследвания установи, че потенциалните ползи от умерената консумация на кафе надхвърлят по значимост рисковете. Пубикуваните в Circulation резултати от изследване за ползите от приема на кофеин за здравето на сърцето оборват заключения отпреди 20 години. Но каква е умерената консумация на кафе? Отговорът е около 4 чашки дневно, пише БТА. \n\r\nИзследване на Австралийския център за прецизно здравеопазване фокусира вниманието върху консумацията на кафе в здравословни граници и заключи, че изпиването на 6 или повече чашки дневно застрашава здравето на сърцето. Подобна консумация може да доведе до високо кръвно налягане - рисков фактор за сърдечни болести.\n\r\nКофеинът не е единствената активна съставка в кафето, но да се държи сметка за милиграмите кофеин е добър начин да се следи приемът му. Лимитът, определен от Американското управление за контрол на храните и лекарствата, е 400 милиграма кофеин дневно. Една чашка кафе съдържа средно 80 милиграма кофеин", "date": "2019.07.23", "title": "4 чаши кафе на ден? В здравословната норма е "}
{"url": "https://www.dnes.bg/stranata/2019/07/23/myj-zagina-pri-verijna-katastrofa-v-burgas.417344", "text": "63-годишен мъж от Бургас е загинал при катастрофа между шест автомобила, възникнала по пътя от кв. \"Меден рудник\" в посока Средец, съобщи МВР - Бургас.\r\nИнцидентът е станал в 15.20 часа. Загиналият е управлявал лек автомобил \"Шевролет\" и се е движил в посока Средец – Бургас, когато по неустановени причини изведнъж е навлязъл в насрещната пътна лента, където един зад друг са се движели бетоновоз и още четири леки коли.\r\n\"Шевролетът\" се е блъскал в бетоновоза, а след това и в следващия автомобил, като водачите на останалите три леки коли, опитвайки се да избегнат катастрофата, самостоятелно излизат от пътното платно в крайпътната канавка.\r\nВъзможно е починалият водач да е получил здравословен проблем и това да е причината за възникналото пътнотранспортно произшествие.\r\nНа място са пристигнали два полицейски екипа и две линейки. Движението в момента е ограничено, като обходният маршрут е Горно Езерово - Черни връх - Средец.", "date": "2019.07.23", "title": "Мъж загина при верижна катастрофа в Бургас"}
{"url": "https://www.dnes.bg/notifikacii/2019/07/23/opasnostta-prez-liatoto-e-zapadnonilskata-treska.417267", "text": "Западнонилска треска, пренасяна от обикновените комари, е голямата опасност за хората у нас през този летен сезон. Това каза пред \"Дарик\" проф. Тодор Кантарджиев, директор на Националния институт по заразни и паразитни болести.\r\n\n\n\n\r\nПо думите му през последните два месеца се наблюдава завишаване в броя на вирусните възпаления на централната нервна система. В същото време хората не трябва да се притесняват от тигровия комар, който макар и разпространен в южните черноморски курорти и в крайдунавските общини, не пренася тропически вирусни инфекции.\n\r\nЗа вируса на западнонилската треска, пренасян от обикновените комари, предупреждават от Европейския център за превенция и контрол на заболяванията. Предпазването от него означава избягване на места с комари, както и лични предпазни средства като репеленти и комарници. \r\n                \r\n                \r\n                \r\nВирусът може да причини мозъчно възпаление и е особено опасен за възрастните хора, при които в над 10% от случаите това завършва със смърт, обясни проф. Тодор Кантарджиев.\n\r\n\"Искам да напомня, че миналата година имахме 15 болни, двама умряха. Много по-малко от Сърбия - 45 починали, 35 починали в Румъния, 50 случая на починали в Гърция от западнонилска треска. Това, което ме плаши, че в последните два месеца по данни на Националния център, имаме около 40% увеличаване на възпаляванията на централната нервна система\", обясни той.\n\r\nПръскането срещу комари в крайдунавските общини, предприето в средата на този месец, би имало много по-голям ефект, ако се комбинира с обработване на заблатените райони през пролетта, каза още Кантарджиев.\n\r\n\"Мерките започват още в края на март месец - преди разлистването на дърветата, тогава са най-ефективните мерки за намаляването количеството на комарите. Ако всичко това се комбинира с унищожаването на комарите във водоемите, тогава резултатите ще са много по-големи\", допълни той.\n\r\nПроф. Кантарджиев обясни още, че внесеният преди няколко години у нас тигров комар не пренася тропически вирусни инфекции. Към момента този вид комар е наличен в повечето градове по южното Черноморие и в крайдунавските региони. Такъв обаче няма в София и в областните градове с по-голяма надморска височина.\r\n \r\n\"За разлика от нашенските комари, тигровият комар е по-дребен, хапят по краката, защото летят ниско. В момента тигровите комари не разпространяват никои от тропическите болести, които фактически ги правят опасни\", заключи специалистът.", "date": "2019.07.23", "title": "Опасността през лятото е западнонилската треска"}
{"url": "https://www.dnes.bg/index/2019/07/23/opliuha-megan-ne-uvajavala-svoite-plemennici.417347", "text": "Откакто се събра с принц Хари, всяка стъпка на Меган Маркъл се следи твърде отблизо. Неведнъж звездата от сериала „Костюмари“ не е спазвала кралския протокол, друг път пък харчи твърде много пари за скъпи тоалети, а това не остава незабелязано и подобни „провинения“ са сред основните критики срещу херцогинята на Съсекс, пише OK Magazine.\r\nНо ето че напоследък бившата актриса е критикувана за съвсем друго. \n\r\n \r\nПодобен слух тръгна, след като по традиция Кейт Мидълтън по време на рождените дни на своите деца публикува на страницата в Instagram на Двореца Кенсингтън техни снимки. При херцозите на Съсекс нещата стоят по същия начин: по традиция в тези дни те пишат на херцозите на Кеймбридж поздравителни коментари под фотосите на децата.\r\n \r\nТака Меган и Хари поздравили Луи и Шарлот. Може да се каже, че в обичайните поздравления няма нищо лошо и противоестествено, още по-малко оскърбително. Но не така смятат някои от последователите на Кейт и Уилям в социалните мрежи.\r\n \r\nТе се възмутили от Меган (смятайки, че именно тя води инстаграм @sussexroyal) за нейното неуважително отношение към племенниците ѝ.\r\n \r\nИдеята е в това, че Меган нарекла тях просто по имена – Шарлот и Луи, без да добавя към тях титлите им „принцеса“ и „принц“. За теб тя е принцеса Шарлот. Кога ще започнеш да уважаваш хората, Меган? \r\n– Принцеса Шарлот от Кеймбридж. Моля, прочетете Уикипедия“ \r\n„Той не е просто Луи, Меган... Повече уважение... За теб е принц Луи“ \r\n– За теб е принц Луи! Къде са маниерите ви?“\r\n \r\nЗа да избегнат подобни коментари, Меган и Хари поздравиха принц Джордж без изобщо да пишат име. Херцогът и херцогинята от Съсекс просто написаха: „Честит рожден ден! Пожелаваме много любов и този ден да е специален!“ Може би всичко между двете фамилии е наред, а феновете на херцозите малко „пресоляват“ ситуацията.\r\n \r\n", "date": "2019.07.23", "title": "Оплюха Меган: Не уважaвала своите племенници"}
{"url": "https://www.dnes.bg/obshtestvo/2019/07/23/4-dnevna-rabotna-sedmica-nevyzmojno-zasega-lipsvat-kadri.417320", "text": "Масово преминаване на българските фирми и институции към 4-дневна работна седмица е невъзможно поне в следващите 10 години заради липсата на достатъчно работна ръка. Това е позицията на бизнеса и на синдикатите, съобщава \n\r\nКазусът влезе в полезрението на обществото след като русенска компания обяви, че е въвела 4-дневна работна седмица с 3 почивни дни и без да се намаляват заплатите на служителите. \n \"Има много малко възможности за въвеждането на тази практика. Русенската фирма е консултантска, а тези дейности могат да се извършат и в извънработно време, работата да се свърши за 4 денонощия\", казва председателят на Асоциацията на индустриалния капитал в България Васил Велев, но допълва, че положителният ефект би бил по-сериозна мобилизация на работниците. \n                    \n                    \n                \r\n                \r\n                \r\n                \r\n\"Това обаче е напълно неприложимо в индустрията, където на много места се работи 7 дни в седмицата по 24 часа на 4-сменен график. В общия случай, ако се мине на 4-дневна работна седмица, това означава 20% по-ниска производителност, съответно с 20% по-малки доходи\", категоричен е той. \n\r\nВ администрацията, здравеопазването и съдебната система пък тази работна схема щяла да означава назначаването на допълнителни хора, по-големи разходи за заплати и вдигане на данъците. \n\r\n\"Ние имаме недостиг на човешки ресурси и все по-често поставяме въпроса за премахване на безсмислените ограничения за извънреден труд. За 4-дневна работна седмица говорим, когато има икономическа криза, но по-добре да не стигаме дотам\", изтъкна Васил Велев. \n\r\nСпоред представителите на синдикатите пък трябва да се внимава при по-кратка работна седмица да не пострадат заплатите на служителите. \n\r\n\"Така както е описан, случаят от Русе изглежда привлекателен, защото не е за сметка на по-дълъг работен ден и по-ниска заплата. Не очаквам това да стане масово в България, поне не в близките 10 години, защото в момента България продължава да се обезлюдява\", посочи икономическият съветник на КТ \"Подкрепа\" Ваня Григорова. \n\r\nТя подчерта, че в следващите години липсата на кадри ще бъде осезаема в почти всички сектори. Григорова даде за пример, че преди време мексиканският милиардер Карлос Слим въведе в една от компаниите си 3-дневна работна седмица. \n\r\n\"Това обаче стана с 11-часов работен ден и при положение че служителят се пенсионира на 75 години. Детайлите са ключът, защото не можем да кажем, че 4-дневна работна седмица е добре, ако през това време те изтощават максимално\", категорична е тя.", "date": "2019.07.23", "title": "4-дневна работна седмица? Невъзможно засега, липсват кадри"}
{"url": "https://www.dnes.bg/rusia/2019/07/23/ubita-ruskinia-v-sankt-peterburg-aktivistka-za-lgbt-prava.417341", "text": "\nВ неделя властите в Санкт Петербург съобщиха, че са открили тялото на 41-годишна жена с множество прободни рани. Самоличността й обаче не беше разкрита. Сега руски активисти твърдят, че откритата жена е добре познат правозащитник, която е била заплашвана заради откритата си подкрепа за правата на ЛГБТ хората и опозиционните си възгледи. \n\r\nАктивисти, както и местни медии, пишат, че жертвата е Елена Григориева, която е била чест участник в митинги в подкрепа на непопулярни за Русия каузи, като правата на хомосексуалистите или пък свобода за украински политически затворници. \n\r\n\"Активист на демократичните, анти военните и ЛГБТ движенията Елена Григориева, беше брутално убита край дома си\", написа в петък Динар Идрисов, също активист, във Facebook. \n                    \n                    \n                \r\n                \r\n                \r\n                \r\nТой самият наскоро бил подал сигнал, че е заплашван, но от полицията не предприели нищо, пише Guardian.\n\r\nПознати на Григориева твърдят, че наскоро името й е било част от списък, публикуван във вече блокиран руски сайт, в който се призовавали хората да предприемат действия срещу тези хора. \n\r\nЦентър за подкрепа на ЛГБТ хората в Екатеринбург пък заяви тази седмица, че в централата им е получено заплашително писмо, подписано от \"ликвидатор на гейове\". Той заплашвал, че ако центъра не затвори дейността си, \"нещо много лошо и много тъжно\" може да се случи. \n\r\nОт снимки, публикувани във Facebook профила на Григориева в последните месеци, може да се види участието й на различни протести и митинги. \n\r\nНа една снимка тя държи плакат, на който пише \"Русия, в която хората няма да се страхуват, а ще са вдъхновени\". \n\r\n\"Русия има над 5 млн. гейове. Но заради невежеството и ненавистта на обществото те живеят скрито\", пише на друг плакат. \n\r\nПравозащитникът Динар Идрисов пише, че възгледите на Елена Григориева се сменили от националистически към либерални. Той пише, че не знае дали атаката е свързана с работата й, но казва, че тя е получавала заплахи в последните месеци и е молила свой приятел да се грижи за котката й, ако нещо се случи с нея.", "date": "2019.07.23", "title": "Убита рускиня в Санкт Петербург – активистка за ЛГБТ права?"}
{"url": "https://www.dnes.bg/stranata/2019/07/23/bdj-otbeliazva-80-godini-ot-otkrivaneto-na-jp-liniiata-do-belica.417305", "text": "На 30 юли (вторник) БДЖ ще се включи в тържественото отбелязване на 80-годишния юбилей от откриването на теснопътната линия в участъка Чепино - Якоруда - Белица. Инициативата за честването на историческата годишнина е на Гражданско сдружение \"За теснолинейката\" под мотото \"80 години железница до Белица\".\n\n\r\n\n\r\nНа тази дата през 1939 г. съвсем изненадващо за местното население лично Цар Борис III открива новопостроената отсечка, управлявайки локомотива на първия влак, което се превръща в двоен празник за жителите на Белица и околността.\n                    \n                    \n                \r\n                \r\n                \r\n                \r\nСпециално за празничния ден още от 08:00 ч. на втори коловоз на гара Септември националният железопътен превозвач ще експонира историческия теснопътен подвижен състав – парен локомотив 60976 с двата ретро вагона от царско време. \n\r\nРетро съставът ще бъде достъпен за разглеждане от всички желаещи да се докоснат до епохата на 30-те и 40-те години на отминалия ХХ век, като ще имат възможност и да си направят снимки за спомен в автентичната обстановка на старомодните салони, облицовани с дърво. Парният локомотив и ретро вагоните ще бъдат разположени на гарата за посещение и разглеждане до 13:00 ч.\n\r\nЕнтусиастите да отбележат паметната дата с пътуване по маршрута на царя до гара Белица, могат да потеглят с влак \"Родопи\" в 08:45 ч. В този празничен ден представителите на Гражданско сдружение \"За теснолинейката\" ще превърнат вагоните на еталонната влакова композиция в пътуваща фотоизложба на тема \"80 години от достигането на двете чудеса – влак и цар в Разложко\". \n\r\nЗа уюта на гостите по време на пътуването ще се движи и бюфет-вагон, в който всеки пътник ще може да закупи напитки и нещо за хапване на достъпни цени.\n\r\nПри пристигането в гара Белица в 12:25 ч., влакът ще бъде посрещнат празнично. Ще бъде отслужен молебен за здраве, ще се напомни за същия ден преди 80 години, ще бъде почетена паметта на железничарите, дали живота си за Родопската теснолинейка и за финал ще има организирана музикална програма и почерпка за гостите.\n\r\nБилети за пътуването могат да бъдат закупени от билетните каси в гарите в страната.", "date": "2019.07.23", "title": "БДЖ отбелязва 80 години от откриването на жп линията до Белица"}
{"url": "https://www.dnes.bg/politika/2019/07/23/obrat-ostava-mashinnoto-glasuvane-na-parlamentaren-vot.417345", "text": "\nОчаквано Комисията по правни въпроси отмени машинното гласуване за местни избори на окончателно. \n\r\nПредстои в пленарната зала законотоврорците да приемат поправките в Изборния кодекс и на второ четете през тази седмица. \n\n Все пак машинният вот остава за  президентски, европейски избори и за парламентарни избори. \n\r\nПо време на заседанието на комисията депутатът от ГЕРБ Красимир Ципов предложи то да остане за изборите за Народно събрание. \"За\" предложението му гласуваха 14 народни представители, \"против\" - 0 и \"въздържали се\" – 7, с което то бе прието. \n                    \n                    \n                \r\n                \r\n                \r\n                \r\nОкончателното решение ще бъде взето от пленарна зала. \n\r\nНародният представител от \"Обединени патриоти\" Емил Димитров предложи само за президентските избори да има пълно машинно гласуване, но то бе отхвърлено от комисията, допълва \"Фокус\". \n\r\nПо предложение на Христиан Митев от НФСБ комисията реши да не подлага на гласуване текстовете, предложени между двете четения, извън обхвата на първоначалния замисъл на законопроекта. Това са именно предложението на БСП вместо 350 души, условието за създаване на кметство да бъде 150 жители. \n\r\nНе бе подложено на гласуване и внесеното от ПГ на \"Обединени патриоти\" съвместно с независимия депутат Спас Панчев създаването на кметство да е при наличие на над 200 жители, а не 350, както е досега.", "date": "2019.07.23", "title": "Обрат! Остава машинното гласуване на парламентарен вот "}
{"url": "https://www.dnes.bg/obshtestvo/2019/07/23/nov-dylg-ot-200-mln-lv-shte-byde-poet-v-ponedelnik.417325", "text": "Още 200 милиона лева нов дълг ще бъдат поети следващия понеделник. Това става ясно от съобщението за аукцион, публикувано на интернет страницата на БНБ.\r\nТо идва веднага, след като бяха обявени резултатите от вчерашния аукцион, на който бяха одобрени поръчките до обявения максимум от 200 милиона лева.\n\r\nВ понеделник ще бъде третото предлагане на дългови книжа за годината и то отново ще бъде свързано с новата емисия от 20-годишни облигации, отворена в средата на юни.\r\nТогава финансовото министерство предложи за продан книжа за 200 милиона лева, но одобри единствено половината от тях. Вчера също бяха предложени облигации за 200 милиона лева и този път бяха одобрени всичките, предаде БНР.\n                    \n                    \n                \r\n                \r\n                \r\n                \r\nОсвен 20-годишните облигации, през юни финансовото министерство преотвори и 10,5-годишни облигации и продаде повече от 200 милиона лева от тях.\n\r\nРавносметката е, че към момента страната ни е поела общо над половин милиард лева нов дълг и се очаква към това число да бъдат прибавени още 200 милиона в понеделник.\n\r\nОще миналата седмица финансовият министър Владислав Горанов потвърди, че ще се възползва от заложената в бюджета възможност за нов дълг от един милиард лева.\r\n ", "date": "2019.07.23", "title": "Нов дълг от 200 млн. лв. ще бъде поет в понеделник"}
{"url": "https://www.dnes.bg/notifikacii/2019/07/23/antimafioti-v-ofisite-na-firmata-kydeto-raboti-kristiian.417352", "text": "\nАнтимафиоти влязоха в офисите на фирма TAD Group, в която работи обвиняемият за кибератаката срещу НАП компютърен специалист Кристиян Бойков.\n\nКъм момента не са ясни целите на акцията, съобщи bTV.\r\nПо-рано днес от прокуратурата съобщиха, че  в един от иззетите от Бойков компютри е открита информация, според  която той е разполагал с масив от данни от НАП, по-голям от този,  изпратен на медиите.\r\nСпоред държавното обвинение няма съмнение, че той е извършил кибератаката, но освен това е възможно и други лица да бъдат обвинени.\r\nОт фирмата вече заявиха, че застават зад своя служител и не смятат да дават достъп до компютрите си.\r\n\r\n\r\n ", "date": "2019.07.23", "title": "Антимафиоти в офисите на фирмата, където работи Кристиян"}
{"url": "https://www.dnes.bg/politika/2019/07/23/dvoina-nadnica-za-chlenovete-na-sik-za-mestniia-vot.417337", "text": "Вместо по 54 лева, колкото получиха членовете на СИК на евроизборите, на местния вот надницата им за първия тур ще е по около 100 лева. \n\r\nЗа втория обаче тя ще е 54, защото балотажът бил по -лек. \n\n\n\r\n\"Без материални стимули е трудно да намерим качествени хора\", призна председателят на ЦИК Стефка Стоева. \n\r\nДо 6 септември ЦИК трябва да е назначил всички общински избирателни комисии и те да започнат да работят от тази дата.\n\r\nДо 31 юли комисията трябва да е готова с решенията си провеждането на избори за кметове и общински съветници.\n\r\n\"От четвъртък започваме да приемаме изборните книжа\", заяви Стоева, цитирана от \"Фокус\". \n                    \n                    \n                \r\n                \r\n                \r\n                \r\nТя се надява до края на август ЦИК да приеме всички решения и документи, които са основата за започване на изборния процес. \n\r\nОбучението на СИК пък започва отсега.\n\r\n\"Предстоят други обучение, предстои разяснителна кампания\", добави тя. \n\r\nСпоред нея изборите за Европейски парламент са били доста по-леки от предстоящите местни избор.", "date": "2019.07.23", "title": "Двойна надница за членовете на СИК за местния вот "}
{"url": "https://www.dnes.bg/temida/2019/07/23/12-000-lv-cenata-na-ritnika-na-shveda-ralf-za-kamerierkata-diana.417315", "text": "12 000 лв. - толкова струва ритникът, който камериерката Диана Петкова получи от шведа Ралф Сундберг на 3 юни, 2017 г.  Българката бе зверски изритана в лицето от пияния швед, докато чистела фоайето на хотел в курорта. \n\r\nБезпричинното нападение бе заснето от охранителна камера и обиколи световните медии и социалните мрежи, а Сундберг бе съден, но се отърва само с 4500  лв. глоба.\n\r\nДве години по-късно Бургаският апелативен съд излезе с решение шведът да плати 12 000 лв. обезщетение на камериерката за претърпени неимуществени вреди. Източници на \"\" съобщиха, че днес обезщетението е било изплатено от Сундберг, след като защитата на Петкова се отказва да обжалва пред ВКС.\n                    \n                    \n                \r\n                \r\n                \r\n                \r\nПървоначално искът срещу бияча Ралф  е за колосалните 50 000 лв., но това е по-скоро израз на морален протест. \n\r\nБургаският окръжен съд редуцира сумата до 18 000 лв., а апелативни магистрати - до 12 000 лв., отчитайки, че нанесената лека телесна повреда на ищцата е причинила мозъчно сътресение, оток и кръвонасядане в долната челюст, довели до временно разстройство на здравето, неопасно за живота. Около месец след инцидента се наложило камериерката да се лекува в Центъра за психично здраве в Бургас, тъй като не можела да спи, получавала паник атаки и не била пълноценна в работата си.\n\r\n\"Въпреки редуцирането на исканото от нас обезщетение до размер от 12 000 лв., то остава едно от най-високите, присъждани до момента за такъв тип телесна повреда\", коментира пред \"24 часа\" бургаският адвокат Станко Кралев, който представлява камериерката.\n\r\nБитата българка обаче ще трябва да плати на шведа близо 3000 лв. разноски по делата - сума, изчислена върху отхвърлената част на иска, обясниха юристи.", "date": "2019.07.23", "title": "12 000 лв. -  цената на ритника на шведа Ралф за камериерката Диана "}
{"url": "https://www.dnes.bg/sofia/2019/07/23/shte-se-bori-li-za-nov-mandat-fandykova-reshenieto-prez-septemvri.417328", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\n\nКметът на София Йорданка Фандъкова обяви, че ще реши дали да се бори за още един мандат като градоначалник през сепетмври.\r\n\r\n\"Ще взема решение дали да се включа в надпреварата през септември, когато ще го обявя\", посочи тя пред .\n                    \n                    \n                \r\n                \r\n                \r\n                \r\nФандъкова вече има подкрепата на някои от районите на София, но се изчаква приключването на всички номинационни събрания в структурите на ГЕРБ. \n\r\nОтносно издигането на кандидатура от гражданската инициатива \"Спаси София\", кметът коментира, че инициативата е политическа, а не гражданска.\r\n \r\n\"Желая им да работят наистина с желанието да променят града, не само да пречат за неговата промяна, което често се случва. Предстои следващата година да бъде цялостно реконструиран заедно с подмяна на трамвайните релси, и транспортният тунел, който свързва \"Люлин\" с \"Тодор Александров\". Много важно е за безопасността на хората. В момента се работи по тавана, сменя се осветление, отводняване се прави. Изобщо се работи най-вече по безопасността на хората. Искам да подчертая, че настилката е прилична\", коментира тя.\n\r\nРемонтът на ул. \"Иван Вазов\" е бил забавен, заради подмяната на сложната подземна инфраструктура. Очаква се дейностите да приключат до средата на август, когато ще бъдат изчислени и евентуални глоби за изпълнителите. В Общинския съвет тази седмица ще се гласува предложението общината да закупи и запази къщата на Яворов за литературен музей, допълни още кметът.", "date": "2019.07.23", "title": "Ще се бори ли за нов мандат Фандъкова? Решението - през септември"}
{"url": "https://www.dnes.bg/sofia/2019/07/23/tainite-na-malko-tyrnovo-baryt-na-car-boris-iii-i-kiliite-na-ds.417317", "text": "\nЕмблематичната за София улица \"Малко Търново“ ще бъде затворена за пешеходците заради ремонт.\n\r\nПланирано е на 15 септември отново да стане част от туристическите маршрути в столицата, защото тогава трябва да приключи ремонта. \n\r\nМного история има на 60-метровата уличка \"Малко Търново“. На нея се виждат следи от античността. \n\r\nБар \"Луна“ пък съхранява спомена за царската фамилия. Това е било любимото място за питие на цар Борис III.\n\r\nНа улицата са били и килиите на ДС, в които са били разпитвани неудобните за властта хора. \n\r\n\"Малко Търново\" е най-бързата връзка между булевард \"Дондуков\" и пространството на площад \"Александър I\" и булевард \"Цар Освободител\".\n                    \n                    \n                \r\n                \r\n                \r\n                \r\nА проектът за обновяването на малката уличка предвижда да се обновят настилките по улицата, стъпалата, както и капаците на шахтите. Ще се обнови осветлението по улицата, ще бъдат монтирани нови парапети и части от градското обзавеждане, съобщиха от Столичната община.\n\r\nПроектът за реновирането е партньорско между строителната компания BLD, архитектурно студио \"Серафимов“ и Столична община. \n\r\nКомпания BLD е поела финансирането и изпълнението на ремонта. Студио \"Серафимов“ прави напълно безвъзмездно архитектурния проект. \n\r\nСлед общественото обсъждане на проекта, столичани ясно показаха, че искат да се съхрани историята на тази обичана уличка и да бъде показана по неповторим начин. \n\r\nПоради големия интерес към проекта за обновяване на улицата на 27 юли ще има Работилници “История на ул. \"Малко Търново“, където всеки столичанин може да вземе участие в създаването на визуализация на историческия разказ за София на тази улица. \n\r\nРаботилниците ще се проведат в \"София лаб“ и ще се водят от Ивелина Гаджева, дипломиран специалист в областта на включващия дизайн.", "date": "2019.07.23", "title": "Тайните на \"Малко Търново\" - барът на цар Борис III и килиите на ДС "}
{"url": "https://www.dnes.bg/obshtestvo/2019/07/23/ombudsmaia-gnevna-cik-reshava-za-opuskite-si-a-mashinnoto-glasuvane.417333", "text": "Омбудсманът Мая Манолова критикува остро Централната избирателна комисия, че бави и изпуска срокове, свързани с подготовката за местните избори наесен. \n\nВ отворено писмо до ЦИК тя заявява, че до днес е приета само хронограмата, \"от която е видно, че активната  работа на комисията ще започне отново на 60-ия ден преди изборите\".\n\r\n\"Независимо, че е внесен законопроект за изменение на Изборния кодекс, докато той не бъде приет и влезе в сила, ЦИК е длъжна да започне провеждането на изборите, включително по отношение на машинното гласуване\", настоява общественият защитник.\n\r\nМанолова дава пример, че до 17 юли ЦИК трябвало да открие подсайт на интернет страницата си за предоставяне на информация при машинното гласуване.\r\n                    \n                    \n                \r\n                \r\n                \r\n                В писмото си до ЦИК тя предупреждава, че оправданията за кратките срокове, с които комисията обясни проблемите, свързани с машинното гласуване на изборите за членове на Европейския парламент на 26 май 2019 г., сега не издържат.\n\r\nС издаването на указа на 10 юли 2019 г. на президента за провеждането на местните избори на ЦИК е осигурено достатъчно време от над три месеца да организира машинното гласуване, смята тя. \n\r\nМанолова подчертава, че от насрочването на изборите на 10 юли до днес ЦИК е провела 5 заседания, на които се е занимавала предимно с административно-наказателна дейност, а от избирането й на 20 март т.г. активно се занимава с битовите проблеми на членовете й, включително ползването на летен отпуск.\r\nПреди седмица мнозинството в парламента прие на първо четене предложенията за промени в Изборния кодекс, с които прати машинното гласуване на местните избори и на парламентарния вот в историята. Мотивите - процесът е скъп, към него няма интерес, но пък създавал хаос, са изложени в анализ на ЦИК. \r\n \r\nМнозинството  в парламента прие на първо четене предложенията за промени в Изборния  кодекс, с които прати машинното гласуване на местните избори и на  парламентарния вот в историята. \n\n\r\n\n\r\n ", "date": "2019.07.23", "title": "ОмбудсМая гневна: ЦИК решава за опуските си, а машинното гласуване?"}
{"url": "https://www.dnes.bg/za-da-se-razbirame/2019/07/23/kakvi-trudnosti-sreshtame-vyv-vtoriia-brak.417220", "text": "Много хора смятат, че вторият брак обикновено е по-успешен от първия. Вероятно възрастта и осъзнатостта имат огромна връзка. Сигурно и опитът си казва своето. Човек се научава да разбира по-добре себе си и да определя нуждите си. Любовта в по-зряла възраст също е по-осъзнат механизъм за разлика от тази на младини, която е преминала като вихър, но е оставила големи опустошения.\r\n \r\nКогато сте женени за първи път най-честите проблеми в брака се въртят около напасването на характерите, интимността и секса, финансите, идеалите, целите и възгледите за бъдещето, ролите, които всеки от партньорите ще има в брака, стила на комуникация. Обикновено в тези сфери се явяват и проблемите в съвместното съжителство.\r\n \r\nКогато се омъжите за втори път, вероятно ще сте направили по-добрия избор. Но това не означава, че проблеми не могат да възникнат. От какво естество са най-често те?\r\n \r\n\r\n \r\nЕдна от най-големите трудности при вторите бракове се оказа смесването на децата от предишния брак, ако има такива. Приоритетите се променят, различни са и новите отговорности, които ще имате. Нуждите на децата ви, както и тези на общите ви деца, ако се случи така, че да имате общо потомство, ще са преплетени по по-сложен начин, отколкото преди. Възможно е да се появят и проблеми между децата.\r\n\r\n\r\n\r\n\r\n\r\n\r\n\r\n\r\n                    \n                    \n                \r\n                \r\n                \r\n                 ", "date": "2019.07.23", "title": "Какви трудности срещаме във втория брак?"}
{"url": "https://www.dnes.bg/stranata/2019/07/23/cnn-plovdiv-e-ot-skritite-turisticheski-bijuta-na-evropa.417346", "text": "Пловдив е един от най-ярките символи на страната ни, когато стане дума за туризъм, но по една или друга причина не намира толкова високо в световните и европейски класации за най-посещаваните дестинации. \n\r\nНо все пак Градът под тепетата се оказа в една любопитна класация на американската телевизия CNN, където е в компанията на градове като Торино, Анкара и Хага, пише .\r\nАнтичният театър е сред най-големите културни забележителности в Пловдив, но гордостта си остава тракийското селище на Небет тепе, благодарение на което градът е определян за най-старото населено място в Европа.\r\nИ докато в България се опитваме всячески да саботираме летния си туристически сезон край морето, в далечна Америка ни правят безплатна реклама, акцентирайки върху безценните исторически бижута, които сме успели да опазим в такъв привлекателен вид.\r\n                    \n                    \n                \r\n                \r\n                \r\n                ", "date": "2019.07.23", "title": "CNN: Пловдив е от скритите туристически бижута на Европа"}
{"url": "https://www.dnes.bg/notifikacii/2019/07/23/kysmet-za-ronaldo-niama-da-byde-obvinen-v-iznasilvane.417355", "text": "Нападателят на Ювентус Кристиано Роналдо няма да бъде обвинен за изнасилване на американската Катрин Майорга, съобщава британския \"The Sun\". \r\n\r\nПолицията ще спре разследването, тъй като вината на играча не може да бъде доказана.\r\n\r\nНа 28 септември германското издание \"Der Spiegel\" публикува историята на 34-годишната Майорга, която твърди, че Роналдо я е изнасилил на 13 юни 2009 г. в хотел в Лас Вегас. Според момичето, след това тя била готова на самоубийство, а осем години по-късно тя е била диагностицирана с пост-травматичен синдром и клинична депресия.\r\n\r\nПрез 2010 г. Майорга получи от представителите на 34-годишния португалец 375 хиляди долара за неразкриване на тази информация, но въпреки това през септември 2018 г.  тя обвини звездата на световния футбол.", "date": "2019.07.23", "title": "Късмет за Роналдо, няма да бъде обвинен в изнасилване"}
{"url": "https://www.dnes.bg/obshtestvo/2019/07/23/borisov-pozdravi-djonsyn-imame-vekovni-tradicii-v-dialoga.417358", "text": "Премиерът Бойко Борисов поздрави Борис Джонсън по повод избирането му за министър-председател на Обединеното Кралство Великобритания и Северна Ирландия.\n\"България високо цени диалога и сътрудничеството с Обединеното Кралство Великобритания и Северна Ирландия, като стратегически партньор и съюзник в двустранен и в международен план\", отбелязва българският министър-председател в поздравлението си.\r\nБорисов изтъква, че отношенията между България и Обединеното кралство имат вековни традиции и тази година отбелязваме 140-годишен юбилей от тяхното установяване, съобщиха от правителствената пресслужба.\r\n\r\n\"Уверен съм, че независимо от предизвикателствата, ще съхраним и развиваме успешното сътрудничество в интерес на нашите народи и като принос за по-сигурна и просперираща Европа\", отбелязва още Бойко Борисов в поздравлението си до Борис Джонсън.", "date": "2019.07.23", "title": "Борисов поздрави Джонсън: Имаме вековни традиции в диалога!"}
{"url": "https://www.dnes.bg/temida/2019/07/23/myj-bez-knijka-metna-460-lv-na-katadjii-te-go-pribraha.417316", "text": "Задържан е 35-годишен мъж от село Старо Оряхово, предложил подкуп от 460 лв. на катаджии, съобщават от ОДМВР на Разград.\r\n\r\nПри провеждане на специализирана акция с акцент към недопускане на управление на МПС след употреба на алкохол, упойващи вещества и неправоспособни водачи, вчера за проверка е спрян лек автомобил, управляван от криминално проявен мъж от Старо Оряхово. \r\n\r\nВ хода на проверката е установено, че водачът управлява колата без да притежава свидетелство за правоуправление. \r\n\r\nТогава мъжът предлага и дава подкуп на служителите на реда от 460 лева, за да не му пишат акт и да не го задържат. 35-годишният мъж сложил сумата на предната пасажерска седалка на патрулния автомобил. \r\n\r\nСлед като полицаите отказват откупа, те го арестуват и той е задържан за срок до 24 часа. \r\n\r\nПо случая е образувано бързо производство.\r\n\r\n ", "date": "2019.07.23", "title": "Мъж без книжка метна 460 лв. на катаджии, те го прибраха"}
{"url": "https://www.dnes.bg/stranata/2019/07/23/rumen-petkov-iska-izvynredno-polojenie-v-ruse-razgrad-i-silistra.417322", "text": "Настояваме да се обсъди в областите Русе, Силистра и Разград заради африканската чума по свинете, заяви лидерът на АБВ Румен Петков по време на пресконференция, предаде Фокус. \n\n\nПо думите му проблем, от който държавата и институциите бягат, е този с идентификацията на животните.\r\n\"В резултат ние имаме овце по на 15-18 години т.е.  Животното си отива, маркирането се взима, слага се на друго животно. По регистрите имаме до такава степен възрасти животни, че е смешно. Трябва да се предприемат много ясни, категорични мерки за изчистване на проблемите с идентификацията. Настояваме да се обсъди възможността и при необходимост да се въведе извънредно положение на територията на три области: Русе, Силистра и Разград“, каза Петков.\r\n                    \n                    \n                \r\n                \r\n                \r\n                Лидерът на АБВ отчете, че това са  на продуктивни животни.\r\n\"При разразилата се болест може да излезе извън всякакъв контрол и . Затова независимо от това, че няма да звучи добре в очите на обществото, въвеждането на извънредно положение с всички произтичащи от това мерки, трябва най-малкото да се обсъди“, посочи още Петков.\r\nТова трябва да се вземе с решение и позиция на Народното събрание, иначе в България за десетилетия напред, коментира той.", "date": "2019.07.23", "title": "Румен Петков иска извънредно положение в Русе, Разград и Силистра"}
{"url": "https://www.dnes.bg/stranata/2019/07/23/66-godishen-motorist-zagina-pri-ptp-v-kyrdjaliisko.417306", "text": "66-годишен моторист е загинал след катастрофа в землището на село Конево снощи около 19.00 часа, съобщиха от полицията в Кърджали.\r\nПо първоначални данни при движение с несъобразена скорост на мокра пътна настилка водачът загубил контрол над управлението и паднал на платното. \r\n\r\nПострадалият е транспортиран до Спешното на болницата в Кърджали, където по-късно е починал. \r\n\r\nТялото е преместено в Отделението по съдебна медицина за аутопсия. \r\n\r\nДежурна оперативна група от РУ - Кърджали е извършила оглед на мястото на произшествието.", "date": "2019.07.23", "title": "66-годишен моторист загина при ПТП в Кърджалийско"}
{"url": "https://www.dnes.bg/stranata/2019/07/23/voennomorskoto-uchilishte-otdade-pochit-na-nikola-vapcarov.417296", "text": "\nДнес се навършват 77 години от разстрела на поета Никола Вапцаров.\r\nПред паметника му във Висшето военноморско училище във Варна курсанти и гости участваха в ритуал по полагане на венци и цветя в памет на 77-годишнината от гибелта на поета, съобщава Булфото. \nНикола Вапцаров е разстрелян след като получава смъртна присъда за организиране на подривна дейност срещу немските войски, в качеството си на технически помощник на Цвятко Радойнов, ръководител на Централната военна комисия при ЦК на БКП. Тогава Вапцаров е на 33 години.\r\nПосмъртно е амнистиран след 1944 г.\r\n\r\nВъпреки кратката творческа дейност, Вапцаров успява да влезе в сърцата на милиони хора по света. Единствената му стихосбирка \"Моторни песни\", издадена през 1940 г., е преведена на над 30 езика. Получава посмъртно почетна Международна награда за мир през 1952 г.", "date": "2019.07.23", "title": "Военноморското училище отдаде почит на Никола Вапцаров "}
{"url": "https://www.dnes.bg/stranata/2019/07/23/vijdali-li-ste-krasimir-policiiata-go-tyrsi.417298", "text": "Полицията в Сливен издирва 60-годишния Красимир Петров Петров.\r\n\r\nМъжът е в неизвестност от 12 юли 2019 година. За последно е видян в кв. „Българка“ в Сливен. \r\n\r\nТой е на видима възраст 60 - 65 г., среден ръст (165 см), с нормално телосложение, кафяви очи, овално и мургаво лице, къса и права коса - прошарена. \r\n\r\nДвижи се бавно, леко накуцва. \r\n\r\nРУ - Сливен умолява гражданите, които имат информация за Петров, да се свържат с най-близкото управление на МВР или да подадат сигнал на телефон 112. \r\n ", "date": "2019.07.23", "title": "Виждали ли сте Красимир? Полицията го търси "}
{"url": "https://www.dnes.bg/sofia/2019/07/23/kyde-niama-da-ima-voda-v-sofiia-utre.417299", "text": "На 24 юли 2019 г. (сряда), във връзка с пресвързване на уличен водопровод на ул. „Каменоделска“ НПЗ „Хаджи Димитър“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул. „Каменоделска“ и ул. „Малашевска“.\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Каменоделска“ ъгъла с ул. „Малашевска“, съобщиха от дружеството.\n\r\nНа 24 юли 2019 г. (сряда), във връзка с подмяна на сградно водопроводно отклонение на ул. „Стоян Мисирски“ с. Желява, се налага спиране на водоподаването от 09:00 до 16:00 часа на клиентите на „Софийска вода”, живеещи в района на ул. „Васил Левски“ от №1 до №18.\n                    \n                    \n                \r\n                \r\n                \r\n                \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството. \n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.07.23", "title": "Къде няма да има вода в София утре?"}
{"url": "https://www.dnes.bg/stranata/2019/07/23/razchlenenoto-tialo-e-na-myj-identificiran-e.417292", "text": "Откритото разчленено тяло е на мъж, който вече е  идентифициран. \nПо непотвърдена информация мъжът водел скитнически начин  на живот и затова не бил подаден сигнал за изчезването му.\r\nВсе още не е  ясно кога и къде е било извършено убийството и какъв е бил мотивът, пише .\r\n\r\nСлучаен минувач се натъкнал на смразяващата кръвта гледка - разчленено  човешко тяло, натикано в черни чували и изхвърлено край Варна.\r\nТъй  като полицията и прокуратурата не изнасят никаква  информация по случая, за да не се пречи на разследването, се появиха две  версии, къде точно е била открита ужасяващата находка - край Аксаково,  или край село Осеново.", "date": "2019.07.23", "title": "Разчлененото тяло е на мъж, идентифициран е"}
{"url": "https://www.dnes.bg/sport/2019/07/23/sestri-stoevi-skloniha-shte-se-systezavat-za-bylgariia.417301", "text": "Състезателките по бадминтон Габриела и Стефани Стоеви ще се състезават за страната си. \n\r\nСлед неколкократни разговори между министър Кралев и двете състезателки, техните родители и адвокати, проведени през последните седмици, по време на срещата вчера сестри Стоеви лично заявиха, че продължават да се състезават за България. \n Въпреки разногласията им с Българската федерация по бадминтон и продължаващите процедури пред компетентните органи, Стоеви потвърдиха пред министър Кралев, че са взели решение да поставят на първо място националния интерес и да участват в състезанията от международния календар за спечелване на квоти за Олимпийските игри в Токио през 2020 г., съобщиха от пресцентъра на спортното министрество.\n                    \n                    \n                \r\n                \r\n                \r\n                \r\nМинистерството на младежта и спорта в лицето на министъра се ангажира да бъде гарант, че програмата на сестри Стоеви ще бъде изпълнена до Олимпийските игри. \n\r\nРешението на българските състезателки по бадминтон не приключва процеса на изясняване на обективната истина и не прекратява проблемите между тях и ръководството на федерацията, като ММС не може да бъде страна по казуса. \n\r\nСлед разговор на министър Кралев с председателя на федерацията по бадминтон Володя Златев той пое ангажимент да окаже необходимото съдействие на Габриела и Стефани Стоеви. Златев съобщи, че вече е потвърдил заявката им за участие в Световното първенство през 2019 г. в Базел.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.07.23", "title": "Сестри Стоеви склониха, ще се състезават за България"}
{"url": "https://www.dnes.bg/sofia/2019/07/23/ruski-turist-pochina-na-bul-mariia-luiza-v-sofiia.417311", "text": "Труп на мъж лежи на бул.\"Мария Луиза\" в София. Тялото е завито с одеало, а на място има дежурна група за оглед, пише \".\r\nПо първоначални данни става дума за руски гражданин, на когото му е прилошало, съобщиха от пресцентъра на МВР. Мъжът е турист, дошъл на почивка в столицата. Той бил заедно с групата си, когато му прилошало и паднал.\r\nМъжът е на видима възраст около 50 години.", "date": "2019.07.23", "title": "Руски турист почина на бул. \"Мария Луиза\" в София"}
{"url": "https://www.dnes.bg/eu/2019/07/23/bylgarin-zagina-pri-verijna-katastrofa-v-italiia.417300", "text": "в Италия при тежка катастрофа на магистралата Милано-Торино.\r\nИнцидентът е станал на 22 юли следобед близо до Аличе Кастело, в посока Милано. Ранени били шестима души, а  заради спасителните операции.\r\nВ катастрофата участвали.\r\nЖертвата е мъж, който живеел в България. И шестимата ранени били транспортирани в болницата на Верчели и Кивасо, но няма риск за живота им, предаде \"\".\r\nПредстои да се изяснят подробностите около катастрофата, но по предварителни хипотези на пътната полиция  и починал на място, заклещен в автомобила си.", "date": "2019.07.23", "title": "Българин загина при верижна катастрофа в Италия"}
{"url": "https://www.dnes.bg/obshtestvo/2019/07/23/gerb-tyrsi-novi-kmetove-v-pone-oshte-tri-oblastni-gradove.417288", "text": "Поне още трима от кметовете на областни градове, които са избрани с подкрепата на ГЕРБ, няма да бъдат издигнати отново от партията на Бойко Борисов, пише . В момента от партията имат 21 от 28-те кметове на областни градове.\n\r\nОсвен обявилия вече оттеглянето си Иван Тотев в Пловдив, партията на Борисов ще снеме доверието си от кметовете на Русе Пламен Стоилов, който довършва втори мандат и на Видин инж. Огнян Ценков. \n\n\nНа косъм бил и кметът на Разград д-р Валентин Василев, който е бивш областен управител и два пъти депутат от ГЕРБ.\r\nПреди да го разжалват окончателно, в централата обаче чакали реакцията на областната структура на ГЕРБ.\r\n                    \n                    \n                \r\n                \r\n                \r\n                От партията не бързали, щели да направят внимателен подбор, за да се спрат на хора с авторитет, не само с професионални качества. Шанс имали и напълно непознати до момента в политиката лица. Тези кандидати са от любимите на лидера Бойко Борисов още откакто влезе в политиката като кмет на столицата през 2005 г. Тогава той заложи на нови хора и вкара като зам.-кмет в общината шефката на 73-о училище Йорданка Фандъкова.\n\r\nСега тя привършва трети мандат начело на София. Фандъкова и колегите ѝ от Бургас Димитър Николов, от Варна Иван Портних и от Стара Загора Живко Тодоров са сочени в партията като безспорните ѝ отличници в местната власт.\n\r\nГЕРБ търси кой да излезе срещу абсолютния шампион Златко Живков, който управлява Монтана вече 5 мандата и ще играе и за 6-и.\n\r\nОще не е ясно и кого ще прати Борисов срещу кмета на Плевен Георг Спартански. Информациите, че номинираният преди 4 г. от вече разпадналия се Реформаторски блок, ще получи сега подкрепата на ГЕРБ, били силно преувеличени.\n\r\nНа нов човек ГЕРБ ще заложи и в Хасково, където сне доверието си от Добри Беливанов още преди 2 г., когато пламна войната между него и бившия депутат и министър Делян Добрев.\n\r\nНоминация за нов мандат ще получат 15 действащи кметове на ГЕРБ в следните областни градове:\n\r\nАтанас Камбитов в Благоевград, Димитър Николов в Бургас, Иван Портних във Варна, Даниел Панов във Велико Търново, Калин Каменов във Враца, Таня Христова в Габрово, Корнелия Маринова в Ловеч, Вяра Церовска в Перник, д-р Юлиян Найденов в Силистра, Стефан Радев в Сливен, Николай Мелемов в Смолян, Йорданка Фандъкова в София, Живко Тодоров в Стара Загора, Дарин Димитров в Търговище, Любомир Христов в Шумен и Георги Славов в Ямбол. Подкрепа ще получи и Петър Паунов в Кюстендил, който преди бе кандидат на РБ.\n\r\nС номинация за нов мандат ще бъдат зарадвани около 90% от действащите районни кметове на София, твърдят източници от ГЕРБ.\n\r\nМестата си в Столичния общински съвет няма да запазят всички действащи негови членове, като листата, която ще води кметът Фандъкова, ще е ясна в последния възможен момент.\r\nОбластният управител на Пловдив Здравко Димитров пък е най-вероятният кандидат на ГЕРБ за овакантения от Тотев пост, но не и единственият. Упорито се споменава и името на кмета на район “Централен” Георги Стаменов.", "date": "2019.07.23", "title": "ГЕРБ търси нови кметове в поне още три областни градове"}
{"url": "https://www.dnes.bg/index/2019/07/23/zaev-se-popravi-ne-makedoncite-a-gruevski-kral-chujda-istoriia.417297", "text": "Не македонците присвояваха чужда история, а само бившият премиер Никола Груевски и неговия политически елит и послушници квазиексперти, които тръгнаха в медийна офанзива, за да оправдаят инженеринга на идентичността. Това написа македонският премиер Зоран Заев във Facebook след бурните реакции в страната спрямо интервюто му за гръцката телевизия \"Алфа\", предава Агенция Фокус. \n\n\nВ него Заев признава, че македонците са присвоявали световна, балканска и чужда история, без да си дават сметка как това може да влияе на техните съседи и по този начин са се скарали с всички.\n\r\nВ статуса си министър-председателят казва, че той от дълго време е говорил за злоупотребата с историята с политически цели, а именно това е направил и пред гръцката телевизия \"Алфа\", на която е отговарял за вредните политики на националсоциализъм и антиквизация в миналото. \r\n                \r\n                \r\n                \r\n\"Не може да бъда клеймен за нещо, което не аз, а Груевски и неговата идеологическа машина го правиха в продължение на 10-11 години\", подчертава Заев и добави, че пропагандата на бившия премиер е провела инженеринг на идентичността, за да се насадят неща, които не са природна, нито същинска част от македонският национален корен. \n\r\n\"Проведоха масивна и масова културоложка операция, наречена антиквизация, с което ни скараха с всичките ни съседи. Те успяха да ни държат в изолация цяло десетилетие. И докато те управляваха и насърчаваха дебатите, за това кои сме и какви сме, ни изхвърлиха в изолация и хвърлиха нашите приоритети - ЕС и НАТО - в тъмните мазета. Те блокираха целия процес\", коментира Заев. \n\r\nПо думите му, докато са заблуждавали македонците с фалшивата история, ВМРО-ДПМНЕ са извършили грабежи и политически престъпления, за които в момента са на съд.\n\r\n\"Нашата страна и нашият народ се справиха с антиквизацията и аз продължа да говоря публично за неоходимостта от мир и сътрудничество на Балканите, но и за моментите от общата история, които обединяват и свързват народите\", завърши Заев.", "date": "2019.07.23", "title": "Заев се поправи: Не македонците, а Груевски крал чужда история"}
{"url": "https://www.dnes.bg/zvezdi/2019/07/23/kendyl-djenyr-s-gola-fotosesiia-govori-za-akneto.417247", "text": "Кендъл Дженър сподели снимки от специалната си фотосесия с фотографа Мерт Алас, на които позира гола.  Снимките са направени за италианското издание на \"Vogue\" и самият фотограф също показа в профила си някои от тях.\r\n \r\nКадрите са черно-бели, а феновете затрупаха звездата с положителни коментари за тялото ѝ. \r\n \r\nМалко преди да постне тези фотоси, Кендъл публикува и снимка без горнище, като я използва, за да поговори открито за проблемите, които е имала с акнето.\r\n \r\n\"Когато имах най-много акне, бях ученичка в гимназията, която не излизаше от стаята си. Сега съм доволна от кожата си\", сподели тя в мрежата.\r\n \r\nРиалити звездата и преди е разказвала за битката си с акнето. \"Това напълно съсипа самочувствието ми. Дори не поглеждах хората, когато говорих с тях. Чувствах се като аутсайдер\", обясни преди време Дженър.\r\n \r\n", "date": "2019.07.23", "title": "Кендъл Дженър с гола фотосесия, говори за акнето"}
{"url": "https://www.dnes.bg/stranata/2019/07/23/kurioz-selska-krychma-zabrani-na-kmeta-da-pie-v-neia.417290", "text": "Селски кмет не е допускан в местната кръчма да пие алкохол. За куриозния случай в дупнишкото село Балабаново разказва bTV. \n\r\nВ местното барче е забраненено да се сервира алкохол на кметове. Питейното заведение се намира на няколко крачки от сградата на кметството, а на вратата му е залепена писмена заповед от собственика.\n\r\n\"Забранявам: продажбата и сервирането на алкохолни напитки: На длъжностни лица, изпълняващи длъжността кмет или кметски наместник\", пише в заповедта. \n\r\nСобственикът на барчето - Иван Кьосев, обяснява наложената рестрикция така:\"Не може да пият и да чупят, това е положението\". \n\r\nАко продаде алкохол на кмета, барманката ще бъде наказана. Затова и тя спазва забраната, категоричен е Кьосев.\n                    \n                    \n                \r\n                \r\n                \r\n                \r\nИначе кмет на селото за втори пореден мандат е Явор Митов. Той споделя, че не се притеснява от забраната, защото така или иначе не пиел алкохол. Думите на кмета потвърждава и жената, с която живее и работи. Казва, че пие само на поводи.\n\r\n\"Нямам представа защо е тази забрана\", твърди тя. \n\r\nЕдно възможно обяснение обаче е случка през 2014 година. Тогава Явор Митов влезе в историята, когато дрегер отчете цели 4,66 промила алкохол в кръвта му. Тогава той обясни, че объркал ракията с вода. \n\r\nЗа това си провинение Митов получи 10-месечна присъда, която обжалва. \n\r\nТой самият споделя, че най-големият му проблем е не, че не може да пие алкохол. Забранителната бележка пък имала за цел да го дискредитира предизборно.", "date": "2019.07.23", "title": "Куриоз: Селска кръчма забрани на кмета да пие в нея"}
{"url": "https://www.dnes.bg/index/2019/07/23/dublior-na-vin-dizel-padna-ot-10-m-na-glavata-si.417295", "text": "Дубльорът на Вин Дизел получи след падане от поне 10 метра височина по време на снимките на деветата част на поредицата \"Бързи и яростни\" в студиата на \"Уорнър Брос\" в Лийвсден, Хертфордшир, пише \"Daily Mail\".\r\nСамият Вин Дизел станал свидетел на инцидента. Секунди след падането на каскадьора, Вин изтичал към мястото на случилото се и бил , разказват очевидци.\r\nКаскадьорът паднал от балкон при заснемането на особено напрегната сцена от филма, въпреки че бил с предпазно въже. Той е трябвало да скочи от балкона, след което да увисне на въжето под него и да бъде спуснат на земята. Това обаче не се е случило заради .\r\nКаскадьорът е откаран за лечение в Кралската болница в Лондон. Заради инцидента \r\nНай-новият филм от поредицата трябва да излезе по кината през 2020 година.", "date": "2019.07.23", "title": "Дубльор на Вин Дизел падна от 10 м на главата си"}
{"url": "https://www.dnes.bg/politika/2019/07/23/kolko-shte-plati-nap-zaradi-atakata-globa-do-20-miliona.417294", "text": "До 20 млн. лв. може да достигне глобата на НАП заради изтичането на 3% от базата данни на приходната агенция. \n\r\n\"Тепърва ще се определи размерът. Глобата ще е от бюджета на НАП\", обясни пред bTV председателят на Комисията за защита на личните данни Венцислав Караджов. \n\nСпоред него очевидно е, че от НАП има голямо изтичане на данни, а това води след себе си санкция. \n\r\nОтносно обезщетенията, които могат да получат гражданите и фирмите, чиито данни са изтекли, той уточни, че комисията не е компетентна да се изказва по такива жалби. Засегнатите трябва да заведат дела и да докажат в съда наличието на материални и нематериални щети.\n                    \n                    \n                \r\n                \r\n                \r\n                \r\nЕксперти от Комисията за защита на личните данни влязоха вчера на проверка в НАП, тя ще продължи един месец.\r\nМеждувременно имаше опит за хакерска атака срещу самата комисия и то чрез Wi-Fi мрежата на институцията. \n\r\n\"Трябвало е да бъдат буквално на паркинга на комисията. Има видеокамери, те ще бъдат прегледани\", каза Караджов. \n\r\nЗапочвам да мисля, че това не е единична атака, а целенасочена атака срещу работата на институции, коментира още шефът на Комисията за защита на личните данни.", "date": "2019.07.23", "title": "Колко ще плати НАП заради атаката? Глоба до 20 милиона!"}
{"url": "https://www.dnes.bg/index/2019/07/23/sedmoto-izdanie-na-vola-open-air-shte-prodylji-3-dni.417302", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСедмото издание на музикалния фестивал Vola Open Air 2019 престои след броени дни. Тази година за първи път събитието на връх Околчица- 26, 27 и 28 юли. Всеки гост на фестивала ще може да се включи в разнообразни дневни активности.\r\nЗвездите, които ще се включат във фестивала, са холандският дръм'н'бейс продуцент Lenzman, в компанията на МС Abnormal Sleepz, американският изпълнител и продуцент Illa J с проекта ILLA J Live Band, Killamatic и новаторската група Dashe.\r\n\"Мястото избра фестивала., беше подходящо\", каза организаторът на събитието Цветослав Йонов.\r\r\n                \r\n                \r\n                Той допълни, че фестивалът е ориентирам към уникалната, .\r\n\"За нашата група е специфично, че сме от различни градове на страната\", посочи пред  Кристиян Гочев от група Dashe.\r\nФестивалът няма как да мине без  и техните артисти, които ще имат на разположение собствени творчески шатри.\r\nКакто винаги, ще има обособена  за посетители, както и разнообразни храни и напитки в трите дни на фестивала. На разположение ще има и дневен бар.", "date": "2019.07.23", "title": "Седмото издание на Vola Open Air ще продължи 3 дни"}
{"url": "https://www.dnes.bg/eu/2019/07/23/djonsyn-e-pochti-siguren-premier-no-problemite-edva-zapochvat.417279", "text": "За Борис Джонсън проблемите едва започват, пише френският в. \"Паризиен\". Практически сигурно е, че той ще бъде следващият британски премиер. Но още от началото на работата си той ще се окаже на опасен терен.\n\n\r\n\n\r\nПротестите по лондонските улици в събота бяха напомняне, че близо половината британски избиратели са недоволни, че им се налага да напуснат ЕС заради резултатите от проведения през 2016 г. референдум. За тези, които искат да останат в рамките на съюза, напускането му без договор би било повод за конфликт, пише БТА. \n                    \n                    \n                \r\n                \r\n                \r\n                \r\nБританският парламент, макар и под контрола на нестабилното мнозинство на консерваторите, също отхвърля възможността за Брекзит без споразумение, която беше основен момент в предизборната кампания на Борис Джонсън. В четвъртък Камарата на общините гласува поправка, която забранява напускането на ЕС без одобрението на парламента. Две водещи фигури в правителството, министрите на финансите и правосъдието Филип Хамънд и Дейвид Гок, които се противопоставят на позицията на Джонсън относно Брекзита, обявиха, че ще напуснат правителството на Тереза Мей.\n\r\nОсвен с Брекзита, следващият британски премиер ще трябва веднага да се заеме с кризата с Иран, който задържа британски танкер. Това може да тласне Лондон към военните обятия на Вашингтон, готов да нападне Иран. Но Великобритания и САЩ са на различни позиции по много други въпроси, от климатичните промени до ядреното споразумение с Техеран. А надеждите за бързо сключване на споразумение за свободна търговия едва ли ще се сбъднат скоро, отбелязва в. \"Паризиен\".\n\r\nАко бъде избран, Джонсън се готви да премахне ограниченията на разходите, заемайки средства, за да помогне на средната класа, пише британският в. \"Телеграф\". Вероятният нов премиер подкрепя политика, която ще премахне строгия контрол над публичните разходи, въведен от финансовия министър Филип Хамънд. Джонсън е решен да спази обещанията си за данъчни облекчения за всички, които печелят под 80 000 лири годишно. За тази цел той е готов да спре сегашната политика на съкращаване на дефицита.\n\r\nБританците, които се готвят за почивка в чужбина, са получили съвет да закупят чужда валута веднага. Очаква се обменния курс на лирата спрямо еврото и долара да се срине с до 15 на сто, ако Борис Джонсън бъде избран за премиер - както се очаква - защото пазарите се страхуват, че това може да доведе до Брекзит без споразумение, разкрива британският в. \"Дейли стар\".\n\r\nЛирата може да служи за барометър на Брекзита, отбелязва в. \"Ню Йорк таймс\", посочвайки, че за британците националната валута е символ на националната гордост и стабилността, но през последната седмица курсът й спадна до най-ниското си равнище от две години.\n\r\nПо-ниският курс на лирата може да помогне на Великобритания за повече чужди инвестиции и туризъм, но същевременно ще намали покупателната способност на страната. Промените на курса изглежда ще продължат, предвид очакванията премиерският пост да бъде зает от твърдия евроскептик Борис Джонсън - което повдига въпроси колко гладък ще бъде преходът. От май, когато премиерката Тереза Мей обяви, че ще напусне поста си, Брекзитът без споразумение изглежда доста по-вероятен.\n\r\nВ момента лирата е с около 15 на сто под курса си точно преди Великобритания да гласува да напусне ЕС. Но тя все още е над рекордно ниските равнища, достигнати през януари 2017 г., когато Мей намекна, че страната може да напусне ЕС без твърди споразумения.\r\n\"Рисковете, свързани с Брекзита, са основния двигател\" за промяната, заявява Лий Хардман, валутен анализатор в японска банка.", "date": "2019.07.23", "title": "Джонсън е почти сигурен премиер, но проблемите едва започват "}
{"url": "https://www.dnes.bg/football/2019/07/23/minior-pernik-chestva-100-godishnina-s-miroslav-ilich.417312", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Ако приемем, че времевата продължителност на едно поколение е около 17-25 години, то можем смело да обобщим, че най-малко пет поколения перничани са расли с футболните възходи и спортни колебания на местната гордост \"Миньор\". Където и да са се намирали в класирането обаче, привържениците на клуба никога не са спирали да отстояват девиза на жълто-черните - \"чест и слава\".\n\r\nЛятото на 2019 година ще бъде посветено на славата и историята на футболния отбор, който отбелязва своя 100-годишен юбилей с поредица интересни събития и музика на стадиона. \n\r\nНа 28 юли, неделя, футболният отбор подготвя грандиозен концерт-спектакъл. Специален гост на събитието ще бъде сръбската легенда Мирослав Илич и бенда на Миша Миятович. От българска страна на сцената ще се качи символът на македонската песен - народната певица Румяна Попова, заедно с ансамбъл \"Чинари\".\n                    \n                    \n                \r\n                \r\n                \r\n                \r\nФеновете на сръбската и народна българска музика ги очаква 3-часов концерт, изпълнен с множество емоции и изненади на стадион \"Миньор\" в Перник. \n\r\n\"Очакваме хора от целия югозападен регион. С Мирослав Илич сме подготвили и изненада - дуетна песен\", сподели пред  самата Румяна Попова.\n\r\n\"Надявам се, че тази година \"Миньор\" Перник ще намери подобаващо място в професионалния футбол. Оптимистично настроени сме\", коментира председателят на областния съвет на БФС Валентин Лазаров.", "date": "2019.07.23", "title": "\"Миньор\" Перник чества 100-годишнина с Мирослав Илич "}
{"url": "https://www.dnes.bg/notifikacii/2019/07/23/ruski-samolet-navleze-v-iujnokoreiskoto-vyzdushno-prostranstvo.417259", "text": "Южнокорейски военни са дали предупредителни изстрели срещу руски военен самолет, навлязъл в южнокорейското въздушно пространство днес, предаде Асошиейтед прес, като цитира министерството на отбраната в Сеул.\n\r\nЗа първи път руски военен самолет нарушава южнокорейското въздушно пространство, заявил служител от министерството.\n\r\nПървоначално три руски военни самолета нарушили въздушната зона за идентификация над морето до източния бряг на Южна Корея, преди един от тях да навлезе в южнокорейското въздушно пространство, посочи министерството на отбраната в Сеул. Тогава южнокорейски изтребители се вдигнали и дали предупредителни изстрели.\n\r\nРуският самолет напуснал района, но след това се върнал и нарушил за втори път южнокорейското въздушно пространство по-късно днес. В отговор южнокорейски изтребители отново дали предупредителни изстрели.\r\n                \r\n                \r\n                \r\nТрите руски самолета нарушили южнокорейската въздушна зона за идентификация заедно с три китайски военни самолета. Не е известно дали двете страни са направили това умишлено, каза южнокорейският служител.\n\r\nМинистерството на отбраната в Сеул се готви да извика представители на руското и на китайското посолство по-късно днес, за да изрази официален протест, добавя АП, цитирана от БТА.", "date": "2019.07.23", "title": "Руски самолет навлезе в южнокорейското въздушно пространство"}
{"url": "https://www.dnes.bg/notifikacii/2019/07/23/polovin-venecuela-ostana-bez-tok-potyna-otnovo-v-mrak.417260", "text": "Електроподаването спря отново вчера в столицата Каракас и в редица райони във Венецуела, предаде Франс прес.\n\r\nПовредата в електроснабдяването започна в Каракас в 20.40 ч. по Гринуич снощи. Тя е засегнала поне половината от 23-те венецуелски щата според потребители в Туитър. \n\r\nПредишното спиране на тока, заради което цялата страна потъна в мрак, бе в края на март и продължи една седмица, напомня АФП, цитирана от БТА.\n\r\nСоциалистическото правителство на Венецуела заяви, че огромният срив в електрозахранването се дължи на \"електромагнитна атака\" срещу националната водноелектрическа система, предаде Асошиейтед прес.\n\r\nМинистърът на комуникациите Хорхе Родригес публикува декларация в социалните медии, в която се казва, че властите работят, за да възстановят възможно най-бързо електроснабдяването. Той призова за спокойствие и увери, че са задействани резервни мощности, за да не бъдат засегнати медицинските заведения. Разположени са допълнителни сили за сигурност, за да се гарантира безопасността на хората. \r\n                \r\n                \r\n                \r\nМинистърът обаче не обясни кой е предприел \"електромагнитната атака\", нито даде доказателства за нея, отбелязва Ройтерс.", "date": "2019.07.23", "title": "Половин Венецуела остана без ток, потъна отново в мрак"}
{"url": "https://www.dnes.bg/notifikacii/2019/07/23/trymp-zaradva-mladojenci-poiavi-se-na-svatbata-im.417261", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Американският президент Доналд Тръмп се превърна в изненадващ гост на сватба в Ню Джърси.\r\n\r\nПразненството било организирано в голф клуб, собственост на Тръмп. Булката и младоженецът се оказали големи фенове на Тръмп, а гостите на събитието поздравили президента с патриотични скандирания, пише Bulgaria ON AIR.\r\n\r\nСамата булка признала, че многократно изпращала покана на държавния глава.", "date": "2019.07.23", "title": "Тръмп зарадва младоженци, появи се на сватбата им"}
{"url": "https://www.dnes.bg/stranata/2019/07/23/akciia-tishina-v-romskiia-kvartal-na-vidin.417262", "text": "Масирана акция за нощната тишина се проведе изненадващо снощи в ромския квартал на Видин - \"Нов път\".\r\n\r\nНад 20 патрулни автомобила, жандармерия и спецполицаи влязоха в квартала около 20 часа, съобщава Нова телевизия.\r\n\r\nИменно от тази част на Видин обичайно се подават сигнали за нарушаване на нощното спокойствие.\r\n\r\nМеждувременно се проверяваха влизащите в района коли. А по време на акцията имаше и сватба по улиците на квартала.", "date": "2019.07.23", "title": "Акция \"Тишина\" в ромския квартал на Видин"}
{"url": "https://www.dnes.bg/notifikacii/2019/07/23/kim-chen-un-inspektira-nova-moshtna-podvodnica.417263", "text": "Севернокорейският лидер Ким Чен-ун инспектира новопостроена подводница и наблегна на тактическите й способности и на оръжейните й системи, предаде Ройтерс, като цитира севернокорейската агенция КЦТА.\n\r\nПодводницата, на чийто строеж Ким е отделил \"специално внимание\", ще бъде оперативна в Източно море, известно и като Японско море, се казва в съобщението на КЦТА, цитирано от Ройтерс.\n\r\nСевернокорейската агенция не уточнява с какви оръжейни системи раполага подводницата, нито кога е извършена инспекцията.\n\r\nСпоред КЦТА Ким проявил голямо задоволство от построяването на \"нашата мощна подводница\". \"В страна, заобиколена от море на изток и на запад, оперативните способности на подводниците са важен компонент на националната отбрана\", заявил той.\r\n                \r\n                \r\n                \r\nСеверна Корея \"трябва да продължи да развива нашите национални отбранителни способности, като полага големи усилия за разработка на военноморски оръжия и техника, включително подводници\", добавил той, цитиран от Ройтерс.\n\r\n/БТА/", "date": "2019.07.23", "title": "Ким Чен-ун инспектира нова \"мощна\" подводница"}
{"url": "https://www.dnes.bg/mish-mash/2019/07/23/broiha-62-500-za-bastun-na-oceliala-jena-ot-titanik.417264", "text": "Излъчващ електрическа светлина бастун, който оцеляла от корабокрушението на лайнера \"Титаник\" жена използвала, за да изпрати сигнали от спасителна лодка, бе продаден за 62 500 долара на търг на аукционна къща \"Гърнси\" в Роуд Айлънд, предаде Асошиейтед прес, цитирана от БТА.\r\n\r\nОт тръжната къща поясниха, че се очаквало за бастуна на Ела Уайт да бъдат платени между 300 000 и 500 000 долара.\r\n\r\nТой бил предложен за продажба от семейство Уилямс от Милфорд, Кънектикът.\r\n\r\nПобедителят в наддаването отбеляза, че участвал в търга от името на свой приятел от Великобритания.", "date": "2019.07.23", "title": "Броиха $62 500 за бастун на оцеляла жена от \"Титаник\""}
{"url": "https://www.dnes.bg/crime/2019/07/23/myj-se-razriaza-s-ygloshlaif-v-syrdechnata-oblast-pochina.417266", "text": "43-годишен мъж загина след като бе разрязан с ъглошлайф в сърдечната област в село край Гоце Делчев.\r\n\r\nСигналът за инцидента е подаден преди полунощ от село Борово, община Гоце Делчев, съобщи Дарик.\r\n\r\nМъжът е открит в дома си с разрязан гръден кош от работещ ъглошлайф.\r\n\r\nЗагинал е на място.\r\n\r\nВероятно е паднал върху машината, в процес на изясняване е и версията за самоубийство, която все пак е малко вероятна.", "date": "2019.07.23", "title": "Мъж се разряза с ъглошлайф в сърдечната област, почина"}
{"url": "https://www.dnes.bg/sport/2019/07/23/cska-sys-speshni-merki-vze-ispanec-sys-soliden-opit.417269", "text": "ЦСКА взе спешни мерки след неубедителния старт на сезона в родното първенство. \"Червените\" подписаха с испанеца Раул Албентоса.\r\nРоденият на 7 септември 1988 г. футболист е висок 193 см и се изявява в центъра на защитата. Той премина медицински прегледи и подписа личния си договор, а още от днес ще се включи в тренировките на отбора.\r\n\r\nБранителят игра през изминалия сезон във втородивизионния Химнастик Тарагона, но преди това записва 93 мача, 6 гола и 3 асистенции в Примера дивизион с екипите на Ейбар, Малага и Ла Коруня.\r\n\r\nКариерата му преминава и през английския Дерби Каунти, а първите му години в професионалния футбол са с екипите на Елче, Мурсия, Сан Роке и Кадис.\r\n\r\n", "date": "2019.07.23", "title": "ЦСКА със спешни мерки, взе испанец със солиден опит"}
{"url": "https://www.dnes.bg/index/2019/07/23/receptata-dnes-sandvich-s-pileshka-salata.417153", "text": ":\r\n2 парчета сварено или печено пилешко месо\r\n1 узряло авокадо\r\n½ ч.л. чесън на прах\r\nсол, черен пипер на вкус\r\nняколко капки лимонов сок\r\nситно нарязан магданоз\r\n½ чаша кисело мляко\r\n2 с.л. майонеза\r\n \r\n:\r\n \r\nНакъсайте месото и го сложете в купа. Прибавете към него останалите съставки и разбъркайте добре. Сервирайте салатата с любимия ви хляб.\r\n\r\n", "date": "2019.07.23", "title": "Рецептата Dnes: Сандвич с пилешка салата"}
{"url": "https://www.dnes.bg/stranata/2019/07/23/veterinaren-ekip-na-es-idva-u-nas-zaradi-chumata.417265", "text": "Представители на спешния ветеринарен екип на Европейската комисия ще бъдат в България от днес до 25 юли, за да направят оценка на ситуацията с разпространението на африканската чума по домашните и дивите прасета у нас.\n\n\nСъщевременно продължава и умъртвяването на животните от свинекомплекса в русенското село Николово. Трябва да бъдат унищожени общо 17 000 прасета.\r\nСнимки от умъртвяването на прасетата в свинекомпекса се появиха във Facebook групи за защита на животните. Те потвърждават неофициалната информация, че в засегнатия от африканската чума животновъден обект унищожаването на прасетата се извършва с пожарникарска пяна.\r\nСпоред природозащитници този начин съвсем не е хуманен, каквито са европейските изисквания за справяне със заразните болести при животните, предаде .", "date": "2019.07.23", "title": "Ветеринарен екип на ЕС идва у нас заради чумата"}
{"url": "https://www.dnes.bg/obshtestvo/2019/07/23/nominiraniiat-geshev-prokuraturata-e-v-nai-dobrata-si-kondiciia.417277", "text": "\"Искам прокуратура, която да е отворена към проблемите и болките на хората\", заяви заместник-главният прокурор и единствен на този етап номиниран за поста главен прокурор Иван Гешев в сутрешния блок на БНТ. \n\n\n\"Номинацията ми за главен прокурор е огромно доверие не толкова за мен персонално, колкото за труда на колегите\", посочи той и продължи: \"Аз не харесвам революциите и революционните подходи, те са показали, че са неефективни, дори в краткосрочен план. Прокуратурата е в най-добрата си кондиция, от който и да е предишен мандат\". \n\r\nПо думите на шефа на Специализираната прокуратура има много неща, които трябва да бъдат запазени и трябва да бъдат надградени. Гешев бе категоричен, че не споделя виждането, че в прокуратурата всичко трябва да започва отначало.\r\n                    \n                    \n                \r\n                \r\n                \r\n                \n\r\n\"Добрите практики трябва да е запазят и да се промени това, което подлежи на промяна\", каза още Гешев. Той призна, че номинацията му от 11 членове на ВСС за него означава огромно доверие.\n\r\n\"Аз нямам право да излъжа това доверие и да отиде на вятъра трудът на много хора. Отделно срещу това доверие седи отговорност. Аз не съм човек, който бяха нито от битките, нито от отговорност\", подчерта още заместник-главният прокурор.\n\r\nПопитан дали очаква състезание за поста, ако остане единствен кандидат, Гешев посочи: \"Това дали има един или повече кандидати, не изключва по никакъв начин дали ще има състезание. Доколкото виждам и г-жа Кьовеши е единствен кандидат. Никой не казва, че няма да има състезание. Когато казах, че ще е кално, имах предвид калта, която ще се изсипе и вече се изсипва върху всеки, който ще участва в това състезание\", заяви той.\n\r\nПо думите на Иван Гешев приоритет на прокуратурата трябва да бъде развитието на специализираните структури.", "date": "2019.07.23", "title": "Номинираният Гешев: Прокуратурата е в най-добрата си кондиция!"}
{"url": "https://www.dnes.bg/politika/2019/07/23/bitkata-za-zavoda-na-volkswagen-prikliuchila-ne-oshte-imame-shans.417278", "text": "Според министъра на икономиката Емил Караниколов състезанието за новия завод на \"Фолксваген\" в региона не е приключило и не сме отпаднали от него. \n\r\n\"България продължава да работи и да прави всичко възможно тази голяма инвестиция да е у нас\", коментира той пред bTV. \n\n\n\n\n\r\n\"През последните години автомобилният клъстер поиска среща с държавата и на нея ни убеди, че България е готова да произвежда цели автомобили. Последните няколко месеца се говори за сериозен интерес от един от най-големите стратегически инвеститори. България има капацитета да произвежда автомобили”, категоричен бе икономическият министър.\n                    \n                    \n                \r\n                \r\n                \r\n                \r\nАмбициите са да се разкрият нови около 120 000 работни места, да има около 500 компании и по-големи обороти.\n\r\nПо отношение на новите изтребители F-16 ще получим това, което плащаме и което искаме. \n\r\n\"Ще има обаче и надграждане с допълнителните 8 самолета\", каза министър Караниколов.\r\nТой уточни, че приоритет на правителството е модернизирането на всички сили.\n\r\nТова, което са поискали военните експерти, това ще получим. Авиацията иска да е модерна, развита и да отговаря на нуждите. Сигурен съм, че това е предвидено от тях”, каза Караниколов.\n\r\n\"Министерството на икономиката не разбира от самолети, но имаме пълното доверие на нашите военни експерти, които са заявили параметрите”, допълни той.\n\r\n\"Работихме по това България да придобие квалификация и способности да извършва ремонти на определени елементи от тези самолети. При последващи ремонти ще имаме капацитета те да се извършват от българската индустрия, тоест държавни и частни фирми, които тепърва ще се избират. Ще имаме възможността да развиваме пилоти и инженерен състав”, обясни министърът на икономиката.\n\r\nТова именно е индустриалното сътрудничество – български фирми да извършват ремонтите. По този начин оборотите ще остават в България.\n\r\n\"Ако през годините успеем да развием този сектор като конкурентен по отношение цени и качество, ще може да участваме в процедури”, каза още министър Караниколов.\n\r\nТой заяви, че няма конфликт с Красимир Каракачанов по отношение на ремонта на самолетите Су-25.\n\r\nМинистърът на икономиката призна, че България остава страната с най-ниски заплати в ЕС.", "date": "2019.07.23", "title": "Битката за завода на Volkswagen приключила? Не, още имаме шанс"}
{"url": "https://www.dnes.bg/stranata/2019/07/23/13-godishno-momiche-zagina-pri-katastrofa-vyv-vrachansko.417276", "text": "13-годишно момиче е при катастрофа на пътя между село Софрониево и село Крушовица, съобщиха от МВР - Враца.\r\nИнцидентът е станал на 22 юли около 20:00 часа. Лек автомобил, управляван от 52-годишен мъж от село Бутан, катастрофира, като излиза в дясно от пътното платно по посока на движението и се преобръща.\r\nЗагинало е возещото се на задната седалка 13-годишно момиче от с. Бутан.\r\nот същото село, получила контузия на гръден кош, а водачът е получил фрактура на лява предмишница.\r\nПострадалите са откарани с линейки до МБАЛ \"Хр.Ботев\" - Враца и оставени под наблюдение . \r\nТестът за употреба на алкохол на водача е отрицателен. Причина за инцидента е несъобразена скорост. Образувано е досъдебно производство.", "date": "2019.07.23", "title": "13-годишно момиче загина при катастрофа във Врачанско"}
{"url": "https://www.dnes.bg/notifikacii/2019/07/23/za-uspokoenie-svinsko-s-afrikanska-chuma-ne-se-prodava.417270", "text": "Няма месо с африканска чума в търговската мрежа, увери началникът на отдел \"Здравеопазване на животните\" към Българската агенция по безопасност на храните /БАБХ/ д-р Александра Митева.\n\r\nТя добави пред Нова тв, че вирусът на африканската чума по свинете не е опасен за хората. \n\n Така че нямало никаква опасност за здравето на хората и потребителите.\n\r\n\"Месото се изземва, за да се предотврати евентуално разпространение на заболяването сред основните възприемчиви животни – домашните и дивите свине\", обясни Митева.\n\r\nЗаради разпространението на африканската чума ветеринарни експерти от Европейската комисия пристигат за проверка на мерките, които българските власти са предприели.\r\n                \r\n                \r\n                \r\nНад десет вече са районите, в които са установени огнища на заразата. Започна и евтаназията на 17 000 прасета в свинекомплекса в русенското село Николово. Правителството поиска финансова помощ от Европа за справяне с епидемията.", "date": "2019.07.23", "title": "За успокоение: Свинско с африканска чума не се продава"}
{"url": "https://www.dnes.bg/video-prognoza/2019/07/23/vzemete-i-chadyr-dnes-shte-e-toplo-no-sledobed-shte-vali.417272", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Днес денят ще започне с приятно време, но още следобед това ще се промени. В цялата страна ще нахлуе студен въздух, като има опасност от валежи и дори градушки. Това каза в \"България сутрин\" синоптикът Никол Коилова.\r\n\r\nОчаква се повече дъждове да има около Черноморието. Температурите ще достигат между 28 и 30 градуса. Дъждове ще има в цялата страна с изключение на Югозападните райони. Най-интензивни валежи се очакват в Североизточните части на страната. \r\n\r\nУтре ни очаква хубаво време с температури около 26 градуса. Валежи ще има главно около планините. В четвъртък и петък започва плавно покачване на температурите. \r\n\r\nПрез уикенда пък ни очаква много слънчево време и високи температури, каза Коилова пред Bulgaria ON AIR.", "date": "2019.07.23", "title": "Вземете и чадър: Днес ще е топло, но следобед ще вали"}
{"url": "https://www.dnes.bg/obrazovanie/2019/07/23/med-ot-iujna-amerika-podbiva-rodniia-pchelari-iskat-subsidiia.417275", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Българските пчелари алармират за нов удар по бранша. Те са изпратили писмо до министъра на земеделието Десислава Танева, с което се обявяват против плановете на ЕС да подпише споразумение за търговия с храни с няколко държави от Южна Америка. \n\r\nса страните отвъд океана, които искат договор с Европа за увеличаване на стокообмена. Българските обаче са категорични: ако се стигне до това не само техния, но и бизнеса на други земеделци, ще бъде под заплаха.\n\n\n\nАко митото падне, разликата в цената ще стане огромна и нашият ще стане непродаваем в ЕС. Това стана ясно от думите на Владимир Русев, председател на Асоциация на преработвателите на биологични пчелни продукти, който гостува в \"България сутрин\". \n                    \n                    \n                \r\n                \r\n                \r\n                \r\n\"Южна Америка е един от най-големите производители на мед и вносител на такъв в Европа. Само Аржентина произвежда около 60 хил. тона\", посочи той. \n\r\nПо думите му повод за притеснение е разликата в нормативната уредба и административния контрол в Южна Америка и Европа. Там производствените разходи са други. Българският мед се търгува на около 2.30 евро.\n\r\n\"Качеството също касае аргументите ни, Южна Америка ползва много пестициди, което има отношение към него. Това би стигнало до пчелите и крайния продукт\", подчерта Русев пред .\n\r\nЗа да се минимизират пагубните ефекти, пчеларите предлагат няколко мерки. Една от тях е пряко субсидиране на родните пчелари -  по 30-40 евро за пчелно семейство.", "date": "2019.07.23", "title": "Мед от Южна Америка подбива родния? Пчелари искат субсидия!"}
{"url": "https://www.dnes.bg/sofia/2019/07/23/52-evro-za-kvadrat-bul-vitosha-treti-po-ryst-na-naemite-v-evropa.417257", "text": "Столичният бул. ”Витоша” е сред лидерите по ръст на наемите в Европа. Средните наеми на търговски обекти на централната улица в София през четвъртото тримесечие на 2018 г. достигат 52 евро на кв. м, сочи докладът “ДНК на недвижимите имоти” на консултантска компания за недвижими имоти. \n\r\nПовишението на наемите на бул.”Витоша” е с 4% спрямо предходното тримесечие и с 8,3% на годишна база. А доходността на имотите на булеварда е 8%, сочат данните на компанията, пише \"Труд\". \n\n\n\n\r\nБул. “Витоша” е на трето място както по тримесечен, така и по годишен ръст на наемите сред изследваните от компанията 46 централни улици в големи градове в Европа. “Шанз-Елизе” в Париж остава най-скъпата улица на Стария континент със среден наем от 19 хил. евро на кв.м.\n                    \n                    \n                \r\n                \r\n                \r\n                \r\nНаемите на офис площи в централните части на София се запазват без промяна през четвъртото тримесечие на 2018 г. на ниво от 15 евро на кв.м. Доходността също остава непроменена на ниво от 7,75%. \n\r\nЗа годината наемите отбелязват ръст от 11,1%, като по този показател отстъпват само на централния бизнес квартал в Барселона, където увеличението е с 15,2%, и на централната част на Берлин, където ръстът е 13,8%.\n\r\nНаемите на индустриални и логистични имоти в София също задържат нивото си от 4 евро на кв.м през четвъртото тримесечие, а доходността намалява с 0,50% на годишна база до 8,50%.\n\r\n\n\r\nВ сегмента на шопинг центровете нови проекти през 2019 г. не се очакват. Пазарът в София и големите градове вече е наситен, коментираха от консултантска компания в сферата на имотите. Общото предлагане на площи в молове в страната към средата на 2019 г. надхвърля 810 хил. кв. м.\n\r\nВ условията на силна конкуренция, за повечето молове 2019 г. ще е време да затвърдят пазарните си позиции, да привлекат нови брандове и да оптимизират микса си от търговци. В резултат от активността на наемателите, делът на незаетите площи в София се очаква значително да намалее – от 9% към края на 2018 г. до здравословните за пазара нива от около 5% през 2019 г.\n\r\nНаемите в моловете и централните търговски улици ще продължат плавно да нарастват през годината. Към края на 2018 г. в София те са съответно 34 евро/кв.м за помещение от 100-150 кв.м на ключова локация в голям търговски център и 52 евро/кв.м за аналогична площ на търговска улица.\n\r\nПри търговците голямо раздвижване се очертава в сегмента на достъпната мода, където е в ход експанзия на нови за пазара брандове. Много от вече работещите на пазара марки също планират разрастване, подкрепено от ръста на продажбите им през последните години.\r\n ", "date": "2019.07.23", "title": "52 евро за квадрат: Бул. \"Витоша\" - трети по ръст на наемите в Европа"}
{"url": "https://www.dnes.bg/cars/2019/07/23/volvo-izteglia-polovin-milion-koli-dvigatelite-im-mogat-da-se-zapaliat.417258", "text": "Компанията Volvo Cars обяви мащабна сервизна акция в цял свят, която ще засегне около 500 000 автомобила, съобщава местната информационна агенция TT.\n\r\nАвтомобилите ще бъдат вкарани в сервизите на марката заради опасност от запалване на двигателя. \r\nСпоред информацията, изпускателният колектор е направен от пластмаса, която при висока температура може да се запали. Вече са отчетени няколко инцидента, като при тях няма пострадали хора.\n\r\nРемонтът ще засегне модели, произведени през периода 2014-2019 г. и оборудвани с 4-цилиндров дизелов двигател. Този мотор се поставя на Volvo V40 (на снимката), V60, V70, S80, XC60 и XC90. \n\r\nЗасега от шведската компания не разкриват други подробности за сервизната акция, като обявиха единствено, че инженерите на марката търсят техническо решение на появилия се проблем. От Volvo призоваха собствениците на такива автомобили да следят внимателно за съобщения от бордовия компютър за неизправност на двигателя.\r\n                    \n                    \n                \r\n                \r\n                \r\n                ", "date": "2019.07.23", "title": "Volvo изтегля половин милион коли, двигателите им могат да се запалят"}
{"url": "https://www.dnes.bg/stranata/2019/07/23/avtomobil-se-zapali-v-tunela-vitinia.417281", "text": "Поради запалил се в движение лек автомобил с газова уредба и последвало задимяване, временно се ограничава движението в тунел \"Витиня\" на автомагистрала \"Хемус\". Това съобщиха от пресцентъра на МВР. \n\r\nПо първоначални данни има един пострадал при инцидента. \r\n\r\nНа място са насочени екипи на полицията, пожарната и Спешна помощ.", "date": "2019.07.23", "title": "Автомобил се запали в тунела \"Витиня\" "}
{"url": "https://www.dnes.bg/za-da-se-razbirame/2019/07/23/kakvo-oshte-ochakva-zodiite-do-kraia-na-2019-godina.417218", "text": "Намираме се в средата на годината и е време за равносметка. Как изминаха първите 6 месеца от 2019-а, дали и какво трябва да променим в поведението си, в отношенията с другите, какви цели да заложим до края на годината... Всички тези въпроси навярно кръжат и във вашата глава. \r\nПоглеждаме към звездите с надежда те да ни дадат насока. Ето какво вещаят те за следващите месеци до края на годината за всяка от зодиите.\r\n\r\n \r\nЗа представителите на зодия Овен новините са повече от добри. Ако през първите шест месеца от годината сте имали трудности и тежки моменти, през втората половина на 2019-а това предстои да се промени. Облаците, надвиснали в работата и семейството, постепенно ще се разнесат и ще има повече яснота в отношенията ви с колеги и близки. Нещата плавно ще почнат да се нареждат в живота ви. След по-напрегнатите първи месеци на годината идва време, в което може да се отпуснете и да се насладите на сбъдване на мечтите и реализация на вашите цели.\r\n \r\n\r\n \r\nЗа представителите на зодия Телец първите месеци от настоящата година преминаха без фокус върху техните нужди и тяхната личност, и е време това да се промени. През следващите седмици и месеци ще се насочите към себе си, ще погледнете какво наистина искате и как можете да го постигнете. Нещата ще ви се получават, макар и с повече усилия. Важно е да бъдете искрени и отворени към хората около вас, не се затваряйте. Ако имате чувството, че сте във война с всички, време е да помислите как да го промените, за да избягате от напрежението във втората половина на 2019-а.\r\n\r\n", "date": "2019.07.23", "title": "Какво още очаква зодиите до края на 2019 година?"}
{"url": "https://www.dnes.bg/stranata/2019/07/23/47-godishen-peshehodec-s-opasnost-za-jivota-blysna-go-kola.417271", "text": "47-годишен пешеходец от село Калояново е след пътен инцидент във вилна зона \"Чолакова чешма\", съобщиха от МВР – Бургас.\r\nИнцидентът е станал около 18:15 часа на 22 юли .\r\nЛек автомобил с бургаска регистрация, управляван от 85-годишен мъж от Несебър, блъска 47-годишен пешеходец от село Калояново, обл. Пловдив.\r\nПострадалият е с опасност за живота. Той е  в УМБАЛ – Бургас.", "date": "2019.07.23", "title": "47-годишен пешеходец с опасност за живота, блъсна го кола"}
{"url": "https://www.dnes.bg/obshtestvo/2019/07/23/ivan-geshev-edinstven-kandidat-za-glaven-prokuror.417274", "text": "Едва ли ще има друг кандидат за главен прокурор освен номинирания вчера Иван Гешев, смята Боян Магдалинчев, представляващ Висшия съдебен съвет (ВСС). \n\n\n \"Има още две заседания, на които могат да се правят предложения, но едва ли колегите ще се подпишат под името на един кандидат и после под друг\", коментира Магдалинчев пред bTV.\n\r\nОсвен прокурорската колегия кандидатури може да издига и министърът на правосъдието Данаил Кирилов. Той обаче обяви, че няма да участва в процедурата, освен ако тя не се опорочи.\n\r\n\"Не мога да кажа как Гешев е убеден да се кандидатира. Трудна е задачата на главния прокурор, много задачи се стоварват върху него. Той трябва да е наясно с тях”, коментира Магдалинчев.\n                    \n                    \n                \r\n                \r\n                \r\n                \r\nТой напомни, че зам.-главният прокурор трябва да получи и шест гласа от съдийската колегия, за да бъде избран за главен прокурор. \n\r\nНа въпроса защо преди месец Гешев заяви, че почти сигурно няма да участва в процедурата по избор на главен прокурор, представляващият ВСС напомни, че тогава зам.-главният прокурор е посочил семейни причини. \n\r\nТой е категоричен, че няма политика в избора на нов главен прокурор.\r\n ", "date": "2019.07.23", "title": "Иван Гешев - единствен кандидат за главен прокурор? "}
{"url": "https://www.dnes.bg/sport/2019/07/23/kobrata-sled-vyrnatiia-licenz-ochakvam-mach-za-svetovnata-titla.417286", "text": "\"Победихме, защото това сме ние. Защото сме силни и защото със сърце и с душа правим нещата! И с много любов!\"\r\nТова бяха първите думи на Кубрат Пулев, след като боксовият му лиценз бе върнат от спортната комисия на щата Калифорния.\n\r\nВ Сан Диего заседателите взеха единодушно решение - 6:0 гласа, а щабът на Кобрата определи успеха като \"победа с технически нокаут за по-малко от 20 минути\".\n\r\n\"Похвалиха ме и за добър английски, което не ме възгордява, защото не смятам, че ми е чак толкова добър. Въпреки всичко - за хейтърите в България, щом в Kалифорния ми одобряват английския, смятам, че всичко е супер\", каза Кубрат пред bTV.\n\r\n\"Очакваме IBF да се активизират и да направим мач за световната титла, защото аз съм официален претендент вече една година. Има си правила, които трябва да осъществим по техен начин. Когато се подготвя стабилно и качествено, мисля, че октомври или ноември, смятам, че можем да направим един мач. \r\n                    \n                    \n                \r\n                \r\n                \r\n                Искрено се надявам този мач да бъде в България и ще се опитам да бъде. Това ще е нещо, което българите заслужават. Нещо, което не е правено до момента и ще ме изпълни с гордост\", завърши Кобрата.\r\n", "date": "2019.07.23", "title": "Кобрата след върнатия лиценз: Очаквам мач за световната титла!"}
{"url": "https://www.dnes.bg/sofia/2019/07/23/jiteli-na-krasna-poliana-partii-iskat-da-iahnat-protesta.417282", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПолитически партии искат да яхнат протеста в \"Красна поляна\", заявиха създателят на групата \"#За Красна поляна\" Цветан Фиков и представителите на Инициативния комитет в района Десислава Вучева и Мария Пенчева. \n\n\nПо думите им единствената цел на насрочена за утре демонстрация е организаторите .\r\n на протеста, обясни Фиков. По думите му те искат да се възползват от каузата на жителите, които протестират за облагородяване на района вече три години.\r\n                    \n                    \n                \r\n                \r\n                \r\n                \"Двамата господа, които организират протеста са представители на политически партии - единият е на АБВ, а другият е кандидат за кмет на квартала от БСП. Тяхната кауза цели единствено да се харесат на ромите във \"Факултета\". Затова и искат изграждане на канализация и инфраструктура там. Това може да стане, само когато бъдат премахнати всички незаконни жилища и къщи.\", каза Фиков.\r\nДесислава Вучева и Мария Пенчева пък обясниха, че ако исканията на Инициатвния комитет в квартала не бъдат изпълнени, то. Те разкриха, че въпреки десетките разговори с властта до момента никой не се е ангажирал с решение на проблемите на квартала.\r\n\"Това е нашата битка за проблемите на квартала. Не желаем никоя политическа партия да яхва протеста. Ако нашите искания не бъдат изпълнени, ние сме в стачна готовност\", казаха те пред .", "date": "2019.07.23", "title": "Жители на Красна поляна: Партии искат да яхнат протеста"}
{"url": "https://www.dnes.bg/stranata/2019/07/23/protiv-chumata-gledash-prase-v-zadniia-dvor-zatvor.417268", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Асоциации на свиневъди поискаха да бъде забранено свободното отглеждане на прасета в дворове. Това обаче ще рефлектира особено сериозно за хората, които разчитат на животните в двора, за да се прехранят. \n\r\nАсоциацията на индустриалното свиневъдство в България и Асоциацията на свиневъдите в България настояха дори за криминализиране на деянието \"отглеждане на прасета в нерегистриран обект\".\n\n\nПричината за драконовските мерки е увеличаващото се разпространение на африканска чума по свинете.\n\r\nНовината, че промишллените свиневъди искат да й забранят да гледа прасето Гошо в задния двор, истински тревожи баба Герга. \n                    \n                    \n                \r\n                \r\n                \r\n                \r\n\"Няма да дам да го убиват! На село хората всички са закъсали за пари\", казва 85-годишната жена пред . \n\r\nРадостина Донева, председател на Асоциацията за развъждане и съхранение на Източнобалканската свиня, заяви че в страната в индустриални ферми се отглеждат около 900 000 животни, а в личните стопанства има между 20 и 50 000 прасета. \n\r\n\"Имаме в страната минимум милион свине, като животните в \"заден двор\" са 1% от всичките. Икономически, освен преките загуби в умъртвени животни, ще се усети и липсата на пазари за следващите години, загуба на работна места\", заяви донева пред \"Директно\".", "date": "2019.07.23", "title": "Против чумата: Гледаш прасе в задния двор – затвор? "}
{"url": "https://www.dnes.bg/temida/2019/07/23/kristiian-boikov-predi-da-hakne-nap-tyrsil-egn-ta-na-politici-v-neta.417284", "text": "След като вчера обвиненият за хакерската атака срещу сървъв на НАП Кристиян Бойков категорично заяви, че е невинен и че задържането му е атака срещу фирмата, в която работи, днес прокуратурата обяви, че събраните до момента доказателства не разколебават обоснованото предположение, че именно той е хакнал базата данни на приходната агенция.\n\n \"В хода на извършеното на 16.07.2019 г. претърсване и изземване в офиса на дружеството \"TAD GROUP\" в София, разследващите органи са иззели веществени доказателства, включително и служебния компютър на Кристиян Бойков. От анализираните данни към момента можело да се направи заключение, че той е разполагал с базата данни на НАП преди разпространението й в интернет пространството. Към настоящия момент продължава  работата по декриптиране на информацията, съдържаща се в иззетите веществени доказателства, както и по анализ на вече декриптираната такава информация от компютъра на Бойков\", съобщиха от пресцентъра на прокуратурата.\n                    \n                    \n                \r\n                \r\n                \r\n                \r\nКристиян Бойков е извършвал различни търсения по единни граждански номера в базата данни на НАП, твърдят от държавното обвинение, както и е променял оригиналната дата на файловете с датата 10.11.1989 г., която съвпада с датата на файловете, разпространени в интернет пространството. \n\r\nУстановено е, че между 10.07.2019 г. и 12.07.2019 г. – три дни преди публикуването на базата данни на НАП в интернет, на служебния компютър на Кристиян Бойков са правени търсения в тази база данни с единни граждански номера на няколко лица: министър – председателя Бойко Борисов, главния прокурор Сотир Цацаров и народния представител Делян Пеевски, твърдят от пресцентъра на прокуратурата.\n\r\nНепосредствено преди това търсене е извършено търсене с единните граждански номера на други две лица, както и за адвокатска кантора \"Авиора консулт\", пишат от Държавното обвинение. \n\r\nРезултатът от тези търсения Бойков е съхранил във файл, именуван \"Търсене за бивол\". След тези действия от него е извършено търсене в базата данни на НАП  с единния граждански номер на Емил Радев – евродепутат. Резултатите от тези търсения са обменяни от Бойков с друго лице.\n\r\nВ дигитална папка на служебния компютър на Бойков е наличен файл с име \"математика за домашно\", с дата на създаване 11.07.2019 г., който съдържа специфичните наименования на 106 бази данни и множество техни таблици, които са идентични с частично разпространените 57 бази данни на НАП в интернет пространството. \n\r\nТова е индикатор, че Бойков разполага с пълната база данни, изтекла от НАП, а не само с тази, вече публикувана в интернет пространството, категорични са от Прокуратурата.\n\r\nВ първия имейл от 15.07.2019 г. до няколко медии лицето, представящо се за „руски хакер“, твърди, че е публикувал само една част от базата данни на НАП, както и че разполага с допълнителна база данни, която ще разпространи на по-късен етап. \n\r\nВ друга дигитална папка на служебния компютър на Бойков е наличен файл с име „броене за домашно“ с дата на създаване 11.07.2019 г., който съдържа специфично именувани бази данни, идентични с тези от базата данни на НАП, множество други специфични наименования на таблиците от тези бази данни, както и броя на записите във всяка от таблиците. \n\r\nДържавното обвинение твърди и че е установено е, че на служебния компютър на Бойков са били въвеждани команди за промяна на датата на оригиналните файлове от базата данни на НАП с датата 10.11.1989 г. от манипулираните файлове, изтекли в интернет пространството. При декриптирането е установено и наличие на файлове с бази данни на клиенти на частни търговски дружества.", "date": "2019.07.23", "title": "Кристиян Бойков преди да хакне НАП търсил ЕГН-та на политици в нета"}
{"url": "https://www.dnes.bg/science/2019/07/23/klimatichnite-anomalii-v-arktika-vmesto-normalnite-4-c-celi-21-c.417289", "text": "\r\nВ градчето Алерт в канадската тундра никой не очаква да му е топло. В крайна сметка,  .\n\r\nТова е ни е покрито със сняг и лед дори и през лятото. \n\r\nЛятото обаче донесе рекорди и в Алерт - температурите стигнаха, предава . \n                    \n                    \n                \r\n                \r\n                \r\n                \r\nПоследните месеци нанесоха много поражения на Арктика. Доклад отбелязва, че глетчерите в Гренландия се топят доста по-бързо. \n\r\nЕдин клип от климатолог показва истинския мащаб на това как климатичните промени се отразяват на природата. \n\r\nКучешки впряг, който обичайно си пробива път през снега, сега гази в разтопения лед във фиорда Айгелфилд. \n\r\nУчените алармират, че това лято е предупредителен сигнал за климатичните промени. Още едно доказателство е и фактът, че горски пожари има дори и в Аляска и на полярния кръг. \r\n   ", "date": "2019.07.23", "title": "Климатичните аномалии в Арктика: Вместо нормалните 4°C цели 21°C"}
{"url": "https://www.dnes.bg/notifikacii/2019/07/23/kak-se-otraziavat-temperaturnite-anomalii-na-organizma.417273", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nГрадусите навън отново се повишиха съвсем очаквано в разгара на лятото. Наред с приятните емоции, не бива да пренебрегваме и рисковете. Жегата, слънчевите бани и обезводняването могат да бъдат много опасни.\n\n\r\nЗастрашени от слънчев удар са най-вече , както и хората със сърдечносъдови заболявания и хората със затлъстяване.\r\n\"Рязката промяна във времето (вариации от плюс - минус 10 градуса) причиняват на организма ни . Това е нещо много опасно. В тези моменти се наблюдава пик на сърдечно-съдовите заболявания. Човек трудно се адаптира\", коментира кардиологът д-р Зоран Станков  пред .\r\r\n                \r\n                \r\n                Той отбеляза, че за да се избегнат проблеми със сърцето, е нужна . А най-важното е хората да знаят как да се предпазят в дългосрочен план.\r\n\"В горещините е от изключително значение консумацията на достатъчно количество течности. А стигне ли се до дехидратация на организма, хората трябва да знаят, че тя много по-лесно може да се овладее в медицински условия отколкото у дома\", подчерта д-р Станков.\r\nТоплинният удар се изразява предимно с Забележим ли такива симптоми, незабавно трябва да потърсим лекарска помощ, допълни той.", "date": "2019.07.23", "title": "Как се отразяват температурните аномалии на организма?"}
{"url": "https://www.dnes.bg/notifikacii/2019/07/23/myj-se-udari-v-patrulka-a-v-bagajnika-mu-amfeti.417287", "text": "Австралиец е бил заловен с метамфетамини за $140 млн., след като имал лошият късмет да катастрофира в паркирана полицейска кола. \r\n\r\n28-годишният мъж катастрофирал и се ударил в патрулка, паркирана пред районното управление в Сидни. Успял да нанесе сериозни щети по колата, а час по-късно бил заловен и претърсен, пише CNN. \r\n\r\nКогато полицаите претърсили колата на мъжа открили 273 кг меамфетамини, опаковани в кашони. \r\n\r\nПолицията изчислява, че наркотиците са на стойност 200 млн. австралийски долара, или около 140 млн. щатски долара. \r\n\r\nНа катастрофиралия дилър е повдигнато обвинение за трафик на наркотици и шофиране с несъобразена скорост.", "date": "2019.07.23", "title": "Мъж се удари в патрулка... А в багажника му – амфети!"}
{"url": "https://www.dnes.bg/zvezdi/2019/07/23/sashka-vaseva-zle-s-ochite-medicinata-e-bezsilna.417293", "text": "Проблемите на фолкпевицата Сашка Васева с очите стават все по-сериозни, призна самата тя пред „България днес“.\r\n\r\n\"Медицината е безсилна за проблема с очите ми. Зрителният ми нерв е атрофирал и всякаква операция е безсмислена, защото няма как да го възстанови и да ми помогне. Обиколих лековити извори в цяла България, но никъде водата не ми помогна\", заяви пред изданието Дупнишката Мадона.\r\n\r\n\r\nПевицата има проблеми с очите от години, но в последно време те се задълбочават.\r\n\r\n\"Атрофията на зрителния нерв е нелечимо заболяване и много трудно ще има спасение за мен. Само чудо може да ме спаси и се моля за избавление\", сподели Васева.\r\n ", "date": "2019.07.23", "title": "Сашка Васева зле с очите: Медицината е безсилна!"}
{"url": "https://www.dnes.bg/obshtestvo/2019/07/23/advokat-horata-imat-pravo-da-tyrsiat-obezshtetenie-ot-nap.417285", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Мистерията с хакерската атака в НАП се заплита. Основният обвиняем категорично отрича да има нещо общо с оповестяването на личните данни на почти всички трудещи се българи, но от прокуратурата са твърди в обратното.\n\r\n\n\r\nМеждувременно НАП пуска приложение, през което можем да проверим дали конфиденциалната ни информация е била осветена. Основният въпрос обаче остава – ако не Кристиян Бойков, тогава кой нанесе информационния удар по Националната агенция по приходите и можем ли да бъдем в готовност за нова атака?\n                    \n                    \n                \r\n                \r\n                \r\n                \r\nСлед пробива в системата на Приходната агенция сред потребителите изникват и други въпрос като това какво да направим, ако сме сред потърпевшите от атаката?\n\r\n\"Хората, чиито данни изтекоха от системата на НАП, имат право да потърсят обезщетение. На първо място трябва сами да си помогнем, за да не се стигне до злоупотреби с личната ни информация. Неимуществени вреди могат много лесно да бъдат доказани\", коментира в студиото на \"България сутрин\" адв. Димо Господинов.\n\r\nТой бе категоричен, че случилото се със системата на НАП съвсем не е безобидно.\n\r\n\"Въпреки, че данните може и да не навлизат дълбоко в личния живот на гражданите, то става въпрос за 5 млн. души, а при такъв мащаб опасността от изтичането на подобна информация се увеличава многократно\", отбеляза юристът.\n\r\nПред  геополитическият анализатор проф. Боян Чуков подчерта, че всеки един човек, притежаващ мобилен телефон и ползващ различните видове приложения, доброволно предоставя част от личните си данни. По думите му хубавото било, че обществото все повече е започнало да се интересува от опасността от злоупотреби с тях, както и от различни видове хакерски атаки и кибертероризъм.\n\r\n\"Ако някой реши да се добере обаче до данните, изтекли от НАП, няма да изпита никакви затруднения да стигне до всичко, което го интересува\", отсече той.", "date": "2019.07.23", "title": "Адвокат: Хората имат право да търсят обезщетение от НАП "}
{"url": "https://www.dnes.bg/notifikacii/2019/07/23/djonsyn-specheli-ot-utre-e-noviiat-premier-na-velikobritaniia.417330", "text": "Бившият външен министър и кмет на Лондон Борис Джонсън беше избран преди малко за нов лидер на консерваторите във Великобритания, което го прави и следващия премиер на страната, съобщава \"Гардиън\". \n\r\nДжонсън ще замени Тереза Мей на поста министър-председател и ще поеме управлението на страната в следващите критични за Brexit месеци. За него са гласували 92 153 от членовете на торите, а за настоящия външен министър Джереми Хънт близо 50 000 души по-малко - 46 656. В процентно съотношение, Джонсън получава 66% от вота. \n\r\nТой обаче няма да встъпи в длъжност официално до сряда следобед. Тереза ​​Мей ще се сблъска с последни въпроси в Камарата на общините в последния си ден като министър-председател, преди да подаде оставка пред кралицата.\r\n                \r\n                \r\n                \r\nТогава самият Джонсън ще отиде в Бъкингамския дворец, за да бъде потвърдено назначението му - преди да бъде изпроводен до Даунинг стрийт, за да изнесе реч пред черната врата на №10.\n\r\nБорис Джонсън беше един от най-големите застъпници на излизането на Великобритания от Европейският съюз и дори беше външен министър на страната в началото на процеса по излизане. По-късно той подаде оставка и влезе в конфронтация с Тереза Мей. \n\r\nДжонсън е категоричен, че ще осъществи Брекзит до 31 октомври със или без сделка.", "date": "2019.07.23", "title": "Джонсън спечели: От утре е новият премиер на Великобритания"}
{"url": "https://www.dnes.bg/politika/2019/07/23/voevodite-zalagat-na-slavcho-atanasov-za-kmet-na-plovdiv.417313", "text": "ВМРО няма да издига свой кандидат за кмет на Пловдив, а ще заложи на Славчо Атанасов от НФСБ. Разговорите с партията на Валери Симеонов обаче предстоят. \r\n\r\nСпоред Александър Сиди от ВМРО Атанасов е бил успешен кмет, когато беше начело на Пловдив от 2007 до 2011 г. \r\n\r\nЗа ВМРО Атанасов е единственият кандидат, който има шанс за успех.\r\n\r\n\"ВМРО има изработена управленска програма и търси отбор, с който да я реализира за Пловдив“, коментира още Александър Сиди. \r\n\r\n\"Започваме разговори с всички политически формации, естествено без ДПС. Първите, с които ще разговаряме, са нашите приятели от НФСБ. Започваме разговори с НФСБ за коалиционно издигане на кандидатурата на Славчо Атанасов за кмет на община Пловдив, също на съставяне на коалиционна листа и коалиционни кандидати за районни кметове \", заяви депутатът.\r\n\r\n\r\n\r\n\r\n\r\n\r\n ", "date": "2019.07.23", "title": "Воеводите залагат на Славчо Атанасов за кмет на Пловдив "}
{"url": "https://www.dnes.bg/sport/2019/07/23/grisho-zapochva-uchastieto-si-v-atlanta-po-noshtite.417321", "text": "Григор Димитров започва участието си на турнира на твърди кортове в Атланта тази нощ. Около 04:00 часа българинът ще се изправи срещу квалификанта от САЩ Кевин Кинг в последния мач от програмата на централния корт.\r\n\r\nПри победа Димитров ще срещне във втория кръг втория поставен Тейлър Фриц (САЩ).\r\n\r\nБългаринът е в серия от 3 последователни загуби, като няма победа от \"Ролан Гарос\" насам.\r\n\r\n ", "date": "2019.07.23", "title": "Гришо започва участието си в Атланта по нощите"}
{"url": "https://www.dnes.bg/politika/2019/07/23/radev-s-veto-za-f-16-imalo-neiasnoti-za-ceni-garancii-dostavki.417334", "text": "Президентът Румен Радев наложи вето върху Закона за ратифициране на международния договор за придобирането на групата от 8 самолета F-16 Block 70 от страната ни, съобщават от прессекретариата на \"Дондуков\" 2.\n\r\nОсновният мотив, който президентът изтъква за решението си да върне за ново обсъждане на депутатите решението е чисто процедурен. \n\r\nДържавният глава припомня, че Конституционният съд отдавна е подчертал неразривната връзка между ратификационния закон и международния договор – предмет на ратификацията, която ги прави един цялостен акт. \n\r\nВ същото време законът за ратифициране на договора за закупуване на самолетите, вместо да измине целият път - приемане на две гласувания в отделни заседания на Народното събрание, бил приет \"по бързата писта\".\n\n\n\n                    \n                    \n                \r\n                \r\n                \r\n                \r\n\"Поради скъсената законодателна процедура останаха неизяснени редица важни въпроси като цени, гаранции, срокове за доставки, неустойки, обезщетения и други. Не е допустимо при решаването на такъв стратегически за България въпрос като гарантиране на националната сигурност да се използва процедурата „по изключение“, пише в мотивите на Румен Радев. \n\r\nТой изтъква, че обвързването на страната ни с такова дългогишно задължение, без да има национално съгласие и убеденост във взаимноприемливите условия на договора, било \"изключително тревожно\".\n\r\nТой е категоричен, че на България й трябва самолет с многфункционални способности, който се постига само с пълен боен пакет въоръжение, оборудване и последващо обучение. \n\r\n\"На обществото се дължи категоричен отговор дали това реално се постига със сключените договори. При обсъждането и гласуването в пленарната зала на Народното събрание бяха изказани възражения и предложения, които не можаха да бъдат развити и обсъдени поради приложената съкратена законодателна процедура\", пише още в мотивите за ветото.", "date": "2019.07.23", "title": "Радев с вето за F-16, имало неясноти - за цени, гаранции, доставки... "}
{"url": "https://www.dnes.bg/cars/2019/07/23/volkswagen-vse-pak-shte-izbere-izmir-turciia-se-postara-za-tova.417309", "text": "Вижда се края на спекулациите: Новият завод на Volkswagen наистина ще бъде в Турция, не без помощта на старанията на правителството в Анкара. Така България и Саудитска Арабия остават с празни ръце, пише ARD. \n\r\nСпоред германската телевизия вече е избрано и място за завода - Маниса край Измир. \n\n\n\nКонцернът очаква и някои стимули от държавата, като отстъпка от данъка за потреблението за новите автомобили. В някои случаи той може да стигне 41% от общата цена на седан от типа на Passat. \n\r\nВъпреки по-ниската цена на работната ръка в България, Турция е надделяла и по още един фактор. Концернът от Волфсбург очаква да продаде на турския пазар около 40 000 седана годишно, защото той е предпочитания автомобил сред висшестоящите държавни служителите. \n                    \n                    \n                \r\n                \r\n                \r\n                \r\nВ допълнение към моделите Passat в завода ще се произвеждат Skoda и Seat.\r\n\n\r\nЛобист, работещ за Анкара в Германия, твърди, че турският президент Реджеп Ердоган е готов да даде някои държавни гаранции за споразумението с Volkswagen. Всички изисквания на Volskwagen са били изпълнени, дори и \"извънредното\" търсене на гаранция. \n\r\nРешението в полза на Измир е било взето въпреки протестите на служителите. Работническия съвет на трудещите се в концерна смята, че спазването на правата на служителите и участието на служителите в теми, свързани с бизнеса, би било проблематичо на място като Турция. \n\r\nДругата критика към южната ни съседка е и за ограниченото върховенство на закона, особено след въвеждането на президентската система. Карстен Мюлер от християндемократическата партия твърди пред ARD, че тази тема причинява особени главоболния на профсъюзите и работническите съюзи. \n\r\nVolkswagen обаче има фабрики в много страни, където на правата на човека не се гледа по същия начин като в Германия, а съдебната система е всичко друго, само не и независима. \n\r\nВъпреки това, една особено примамлива оферта от Саудитска Арабия, вече не е на масата на преговори.\n\r\nДоговорите вероятно ще бъдат подписани в края на септември или началото на октомври. Освен заради откриването на нови работни места, Турция ще празнува и по още една причина - в крайна сметка става дума за придобиване на престиж. В последните години много германски компании се въздържат от инвестиции в Германия и привличането на Volkswagen е голяма стъпка.", "date": "2019.07.23", "title": "Volkswagen все пак ще избере Измир: Турция се постара за това"}
{"url": "https://www.dnes.bg/obshtestvo/2019/07/23/iotova-da-ubiesh-vapcarov-da-ubiesh-viarata-v-dobroto.417314", "text": "Да убиеш Вапцаров, означава да убиеш вярата в доброто и в човечността. Това заяви вицепрезидентът Илияна Йотова на възпоменателната церемония по повод 77 години от гибелта на поета, която се проведе на лобното му място в Мемориал \"Гарнизонно стрелбище\" в София, съобщиха от президентството. \n\r\n \r\nВицепрезидентът определи Вапцаров като един от най-големите поети и един от най-големите човеци. \"Смъртта на Вапцаров и неговите другари е един от най-позорните моменти в българската история. Това е неоправдана и необяснима смърт. 77 години въпросът \"Защо?\" продължава да тегне над българското общество\", подчерта Илияна Йотова.\r\n                    \n                    \n                \r\n                \r\n                \r\n                \"Защото имаш красиви мечти, вярваш в идеали, имаш идеи, които някой не иска да припознае? Необяснимо е\", изтъкна вицепрезидентът.\r\n \r\nИлияна Йотова посочи, че Вапцаровото слово е много по-силно от неговите палачи, от смъртта и забравата.\r\n\"Личността и поезията на Вапцаров пробождат, тревожат, провокират. Той написа истините за човешкия живот откровено и на разбираем език. Думите му живеят не само за българите, те са за цялото човечество\", изтъкна вицепрезидентът Йотова като отбеляза, че поетът е превеждан на 90 езика.\r\n \r\nВицепрезидентът заяви, че днес много се говори за ценности като хуманизъм, социална чувствителност, любов, доброта, честност, свобода. \"Често лицемерничим с тези думи и изтриваме тяхното значение. Не бива да допускаме това заради вярата на Вапцаров\", подчерта Илияна Йотова. Като позорни и недопустими вицепрезидентът определи опитите Вапцаров да бъде оскверняван и заличаван от паметта на поколенията.\r\n \r\n\"Днес, в XXI век отново има фашизъм, често пъти облечен в красиви думи и криворазбран патриотизъм. Ксенофобията, която залива света, е първата стъпка към фашизма\", подчерта вицепрезидентът Йотова.\r\nПо думите ѝ трябва да бъдем бдителни и да разпознаваме тези прояви, за да няма \"никога повече разстрели на вярата и на душата\".", "date": "2019.07.23", "title": "Йотова: Да убиеш Вапцаров, да убиеш вярата в доброто!"}
{"url": "https://www.dnes.bg/akoshtete-vqrvaite/2019/07/23/bliznaci-deva-4-te-zodii-koito-sa-mnogo-umni.417248", "text": "Тези зодии са изключително интелигентни, разсъждават едновременно логично и креативно, знаят какви решения да вземат, как да затапят някого и как да са остроумни. Вижте кои са те.\r\n\r\n \r\nТе са сред най-непредвидимите зодиакални знаци. Адаптивни са, обичат промените и на хората просто им харесва да са около Близнаците. Те са управлявани от планетата на комуникациите Меркурий, затова във всяка ситуация знаят как да кажат нещо умно, забавно, да направят забележителна шега, да се измъкнат от ситуацията с остроумна реплика. Хуморът им е изтънчен. Хитри са и така се справят с много от предизвикателствата на живота.\r\n \r\n\r\n \r\nАко се чувствате тотално объркани, не знаете как да се справите с някаква задача или се чудите какво решение да вземете, просто се обадете на някоя Дева. Те ще ви помогнат и ще ви дадат компетентен отговор, експертен съвет. Тези зодии имат много богата обща култура и могат да говорят почти на всякакви теми. Аналитични са, мислят много и така решават проблемите по най-добрия начин. Правят страхотни забележки и умни коментари.\r\n \r\n", "date": "2019.07.23", "title": "Близнаци, Дева... 4-те зодии, които са много умни"}
{"url": "https://www.dnes.bg/sofia/2019/07/23/gol-myj-iahna-edin-ot-lyvovete-pred-sydebnata-palata.417308", "text": "\r\n пред Съдебната палата в София. Той събра погледите на столичани през изминалия уикенд, като се покатери върху главата на един от двата лъва.\r\nСлучката е , разпространен в социалните мрежи.\r\nОт записа обаче не се разбира дали е имало намеса на служители на реда. Вместо това минувачите вадят телефони и започват да снимат, като се чуват и коментари, че екстремният ексхибиционист е дрогиран.\r\nРеакциите в социалните мрежи са гневни и повечето хора настояват на мъж да бъде потърсена отговорност за .", "date": "2019.07.23", "title": "Гол мъж яхна един от лъвовете пред Съдебната палата"}
{"url": "https://www.dnes.bg/rusia/2019/07/23/rusiia-otgovori-na-koreia-vie-izvyrshvate-opasni-manevri.417307", "text": "Руското министерство на отбраната отрече негови стратегически бомбардировачи да са нарушавали южнокорейското въздушно пространство и отправи на свой ред обвинение, че военни самолети на Сеул са извършили опасни маневри, застрашили руските летателни машини, съобщи Ройтерс. \n\r\nСпоред руското министерство обаче самолетите са летели над \"неутрални води\" в акваторията на Японско море.\n\n\n\r\nЮжнокорейските самолети са дали 360 предупредителни изстрела по руските самолети, съобщи агенция Йонхап, позовавайки се на Комитета на началник-щабовете на въоръжените сили на Южна Корея.\n\r\nИнцидентът стана в района на островите Токто (Такешима), разположени източно от южната част на Корейския полуостров, отбеляза ТАСС. \n                    \n                    \n                \r\n                \r\n                \r\n                \r\n\"Никакъв \"предупредителен огън\" не е имало от страна на южнокорейските изтребители. \"Ако руските пилоти бяха почувствали заплаха за сигурността, щеше да последва отговор\", каза руското министерство, цитирано от БТА.\n\r\nВедомството също така отбеляза, че южнокорейците нееднократно са се опитвали да възпрепятстват руски самолети, позовавайки се на произволно установена от тяхна страна опознавателна зона за противовъздушна отбрана. \n\r\nТо обаче поясни, че подобна зона не е предвидена в международното право и следователно не се признава от Русия.", "date": "2019.07.23", "title": "Русия отговори на Корея: Вие извършвате опасни маневри"}
{"url": "https://www.dnes.bg/science/2019/07/23/ucheni-predizvikaha-haliucinacii-pri-mishki.417310", "text": "Учени от Станфордския университет стимулираха няколко неврона у мишки и ги накараха да имат халюцинации, съобщи \"Сайънс алърт\". Това навежда на мисълта, че у бозайниците съществува неизвестен засега механизъм, който предотвратява появата на лъжливи възприятия в отговор на шум, т.е. случайната активност на нервни клетки.\n\n\r\n\n\r\nВ рамките на изследването невробиолозите вкарали два гена в нервни клетки на зрителната кора. Единият от гените кодирал протеин, който активирал неврон при всяко попадане на инфрачервен импулс върху клетката. Другият участвал в синтеза на протеина, излъчващ зелена светлина при активирането на неврона. След това част от черепа над зрителната кора била отстранена и заменена с прозрачна материя.\n                    \n                    \n                \r\n                \r\n                \r\n                \r\nЗрението на гризачите било стимулирано с изображения на хоризонтална или вертикална линия на бял фон. При това специалистите установили кои неврони се активират, предаде БТА.\n\r\nВпоследствие мишките били обучени да пият вода, когато на екрана се появи вертикална линия. Но при значително намаляване на контраста на изображението те преставали да различават линиите и да пият. С помощта на специално устройство невроните, които отговарят за възприемането на вертикалната линия, били активирани посредством инфрачервена светлина и мишките отново започнали да пият вода дори ако липсвало самото изображение.\n\r\nОказало се, че за да може у мишките да се формират лъжливи възприятия, че виждат линия, е нужно да се активират 20 неврона. Тъй като човешкият мозък включва 20 милиарда неврона, е неясно по какъв начин се поддава на халюцинации в резултат на случайната активност на много нервни клетки.", "date": "2019.07.23", "title": "Учени предизвикаха халюцинации при мишки "}
{"url": "https://www.dnes.bg/notifikacii/2019/07/23/kitai-kym-sasht-mahnete-si-mrysnite-ryce-ot-honkong.417318", "text": "Китай обвини САЩ, че стоят зад съпроводените от насилие протести в Хонконг и посъветва Вашингтон да не се меси в района, предадоха Ройтерс и ТАСС.\n\n\r\n\n\r\n\"Хонконг е китайска територия и няма да търпим каквито и да е чуждестранни сили да се намесват в работите на този специален административен район\", каза говорителката на външното министерство Хуа Чунин, пише БТА. \n\r\n\"Настояваме САЩ да свалят мръсните си ръце от Хонконг\", заяви тя на брифинг в Пекин. \r\n                \r\n                \r\n                \r\nПо думите й американските изявления, че е \"необходимо да се проявява уважение към демокрацията и свободата на словото в Хонконг\", са напълно неприложими към събитията в района. \"Става дума не за свобода на словото, а за екстремизъм и насилие - действия, които нарушават хонконгското законодателство\", каза говорителката.\n\r\nКитай призова САЩ да се въздържат от намеса във вътрешните работи на Хонконг и да спрат да правят изявления, които насърчават екстремистките действия и насилието.", "date": "2019.07.23", "title": "Китай към САЩ: Махнете си мръсните ръце от Хонконг"}
{"url": "https://www.dnes.bg/obrazovanie/2019/07/23/psihologiia-nai-jelana-v-su-zapylniha-ia-ot-raz.417319", "text": "3 906 новоприети студенти са се записали след първото и второто класиране в Софийския университет. 23 от тях са лауреати от национални и международни състезания и олимпиади, съобщиха от ВУЗ-а.\r\nВ третия етап на класирането са приети 940 студенти. От изчакващите 699 по-добро класиране след първите два етапа 207 души са класирани в по-желани специалности, а 492 са останали на същите позиции. На третия етап са класирани нови 251 кандидати. \n\r\nЗапълнени след първия и втория етап на класирането са специалностите „Психология“, „Публична администрация“, „Публични информационни системи“, „Английска филология“, „Арабистика“, „Китаистика“, „Японистика“, „Южна, Източна и Югоизточна Азия“, „Компютърни науки“, „Софтуерно инженерство“, „Информационни системи“, „Компютърно инженерство“, „Туризъм“, „Право“ (редовна форма), „Международни отношения“, „Комуникационен мениджмънт“, „Музикални медийни технологии и тонрежисура“, „Графичен дизайн“, „Физическо възпитание и спорт“.\n                    \n                    \n                \r\n                \r\n                \r\n                \r\nЗаписването за третия етап на класирането е окончателно и трябва да бъде направено в периода 24 – 26 юли 2019 г. включително.\n\r\n7 148 са кандидатите, подали документи за прием в най-старото висше училище.\r\nНай-много кандидат-студенти са поискали да следват „Психология“, следвана от „Софтуерно инженерство“ и „Право“. На  следващите места кандидатите са поставили специалностите „Фармация“,  „Комуникационен мениджмънт“, „Компютърни науки“, „Английска филология“,  „Предучилищна и начална училищна педагогика“, „Журналистика“ и  „Медицина“.\n\r\n ", "date": "2019.07.23", "title": "Психология - най-желана в СУ, запълниха я от раз"}
