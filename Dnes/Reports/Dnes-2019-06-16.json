{"url": "https://www.dnes.bg/index/2019/06/16/razmianata-kato-tyrgoviia-petrol-za-oriz-pepsi-za-syvetski-korab.413266", "text": "В дни на криза обществото винаги се обръща към най-стария метод за придобиване на стоки, разработен още от древни времена – размяната на стоки.\r\nТя е най-стария начин за правене на бизнес в света, а днес той се свързва с общества, които имат дълбоки финансови проблеми. В последните дни рибарите във Венецуела разменят рибата си за лекарства и други хранителни продукти, тъй като валутата в страната им на практика няма никаква стойност.\r\nПодобна система бе приложена и в Гърция, която изпадна в дълбока финансова криза преди 8 години – хората се събираха по улиците и разменяха дрехи. Други предоставяха услуги в замяна на продукти.\r\nНо размяната на стоки не се практикува само от обикновените граждани. Често правителствата също я прилагат, а причината е същата – страните им са в криза, подобна на тази във Венецуела и Иран сега. И двете държави използват размяната, за да превъзмогнат блокадата на стоки, които САЩ им налага.\r\n                \n                Методът се използва и от компании като индонезийският производител на самолети IPTN, който през 1996 година се съгласява да размени два от своите пътнически самолета за 110 хил. тона тайландски лепкав ориз. Това е всичко, което купувачът може да предложи.\r\nПрез 70-те пък Pepsi предлага своята газирана напитка на Съветския съюз в замяна на руско доматено пюре, за да навлезе на пазара в СССР. По това време компанията притежавала и Pizza Hut и използвала пюрето за пиците си в цяла Източна Европа. Pepsi не се ограничили само със смачкани домати. Те продължили да разменят своята освежаваща напитка за руска водка и дори...бойни кораби.\r\nГрупата ABBA прави нещо подобно – от Съветския съюз те не събират пари за авторски права, а плодове, зеленчуци и суров петрол, които след това продават на глобалния пазар.\r\nНо да се върнем в Иран – държавата е принудена да разчита на размяна на стоки още при първите санкции на САЩ по време на революцията през 1979 година. Между 2010 и 2015 г. ООН наложи още по-твърди граници – иранците не можеха да купуват стоки от международните пазари със собствената си валута. Това принуждава Техеран да започне да разменя суров петрол и злато, държано в международни банки за обикновени неща като ориз, олио и чай. След ядрената сделка от 2015 г., Иран се върна обратно на пазара. Докато Тръмп не взе властта в Америка.\r\nМиналата година новият президент на САЩ върна обратно част от ограниченията, което принуди Иран отново да се обърне към размяната на стоки и старата си договорка с Индия, която включва размяната на петрол за ориз.\r\nСхемата е сложна – Иран се съгласява да приеме заплащане за петрола в индийски рупи, които постъпват в индийска банка в страната. След това иранците използват тези пари, за да си платят ориза и други стоки, като така не нарушават правилата и парите не преминават в чужди банки или през граници. Франция, Германия и Великобритания също създадоха подобна схема, за да могат компаниите там да търгуват с Иран. Инициативата се нарича Инструмент в подкрепа на търговската борса и се ограничава само до хуманитарни стоки като храна и лекарства.\r\nВъв Венецуела обаче не се разменят само стоки, а дори и работници. Страната изпраща 50 хил. барела петрол до Куба, а в замяна Куба изпраща икономисти, добре обучени лекари и учители.\r\nРазмяната помага на правителствата да запазят ценни чужди валути. През 90-те Малайзия заменя палмовото си масло за руски изтребител. По-рано тази година държаната ще направи същото, тъй като има нужда от нови въздушни сили, а има малко пари в резерв.", "date": "2019.06.16", "title": "Размяната като търговия: Петрол за ориз, Pepsi за съветски кораб"}
{"url": "https://www.dnes.bg/index/2019/06/16/makedonski-aktior-jivkov-vi-hraneshe-45-godini-s-hliab-i-sol.413575", "text": "Дебатите около това, дали Гоце Делчев е бълтарин или македонец не стихват. Външният ни министър Екатерина Захариева поиска македонската делегация да признае, че Делчев е българин и че българската окупационна армия по време на Втората световна война всъщност е освободителна. Това накара актьорът Сашо Тасевски да напише гневен пост във Facebook, съобщават от агенция \"Фокус\". \n\n\r\n\"Министър Захариева е загрижена, че в продължение на 75 години лъжем децата си за Гоце, Яне и компания. Тито и Сталин откраднаха Македония от България, за да не съществува Велика България на Балканите.\r\nТа Югославия е била два пъти по-голяма от България по население. Виждате Тито и Сталин през нощта като призраци в Кюстендил си шептят: \"Е, другарю, да откраднем Македония от българите\".\r\n                \n                А бе, Захариева, когато говорим за лъжите, Тодор Живков ви държеше 45 години на хляб и вода, не знаехте какво е дъвка, събличахте ни дънките и ни ги откупувахте, а понякога ви ги давахме без пари. За вашата икономическа фаза, наречена \"за две червени\", да не говорим. Не ви се присмивам, с бедността човек не се подиграва. Но кой от нас, тогавашните Титолюбни македонци, искаше да бъде българин. Никой.\r\nБяхме Катар за всички вас, които седяхте в скута на СССР. Можехме да ви купим барабар с четката за зъби. Не сме и предполагали, че най-отчаяните от нас ще се пишат българи. По времето на Тито да кажеш на някой българин, щеше да се обиди. Дори сега, ако ме наричаш така, скъпа Захариева, ще те обидя. *** вашата сила!\r\nНикой не ни е лъгал за Гоце и Яне, особено Тито. За други неща ни лъжеха, най-много след като Тито умря. Започнаха да ни лъжат, откакто на Тито му заболя крака . Но най-много ни лъжеха, откакто останахме сами като Република Македония.\r\nAуу, вие също започнахте да ни лъжете, дори министър-председателят ни поставихте през 1998 г. чрез тайните ви служби. Той трябваше някак си да ни отмъсти за всички тези десетилетия, когато бяхме на кон, сити, облечени, а вие в калта.\r\nКато говорим за конете ... От този министър-председател, който като троянски кон ни го поставихте, започна вашата по-дълбока намеса в македонските дела. Вашето признание за новата Р. МК. (Република Македония) като първи в света, не беше толкова от огромна любов към нас, колкото беше тактически ход от по-голяма стратегия, която днес е в ход: Да се асимилира и българизира колкото е възможно по-голям дял от от Македония. Вие не сте наши приятели, само актьори, но хайде .... Докато има овце, ще има вълна. Чистa вълна. И мляко за доене бога ми! ”- пише Тасевски.", "date": "2019.06.16", "title": "Македонски актьор: Живков ви хранеше 45 години с хляб и сол "}
{"url": "https://www.dnes.bg/notifikacii/2019/06/16/jyltite-jiletki-se-izcherpaha-parij-se-vryshta-kym-normalniia-jivot.413571", "text": "Според американския вестник The Wall Street Journal, е дошъл края на жълтите жилетки в Париж, предават агенция \"Фокус\". \r\nСедем месеца след вълни от демонстрации, обхванали за първи път цяла Франция, които свалиха правителството на колене, движението на жълтите жилетки е изчерпано.\r\nМагазини, които блиндираха прозорците си всяка събота, подготвяйки се за бунтовете на „жълтите жилетки“, отново работят под пълна пара. Президентът Еманюел Макрон стартира икономическите ремонти, които някога бяха сред исканията на „жълтите жилетки“. Седмичният поток от протестиращи в Париж се превърна в тънка струйка.\r\nВ събота едва 7 000 демонстранти излязоха по улиците на страната, според френското вътрешно министерство. Това не може да се сравнява с четвърт милион души на 17 ноември, когато движението започна като протест срещу данъците върху горивата.\r\n                \n                Този провал е очевиден, твърдят бивши протестиращи, в борбата на движението да издигне кандидати за изборите за Европейски парламент, които се проведоха в края на май. В един момент, когато някои се надяваха да отбележат появата на движението като нова политическа сила на континента, се разкри неговата нестабилност. Жълтите кандидати, наречени от мнозина в движението „продажници“, получиха по-малко от 1% от гласовете.\r\nНамаляващата подкрепа създаде възможност за правителството на Макрон да си възвърне опорите. В сряда министър-председателят Едуар Филип подробно представи плановете на администрацията за преразглеждане на обезщетенията за безработица и пенсионната система на страната. Той също така обеща да изпълни бързо обещанията за значително намаляване на данъците за работещата средна класа.\r\nИма и признаци, че най-ранните реформи на Макрон, включително разхлабването на правилата на пазара на труда, са започнали да вдигат икономиката. Миналия месец безработицата спадна до най-ниското си ниво от 10 години, според националната статистическа агенция. Доверието на потребителите, силно накърнено на върха на кризата с „жълтите жилетки“, се повиши значително от началото на годината.\r\nКато се има предвид нестабилността на движението, насилието отново може да избухне. По време на демонстрации са ранени около 2 500 протестиращи и 1 800 полицаи, според френското вътрешно министерство. Някои „жълти жилетки“ планират да блокират пътищата в цялата страна следващата събота в опит да създадат смущения и да привлекат вниманието на хората. Все пак тези смущения са далеч от стотиците хиляди, които накараха Франция да спре.\r\nПрезидентът Макрон, който в началото бе глух за исканията на движението, показа известна политическа ловкост. Той направи серия от отстъпки в края на годината, като отмени увеличението на данъка върху горивата и повиши доходите на служителите с минимална работна заплата. След това той продължи няколкомесечното допитване, което го доближи до най-малките села в цялата страна и обърна вълната на обществено мнение срещу жълтите жилетки.\r\nВ събота животът се върна към нормалното на булевард Шанз-Елизе. Туристите се разхождат покрай витрините или пият вино на терасите на кафенетата.", "date": "2019.06.16", "title": "Жълтите жилетки се изчерпаха – Париж се връща към нормалния живот "}
{"url": "https://www.dnes.bg/index/2019/06/16/kakvi-banski-da-nosim-tova-liato.413465", "text": "Когато става въпрос за ретро вдъхновение, пропито с огромна доза сексапил, няма как Емили Ратайковски да не е намесена.\r\nИзвестно е за всички, че моделът няма никакъв проблем да показва тялото си във всякакви проекти и това е поредното доказателство.\r\nСега Емили Ратайковски представя тенденциите в банските костюми или накратко – как да бъдем ретро секси дива на плажа.\r\nЗавръщането на 80-те години през 2019 идва с диско темата, а моделите са белязани от дълбоки деколтета, полка точки, цепки и огромни панделки.\r\nРазбира се, цялостната визия е допълнена от огромни вълни, масивни обеци, бретон и опушен цветен грим.\r\nАксесоарите са тематично подбрани – надуваеми пояси, минителевизори и ролери.\r\n\r\n ", "date": "2019.06.16", "title": "Какви бански да носим това лято?"}
{"url": "https://www.dnes.bg/politika/2019/06/16/ombudsmaia-ne-iska-da-e-kmet-na-sofiia.413572", "text": "От БСП тръгнаха слухове, че партията ще помоли омбудсманът Мая Манолова да се кандидатира за кмет на София. Пред БНР тя заяви, че не желае кандидатурата й да бъде издигана и се пошегува, че името ѝ винаги се спряга, когато в някакъв сектор има криза:\n\r\n \"Не са ме питали само за Българския футболен съюз, но ако започнат да ми звънят спортните репортери ... Аз съм открит човек, прям. В момента, в който преценя, че инструментариума, с който разполагам като омбудсман, не ми позволява адекватно да адвокатствам на българските граждани, че не съм ефективна в моята защита, със сигурност ще предприема други стъпки. Може и да кандидатствам за други позиции, но с ясната цел да бъда полезна и да работя за българските граждани. В този ред на мисли, партийно издигане и кандидатиране ми изглеждат абсолютно неприемливи, тъй като аз работя за българските граждани. Освен това съм сигурна, че каквото и да правя, след като ми изтече мандата, то ще бъде свързано с правата на гражданите“.\n                    \n                    \n                \r\n\"Ако преценя, че някоя публична позиция ще ми даде възможност да съм по-полезна и по-ефективна, може би ще взема такова решение, но тогава със сигурност ще го направя публично. В момента имам достатъчно ангажименти като омбудсман. Това, което ме тревожи, са много бавните стъпки, с които моите каузи се придвижват. Ще дам пример с медицинските сестри, със законопроекта за банките, с каузата ми за правила при фирмите за бързи кредити…\"\n\r\nМанолова е категорична, че не би се кандидатирала от името на партия:\n\r\n\"Това, че се прокрадва от различни партии, че биха ме подкрепили, биха ме номинирали, благодаря, но решенията ги вземам аз. Със сигурност, давайки цялата си енергия да съм адвокат на гражданите, няма как да се обвържа с партия…. Не съм чула да има кандидати, обявили се, за кмет на София, а мен ме питат вече повече от една година“.\r\n ", "date": "2019.06.16", "title": "ОмбудсМая не иска да е кмет на София "}
{"url": "https://www.dnes.bg/mish-mash/2019/06/16/ekspert-razkri-koe-e-nai-podhodiashtoto-vreme-za-seks.413573", "text": "Настройте алармите - най-подходящото време за секс е сутринта, потвърждава британски експерт, цитиран от в. \"Дейли стар\".\r\nВ ексклузивно интервю за изданието д-р Шахзади Харпър - специалист по менопауза и хормонални проблеми, засягащи либидото, посочва, че ако партньорите искат да извлекат максимално интимно удоволствие, е най-добре да правят секс сутрин\r\n\"По това време нивата на тестостерона както при мъжете, така и при жените, са най-високи. Макар да е преобладаващо мъжки хормон, той е наличен и при дамите. Тестостеронът е отговорен за това да се чувстваме будни, енергични и секси. Хормонът освен това стимулира производството на семенна течност, допринася за трупането на мускулна маса и контролира сексуалното желание. Така че правете секс сутрин\", казва д-р Харпър. ", "date": "2019.06.16", "title": "Експерт разкри кое е най-подходящото време за секс"}
{"url": "https://www.dnes.bg/dnes-te-kazaha/2019/06/16/papa-francisk-moli-za-sdyrjanost-v-blizkiia-iztok.413574", "text": "Папа Франциск призова към сдържаност и намаляване на напрежението в Близкия изток днес след нападенията срещу два петролни танкера в Оманския залив, които създадоха опасения от по-широка конфронтация в региона, предаде БТА. \n\r\nПри посещението си в град Камерино, централна Италия, който понесе тежки щети след поредица земетресения през 2016 година, папата заяви, че е обезпокоен от последиците на атаките.\r\n\"Призовавам всички да използват инструментите на дипломацията, за да разрешат комплекса от проблеми в конфликта в Близкия изток\", каза той.\r\n\"Отново отправям искрен апел към международната общност да положи всички възможни усилия в полза на диалога и мира\", заяви духовният глава, след като отслужи литургия пред няколко хиляди души.\r\nВашингтон обвинява Иран за атаките, а Техеран отрича да има каквото и да е участие в случилото се.\r\n                \n                При посещението си в Камерино папата сложи бял пожарникарски шлем, за да посети катедралата на града, която пострада силно в земетресенията. Той се помоли пред статуя на Богородица, чието лице бе разбито наполовина от падащите отломки. Франциск посети и няколко семейства, живеещи във временни сглобяеми къщи и влезе в \"червената зона\" на града, където достъпът е забранен заради риска от нови срутвания. \r\n ", "date": "2019.06.16", "title": "Папа Франциск моли за сдържаност в Близкия изток "}
{"url": "https://www.dnes.bg/index/2019/06/16/az-sym-naemna-ubiica-istoriiata-na-britanski-fotograf-i-kolumbiika.413414", "text": "Бурна любов изживява британски фотограф в Колумбия с жена - наемен убиец, въпреки че тя му признава, макар и не от първия ден, с какво се прехранва. \n\r\nДжейсън Хау е роден и израсъл в Англия в сравнително бедно семейство. Той обаче имал талант на фотограф и започнал да продава свои снимки на бляскави списания. \n\r\nСкуката го накарала да промени живота си. Омръзнало му да снима красиви пейзажи или още по-красиви модели и Джейсън решил да стане военен  фотокореспондент – но по възможност в зона, в която конфликтът не е много ожесточен. Избрал Колумбия, където от десетилетия се води вяло протичаща гражданска война. \n\r\nПървоначално Джейсън се свързал с леви бунтовници от групировката ФАРК, а след това за баланс решил да стигне до десните въоръжени формирования и той тръгнал към южната част на страната към границата с Еквадор, разказва Би Би Си. И точно там в живота му влязла жена – наемен убиец. \n                \n                \r\nДжейсън и Мерилин се запознали в автобуса на път към нейния град. Пътят бил дълъг, двамата си приказвали дълго. Мерилин попитала новия си познат по какъв повод той е в техния край, където чужденци рядко стъпват. \n\r\nЧувайки, че Джейсън иска да се срещне с тамошните бунтовници, Мерилин казала, че родителите й имат бар, в който тези хора се отбиват често, а също така, че родителите й дават стая под наем. Идеално съвпадение. \n\r\nДжейсън и Мерилин много се харесали, независимо че той говорел лош испански, а Мерилин само била чувала за английския език. \n\r\nБуквално на следващия ден Мерилин повела Джейсън да му покаже околността. Довела го до една река. Там двамата се държали за ръце и страстно се целували. Проблемът бил в това, че в къщата, в която живеела Мерилин и в която Джейсън бил наел стая, живеели и нейните родители и брат й, поради което двамата трябвало да се държат благоприлично. \n\r\nДжейсън се преместил в евтин местен хотел. Още същия ден Мерилин отишла при него и двамата прекарали бурна нощ. На сутринта обаче тя му казала, че той трябва да знае някои неща за нея. \n\r\n\"Аз съм наемен убиец\", просто му казала Мерилин. \n\r\nОказала се, че тя работи точно за десните бунтовници, с които Джейсън искал да се свърже и да направи фоторепортаж. Самият Джейсън сега казва, че предвид недобрия си испански той не веднага разбрал както точно му е казала Мерилин. \n\r\nКонфликтът в Колумбия е причинил смъртта на над 200 000 души. Много са страните в гражданската война. От една страна са бунтовниците от левите групировки. От друга – бунтовниците от десните групировки. А също и колумбийската армия. Мерилин работела с десните групировки. \n\r\nТя имала няколко пистолета и ножове. Единият пистолет държала вкъщи, а другите били скрити на различни места из града, за да може тя спокойно и без оръжие да преминава през КПП-тата. Обикновено Мерилин застрелвала хората, но понякога им разпаряла коремите. \n\r\nМерилин получавала заповед да убие този и този човек и тя я изпълнявала. След убийството трупът бил разчленяван, като части от него били оставяни в различни части на града, така че жертвата трудно да бъде разпозната. \n\r\nДжейсън я попитал защо е решила да се занимава с това. Мерилин отговорила, че всичко започнало с това, че искала да разбере дали ще бъде достатъчно решителна, за да убие човек. \n\r\nВ интервю за Би Би Си Джейсън каза, че от една страна не е очаквал нищо подобно, но от друга страна бил видял вече достатъчно насилие и убити хора в Колумбия и решил, че момичето просто е израсло в среда, в която подобни постъпки се смятат за част от нормалния живот. \n\r\nТой продължил да се среща с Мерилин, въпреки \"професията\" й. \n\r\nКакто казва Джейсън, в Холивуд често правят филми за килъри, които понякога се оказват положителни герои и тези филми са много популярни. А той се оказал в такава реална ситуация. \n\r\nПри това Джейсън бил млад и чужденец, а такива хора често са убедени дълбоко в душата си, че местните конфликти не могат да ги засегнат. \n\r\nДжейсън казва, че и до момента не може да разбере защо Мерилин решила да му разкаже всичко. Според него психологически тя е имала нужда да разкаже на някого всичко, което се било насъбрало в душата й, а той бил неутрален човек и съответно безопасен. \n\r\nМоже би. Но после всичко тръгнало надолу. \n\r\nПървият намек, че нещо не е наред, бил инцидент в местен ресторант, където Джейсън завел пристигнали в града чужди журналисти. Неочаквано Мерилин се отбила там и всички келнери и изобщо целият персонал първо замръзнали на местата си, а след това бързо се разбягали. \n\r\nПосле те обяснили, че всички знаят, че тя е убийца. \n\r\nДжейсън и Мерилин продължили да се срещат и се харесвали. До момента, в който Мерилин не му казала още нещо. \n\r\nОказала се, че тя е един вид фрийлансър и сега убива не само по заповед на десните бунтовници, но и по поръчка на частни лица. За пари. \n\r\nМолили я да убие любовницата на някой съпруг, някой роднина, който не си връщал заемите, или някого другиго. Нещата стигнали до там, че тя самата казала, че е убила няколко свои братовчеди. \n\r\nВ този момент Джейсън разбрал, че е попаднал в грешната компания. Как е възможно да убиваш просто за пари? Това той не можел да разбере. \n\r\nДжейсън бил потресен и от отговора на Мерилин на въпроса какво прави с получените пари. „Купувам си дънки, козметика“, каза тя. \n\r\nМерилин обаче казала също, че иска да се оттегли от „професията“ си и да стане медицинска сестра. \n\r\nКогато Джейсън й дал да разбере, че според него тя прави нещо ужасно, тя извадила пистолет и го насочила срещу него с викове: „Не смей да ме съдиш!“\n\r\nДжейсън извадил късмет – по думите му той й казал: „Или ме убий сега, или повече никога не ме заплашвай“. След това й казал, че ако някой поръча неговото убийство, той ще й плати два пъти повече да го пусне. Мерилин се усмихнала и свалила пистолета.\r\n \r\nСлед това Джейсън скъсал с Мерилин. Всички негови колумбийски познати твърдо го посъветвали повече никога да не се среща с тази жена, защото нещата няма да свършат добре. \n\r\nВ опит да помогне на Мерилин обаче Джейсън й организирал интервю с гръцка телевизия, в която тя спокойно и без никакви емоции разказала как и кога убива хора. На главата си имала качулка, така че да не бъде разпозната. \n\r\nСлед това Джейсън си заминал от Колумбия. Въз основа на това интервю и собствените си снимки той направил документален филм за живота за Мерилин, като променил името й и името на града. \n\r\nИсторията с реалния килър обаче продължила. \n\r\n\n\r\nДжейсън решил в крайна сметка да отиде в истинска, сериозна зона на бойните действия и заминал с фотоапарата си за Багдад. Точно в този момент там постоянно избухвали бомби и всеки ден загинали десетки хора. \n\r\nНеочаквано Джейсън получил мейл от Мерилин, в който тя го моли да й помогне да напусне града си. Той й отказал рязко, но скоро размислил и й писал по електронната поща. \n\r\nОтговор не последвал. Джейсън се усъмнил, че нещо не е наред и заминал за Колумбия. \n\r\nВиждайки го, родителите на Мерилин избухнали в силен плач. Мерилин била убита от десните бунтовници, подозирайки я в предателство. \n\r\nМерилин била убити жестоко – пребита с камъни до смърт. \n\r\nДжейсън отишъл на гроба й, оставил цветя, но след това нейните родители дълго го разпитвали защо е разпространил документалния филм за Мерилин по цял свят. \n\r\nМакар че бил променил името и на града, и на жената, местните хора разбрали всичко и започнали да ходят при родителите й и да питат: „Тя ли е убила моята жена, моя мъж, моя племенник?“\n\r\nСлед няколкочасови тежки разговори родителите на Мерилин казали, че разбират как и защо е направил той и са благодарни, че е отишъл  лично да им обясни всичко. \n\r\nВремето, прекарано в Багдад, оставило своите следи: Джейсън получил посттравматично стресово разстройство – преместил се да живее в напълно изолирана къща в планините в Южна Испания и практически станал отшелник. \n\r\nНенадейно Джейсън получил писмо по електронната поща от дъщерята на Мерилин. Тя пораснала, с нея всичко е наред, студентка е и би искала да се срещне с него, за да й разкаже той за майка й. \n\r\nСпоред него дъщерята иска да научи подробности за \"работата\" на майка си – как и кого е убивала, разчленявала и рязала глави. \n\r\nДвамата ще се срещнат скоро. Психологически Джейсън вече е по-добре и дори заради дъщерята на Мерлиин е съгласен да прекрати отшелничеството си. ", "date": "2019.06.16", "title": "Аз съм наемна убийца! Историята на британски фотограф и колумбийка"}
{"url": "https://www.dnes.bg/index/2019/06/16/oven-strelec-koi-zodii-imat-nai-goliama-intuiciia.413469", "text": "Всеки човек притежава интуиция, но в никакъв случай тя не е еднаква. Със сигурност сте имали усещания и подсказки какви решения да вземете в даден момент. Според астролозите зодията също влияе за това колко сме интуитивни.\r\nДа получаваме информация единствено от предчувствие или трепет от усещане е дар, който може да се усъвършенства с „практиката“. Кои са зодиите, които могат да се похвалят с най-силна интуиция?\r\n\r\nДобри, умни и винаги във водовъртежа на събитията, родените под този знак са и най-интуитивните в зодиака. Те имат най-силни психически способности.\r\nНикой друг не може толкова бързо да разпознае усещанията и да разкодира невербалните съобщения, получавани посредством интуицията, както представителите на тази зодия.\r\n                \n                \r\nМоже би има връзка с огнената природа на тази зодия, но нейните представители са изключително привлечени към анализите. Те знаят как да изгорят всичко, за да стигнат до истината.\r\nТе дават съвет, основавайки се на своите усещания, и винаги са прави. Стрелците са силно интуитивни и за тях често сме като прочетена книга.\r\n\r\nРодените под знака на зодия Рак искат да бъдат полезни и се наслаждават на това, че са гласът на разума в групата. Те невинаги обаче стигат до своите заключения на база на това, което са видели с очите си. Раците са силно интуитивни и също така умеят да споделят своите познания. \r\nАко искате да знаете истината, попитайте вашия приятел от тази зодия – той ще ви каже.\r\n", "date": "2019.06.16", "title": "Овен, Стрелец... Кои зодии имат най-голяма интуиция? "}
{"url": "https://www.dnes.bg/notifikacii/2019/06/16/oshte-edin-zadyrjan-za-ubiistvoto-na-liubke.413576", "text": "Германската полиция е задържала нов заподозрян за убийството на Валтер Любке, регионален административен ръководител от партията на канцлера Ангела Меркел, предадоха ДПА и ТАСС.\r\nЗадържането на 45-годишния мъж е направено на основание ДНК следи, посочиха прокуратурата и следствието на провинция Хесен. \n\r\nПолитикът бе погребан вчера, като на погребалната служба присъстваха 1300 души.\r\nЛюбке бе намерен от роднина малко след полунощ на 2 юни прострелян в главата на градинската тераса на дома си в село Волфхаген близо до град Касел.\r\nПреди да стане глава на регионалната администрация на окръг Касел в западната провинция Хесен, 65-годишният Любке е бил депутат в ландтага на Хесен от 1999 до 2009 година.\r\nТова е вторият заподозрян по делото. Първи заподозрян бе задържан на 8 юни и освободен на следващия ден поради липса на доказателства. За разследване на случая е съставена 50-членна комисия, допълва ДПА.", "date": "2019.06.16", "title": "Още един задържан за убийството на Любке"}
{"url": "https://www.dnes.bg/notifikacii/2019/06/16/honkong-ne-se-otkazva-vypreki-nasilieto-hiliadi-protestirat.413566", "text": "Въпреки че правителството отстъпи и отмени спорен законопроект, който ядоса гражданите на Хонконг, десетки хиляди души се събраха отново в знак на протест, съобщават БТА. В града се усеща гняв след яростните сблъсъци между активисти и полиция. \r\nОрганизаторите смятат да поддържат натиска върху главната администраторка на Хонконг Кари Лам, която замрази вчера проекта, позволяващ екстрадиции в Китай. \n\n\r\n\"Оттеглете пагубния закон!\", скандираха протестиращите, облечени с черни дрехи. Шествието тръгна от парк, разположен на острова, и се насочва към сградата на парламента в центъра на града. По същия маршрут мина преди седмица рекордно мащабна демонстрация, обединила според организаторите един милион от общо седемте милиона местни жители.\r\n                \n                Според критиците на законопроекта той би оставил населението на бившата британска колония на произвола на съдебната система в континентален Китай, непрозрачна и контролирана от комунистическата партия. Деловите среди се опасяват реформата да не увреди международния имидж и да не намали привлекателността на финансовия център.\r\n\"Реакцията на Кари Лам не бе искрена, затова демонстрираме днес\", обяснява 39-годишният Терънс Шек, дошъл с децата си.\r\nВ сряда в Хонконг се развихри най-жестокото политическо насилие, откакто бе върнат на Китай през 1997 г. - полицията разпръсна десетки хиляди души със сълзотворен газ и гумени куршуми.\r\n\"Хонконгска полиция, ти трябва да ни пазиш, а не да стреляш по нас\" - се чете на един от плакатите днес. Демонстранти издигат снимки от сблъсъците.\r\nКари Лам не се ангажира с окончателно изтегляне на спорния проект. Съответно демонстрантите настояват за пълна отмяна на инициативата, за оставка на главната администраторка и за извинения по повод полицейското насилие.\r\n\"Замразяването означава, че проектът ще може отново да влезе в действие всеки момент\", заявява активистът Ли Чък-ян.\r\nВ сряда бяха ранени близо 80 души, сред които 22 полицаи. Вчера един мъж загина, паднал от покрива на луксозен търговски център, където часове наред бе държал плакат с надписа: \"Изтеглете окончателно закона за екстрадиции в Китай. Ние не създаваме безредици. Освободете студентите и ранените\".\r\nДемонстрантите заклеймяват излишната според тях жестокост на полицията, отбелязва ТАСС. Оратори говорят освен това на митинга, че ги тревожат опитите на Пекин да се меси във вътрешните работи на Хонконг, на който са били гарантирани широки свободи по формулата \"една страна - две системи\" до 2047 г.\r\nВсе още няма приблизителни данни за общия брой участници в днешната проява, но се очаква мащабите й да не бъдат по-малки, отколкото преди седмица, добавя ТАСС.", "date": "2019.06.16", "title": "Хонконг не се отказва – въпреки насилието, хиляди протестират"}
{"url": "https://www.dnes.bg/index/2019/06/16/na-plaja-kupon-ili-v-parka-kak-da-vi-zabelejat.413467", "text": "Далече сте от дома. На плажа с приятели обсъждате кое място да посетите тази вечер. Коктейлите са в ръката, а настроението е приповдигнато. Слънцето е високо и трудно може да се скриете от него, така че използвате всяка възможност да хванете така желания тен.\r\n \r\nТогава засичате поглед с момчето до вас и нещо във вас се променя. Не са пеперудите, които се появяват при влюбване, а най-вероятно чиста симпатия. Искате да го заговорите, но не сте сигурни дали той също ви е харесал, или просто погледите ви са се засекли по случайност.\r\n \r\nДокато се усетите какво да направите, той вече си е тръгнал от плажа и моментът е отминал. Това няма да е последният път, когато ще проявите симпатии към човек по време на ваканцията ви. Просто топлото време и възможността за летен флирт действат на хората освобождаващо и те искат да опитат нещо ново. Но понякога притеснението оказва голямо влияние и проваля възможностите. Затова има няколко съвета, които може да ви помогнат по време на ваканцията.\r\n \r\n\r\n \r\nКолкото и банално да изглежда, за да бъдете забелязани, трябва да се държите нормално. Прекарайте ваканцията си така, както бихте го правили, когато сте само с приятелите си. Поръчайте си коктейл, дори два. Облечете си любимата рокля. Не е нужно да правите нещо, което не е по вкуса ви, само за да бъдете забелязани.\r\n\r\n\r\n \r\nАко посещавате дестинация за първи път, трябва да посетите ресторанти или барове, които са тематични за нея. Ваканцията е чудесно време да разширите диапазона си и да се запознаете с нови хора. Не се затваряйте в хотелската стая и не бъдете прикрепени към телефоните си. Изберете място, което ще ви предложи истинско местно изживяване.\r\n \r\n\r\n \r\nАко забележите човек, който много ви харесва или пък усещате, че барманът ви прави намеци, най-добрият начин да започнете разговор е като направите първата крачка. Опитайте се да излезете от зоната си на комфорт и да заговорите красивия непознат. Също така това е добро начало за един летен флирт.\r\n \r\n\r\n ", "date": "2019.06.16", "title": "На плажа, купон или в парка - как да ви забележат?"}
{"url": "https://www.dnes.bg/index/2019/06/16/kartechnici-orydiia-i-ostrieta-prodavat-kolata-na-djeims-bond.413437", "text": "\n\r\nКартечници, уреди за пукане на гуми, катапултиращи се седалки, номера, които се сменят – това са само част джаджите, които Aston Martin DB5 притежава. През 1964 година автомобилната компания създава 4 коли за филмите \"Голдфингър“ и \"Операция \"Мълния\" от поредицата за Джеймс Бонд. А една от тях сега ще бъде продадена на аукцион, като сумата, заплатена за нея, се очаква да надмине 5 милиона долара.\r\nИ четирите коли са оборудвани с работещи устройства. Две от тях са се използвали за снимките на филма – едната за каскади, а другата за близки кадри и интериорни снимки. Работата на останалите два автомобила била да промотират \"Операция \"Мълния“ преди да излезе на екран.\r\n                \n                Четирите красавици били оборудвани с предни и задни хидравлични оръдия върху броните, реплика на 30 милиметровите картечници Browning зад стоповете, остриета за пукане на гуми в джантите, купе от брониран материал, въртящи се регистрационни табели и капитулиращи седалки.\r\nАукционната къща RM Sotheby's очакват уникалният автомобил да се продаде за сума между 3 и 5 милиона долара, тъй като е перфектната кола за колекционерите или... тайните агенти.\r\nСцените, заснети с колата в \"Голдфингър\", вдигнали продажбите за нормалния Aston Martin DB5.\r\nСамият Шон Конъри продължава да е голям фен на автомобилите: \"Уникални са. Спомням си всяка гонка, всяко представяне на филма с тези коли. Дори съвсем наскоро аз също си купих една DB5\".\r\nАвтомобилът, който ще бъде продаден на 15-ти август, е имал три собственика – първо е закупен от Лорд Бамфорд, после той го продава на музей в Тенеси, където прекарва 35 години. Накрая колата е купена отново и е реставрирана.\r\nДругата кола, която е използвана по времето на премиерите, е открадната през 1997 г. и така и не е открита.\r\nСпоред  RM Sotheby's няма друг автомобил, който да е играл по-голяма главна роля във филм и да е станал такава голяма част от попкултурата. А миналата година Aston Martin обяви, че ще пусне в продажба 25 реплики на DB5 за 2,75 милиона лири всяка.", "date": "2019.06.16", "title": "Картечници, оръдия и остриета –  продават колата на Джеймс Бонд"}
{"url": "https://www.dnes.bg/notifikacii/2019/06/16/trymp-sreshtu-mediite-obvini-ny-times-v-predatelstvo.413567", "text": "Според публикация на в. New York Times, САЩ предприемат все повече информационни атаки срещу електропроводните мрежи на Русия. Тази информация обаче не се понрави на президента Доналд Тръмп, който обвини медията във \"виртуално предателство\".\r\n\"New York Times току-що пусна материал, в който казват, че САЩ съществено засилват кибератаките си срещу Русия. Това е акт на виртуално предателство\", написа Тръмп в Туитър. \"ПРИ ТОВА Е ЛЪЖА!\" - заяви той, като нарече нюйоркския всекидневник \"корумпиран\" и повтори обвиненията си, че журналистите са \"врагове на народа\".\r\nВчера вестникът съобщи, че американското правителство е активизирало информационните си атаки срещу електропроводните мрежи и други обекти в Русия, за да изпрати предупреждение на Москва, заподозряна, че прави същото в САЩ, и за да подготви евентуална кибернетична атака при мащабен конфликт между двете страни.\r\n                \n                Според американски представители, цитирани в изданието, Тръмп не бил подробно информиран за тези операции. Пентагонът и тайните служби се колебаели дали да осведомяват президента за текущите операции срещу Москва \"от страх как ще реагира той и с оглед възможността той да ги отмени или да ги обсъди с чуждестранни представители, ккато през 2017 г., когато той спомена за една деликатна операция пред руския външен министър\", обяснява New York Times.", "date": "2019.06.16", "title": "Тръмп сrещу медиите: Обвини NY Times в предателство"}
{"url": "https://www.dnes.bg/mish-mash/2019/06/16/nai-cenniiat-materal-na-zemiata-400-kg-lunni-kamyni.413568", "text": "Луната е \"Розетският камък на Слънчевата система\" - близо 400 килограма скални късчета от естествения спътник на Земята, донесени от американски астронавти, променят човешкото познание за Вселената, съобщава БТА.\r\nМакар и на пръв поглед да не будят интерес, тези 382 килограма сиви камъчета представляват \"най-ценния материал на Земята\", отбелязва Самюъл Лорънс от НАСА. \"Луната е крайъгълният камък на планетарните науки\", казва ученият.\r\nЛунните късчета са донесени на Земята от астронавтите, участвали в шестте мисии \"Аполо\" в периода между 1969 и 1972 г.\r\nМногобройни открития за естеството на Вселената произтичат от изследванията на пробите, донесени с първата мисия \"Аполо 11\", чиято 50-годишнина ще бъде отбелязана през юли.\r\n                    \n                    \n                \"Хората не си дават сметка колко значимо е изследването на тези проби за разбирането на Слънчевата система и Вселената\", казва Лорънс.\r\nБлагодарения на скалните късчета от Луната специалистите научават повече за произхода и структурата на естествения спътник на Земята, формирал се приблизително по същото време преди между 4,3 милиарда и 4,4 милиарда години.\r\nПо случай предстоящото честване на 50-годишнината на \"Аполо 11\" няколко от ценните проби са раздадени на \"старателно подбрани\" учени. Въпреки че са донесени преди пет десетилетия, лунните камъчета и до ден днешен са в основата на открития, благодарение на усъвършенстваните методи за анализ.\r\nСкорошен пример за подобно откритие е, че Луната не е напълно лишена от вода.", "date": "2019.06.16", "title": "Най-ценният матерал на Земята – 400 кг лунни камъни "}
{"url": "https://www.dnes.bg/notifikacii/2019/06/16/novi-protesti-v-rusiia-za-svobodata-na-slovoto.413569", "text": "За пореден път в Русия се проведе демонстрация в подкрепа на свободата на медиите, провокирана от ареста на журналиста Иван Голунов. Въпреки че се очакваха над 20 хил. души, се появиха едва 1600, предадоха от БТА.\r\n Проявата бе посветена на \"бъдещето на руското гражданско общество\", заяви Владимир Соловьов, председател на Съюза на журналистите в Русия. \n\n\r\nГолунов не се присъедини към днешната демонстрация. Не се знае защо в проявата се включиха толкова малко участници. По-рано тази седмица при неразрешена демонстрация в подкрепа на репортера стотици хора бяха арестувани, припомня ДПА.\r\nГолунов бе задържан на 6 юни, обвинен в опит за разпространение на наркотици и поставен под домашен арест, но след комплексни експертизи обвинението бе свалено от журналиста, а той самият освободен. Голунов отричаше обвиненията.\r\n                \n                По-рано той разкри връзките с мафията и корупция в структурите на полицията и разузнаването. Журналистът, работещ за сайта \"Медуза\", от месеци е получавал заплахи.\r\nЖурналисти и правозащитници обявиха днешната демонстрация под мотото \"Справедливост за всички\". ", "date": "2019.06.16", "title": "Нови протести в Русия за свободата на словото "}
{"url": "https://www.dnes.bg/politika/2019/06/16/martin-dimitrov-imame-nujda-ot-f-16-no-ne-i-ot-aec-belene.413352", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\"България, като член на ЕС и НАТО, може да си позволи да гледа винаги на първо място българския интерес и, разбира се, европейския. В този смисъл, сделката за изтребителите е част от нашите ангажименти да поддържаме боеспособна авиация, като част от НАТО. И това е една добра сделка, ако в крайна сметка бъде успешно приключена\". Това коментира в предаването \"Видимо и невидимо\" Мартин Димитров, известен като \"министър в сянка\" на Демократична България.\n\r\nПоводът са две събития – рестартът на проекта АЕЦ \"Белене\" и купуването на американските изтребители F-16. Президентът Румен Радев заяви, че Русия има място в изграждането на АЕЦ\"Белене\", независимо от това, кой ще спечели търга за стратегически инвеститор през август“.\n\n\n\n\n                    \n                    \n                \r\nМеждувременно Американският конгрес одобри максимална стойност от 1,67 млрд. долара за 8 изтребителя F-16.\n\r\nСпоред Мартин Димитров, разликата между АЕЦ \"Белене\" и самолетите F-16 е, че ние очевидно имаме нужда от подобни самолети и очевидно нямаме нужда от нова ядрена централа.\n\r\nДимитров се аргументира, че в единия случай купуваме нещо, което ни трябва, защото го нямаме, а в другия случай - при положение, че ползваме половината от производствените мощности - средно годишно 50 %, а другите 50 % не ползваме, правим ядрена централа, която не ни трябва.\n\r\nПолитикът от ДБ зададе следния въпрос: \"Ако тази централа не беше спирана през всичките тези години, щеше да бъде готова. Какво точно щяхме да правим с нея? Т.е. държава, която ползва 50 на сто от производствените мощности и се появи \"Белене\", щеше да ползва 30 % от тези мощности. И трябваше да закрием половината българска енергетика\", категорична е позицията на Мартин Димитров.\n\r\nАко наистина възобновим строежа на АЕЦ \"Белене\", ще бъде ли това нов завой към Москва, сериалът \"Чернобил\" и хибридната война на Русия, предизборен партиен популизъм или опит да се оставят конкурентите без пари в навечерието на местните избори? Всичко това и още – в предаването \"Видимо и невидимо\", неделя, 17.30 часа, по ", "date": "2019.06.16", "title": "Мартин Димитров: Имаме нужда от F-16, но не и от АЕЦ \"Белене\""}
{"url": "https://www.dnes.bg/temida/2019/06/16/policai-v-shemata-s-nelegalniia-tiutiun-shtetite-za-biudjeta-3-mln-leva.413552", "text": "11 души са били обвинени за участие в организирана престъпна група с цел, производство, държане и разпространение на акцизни стоки без бандерол. \n\r\nЕдин от обвиняемите е служител на МВР, от Дирекция \"Жандармерия\" към ГД \"Национална полиция\", посочи говорителят на Специализираната прокуратура прокурор Сийка Милева.\n\r\nПрипомняме, че тази седмица беще разбита организирана престъпна група за незаконно производство и разпространение на тютюневи изделия.\n\n\r\n\"По отношение на петима от лицата беше поставена мярка \"задържане под стража\", за двама мярката е \"домашен арест\". По преценка на наблюдаващите прокурори по отношение на трима от членовете на групата беше взета мярка за неотклонение \"парична гаранция\", обясни Милева. \r\n                    \n                    \n                Десетима от членовете на престъпната група бяха задържани на 12 юни 2019г. \n\r\nГрупата е действала от 2017 г. До момента доказаната щета за държавния бюджет възлиза на 3 милиона лева невнесен акциз.\r\nДнес ще бъде внесено искане до Специализирания наказателен съд за искането за задържане под стража и на служителят от МВР, заяви прокурор Милева, цитира \"Фокус\".\n\r\n\"Служителят на МВР беше задържан вчера при транспортирането с личния си автомобил на 30 чувала тютюн за пушене, което е над половин тон. Същият е транспортирал нарязаният тютюн за пушене в повечето случаи с униформата си, за да не бъде забелязан и спиран от колегите си\", посочи говорителят на Специализираната прокуратура.  \r\n\"Установени са случаи, в които той е паркирал автомобил, в който е съхранявал нарязан тютюн за пушене на паркинга на жандармерията, докато е изпълнявал служебните си задължения в качеството си на полицаи\", каза още тя.", "date": "2019.06.16", "title": "Полицай в схемата с нелегалния тютюн, щетите за бюджета – 3 млн. лева"}
{"url": "https://www.dnes.bg/sofia/2019/06/16/chasti-ot-stolicata-ostavat-bez-voda-v-ponedelnik.413553", "text": "\"Софийска вода” временно ще прекъсне водоснабдяването в част от кв. \"Иван Вазов\"\n\r\nНа 17 юни 2019 г. (понеделник), във връзка с подмяна на сградно водопроводно отклонение на ул. \"Димитър Манов\" кв. \"Иван Вазов\" се налага спиране на водоподаването от 11:00  до 17:00 часа на клиентите на \"Софийска вода”, живеещи в района на: по ул. \"Димитър Манов\" от ул. \"Емил Берсински\" до ул. \"Д-р Стефан Сарафов\".\n\r\nПри продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноски на адрес: ул. \"Димитър Манов\" №17.\n\r\n Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на \"Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n\"Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.06.16", "title": "Части от столицата остават без вода в понеделник"}
{"url": "https://www.dnes.bg/obshtestvo/2019/06/16/v-istoricheska-bitka-za-goce-dame-i-iane-vsichki-te-sa-bylgari.413549", "text": ". Това каза президентът (2002- 2012 г.) Георги Първанов по повод споровете около името на Гоце Делчев.\n\r\n\"Те са по това, че произхождат от население, чийто етнически състав е български. организация е българска. Документите на всички дипломати и консули от Скопие, Солун и Битоля пишат, че населението е българско\", заяви той пред БНТ.\n\n\n\r\nПърванов посочи, че  още преди около месец даде знак, че има проблеми около личността на . Той категорично заяви, че не приема подхода те да заседават и \"образно казано да отмятат по домова книга това или друго име\". \n                    \n                    \n                \r\n\"Трябва да се търсят големите и важни решения\", посочи Първанов. \n\r\nТой подчерта и още един проблем с работата на комисията - тя . \n\r\n\"Направете сравнение с това, което постигнахас договор, в който всичко е разписано до последния детайл\", каза Георги Първанов. \"И там има комисия, за която сигурно не сте чували нищо, няма и да чуете. Тя си върши някаква детайлна работа по книгите и учебниците\", допълни той. \n\r\n\"Трябва ясно да се постави въпросът- какво означава обща история. Понятие, залегнало в Договора за приятелство между България и Македония\", подчерта Първанов. \" Заявявам го откровено. Ще бъде много лошо ако вината се хвърли върху тази комисия, върху колеги историци, които като цяло почтено си вършат работата. Те просто нямат рамка, нямат хоризонт\", посочи той. \n\r\n\"На . Това предполага анекс или друг договор, нека да кажат какво да бъде. Ако това се случи, ще се \"отпуши\" работата на всички \", заяви Георги Първанов.\r\n ", "date": "2019.06.16", "title": "В историческа битка за Гоце, Даме и Яне: Всички те са българи!"}
{"url": "https://www.dnes.bg/notifikacii/2019/06/16/dvata-pytia-pred-rodnata-energetika-ili-tec-ili-aec.413554", "text": "България е поставена в патова ситуация от европейските регулации за топлинната електроенергия, тъй като до 1 юли 2025 г. е невъзможно да заменим изцяло българските ТЕЦ с източници на енергия с по-малко отделяне на вредни емисии. Мнението на декана на Техническия университет в София и зам.-председател на Камарата на енергетиците проф. Валентин Колев е, че това ни поставя пред невъзможния на този етап избор между ТЕЦ или АЕЦ. Той хвърля известна светлина върху проблема в студиото на „Клуб Investor“ с водещ Ивайло Лаков.\n\r\nСлед 1 юли 2025 г. всички производители на въглероден диоксид с параметри над 550 гр/kWh няма да могат да работят. Всички български въглищни централи попадат в тази група. Това изискване няма да бъде приложено за държави с приложен механизъм за мощност. Важно е генерацията на енергия да е адекватна за покритие на нуждите на населението\", обясни Колев.\n\n\n\n                \n                \r\nС други думи Европейската комисия дава възможност на страни, като България, да решават в по-дългосрочен план енергийните си проблеми, но в същото време има други рестрикции, забраняващи въвеждането в експлоатация на нови ядрени мощности.\n\r\nЕдна от опциите, според професора, е да се премести закупеното оборудване за АЕЦ „Белене“ на изградената инфраструктура на АЕЦ „Козлодуй“. Това би спестило много главоболия на българската държава, макар и да създава известни проблеми на свой ред.\n\r\n", "date": "2019.06.16", "title": "Двата пътя пред родната енергетика: Или ТЕЦ, или АЕЦ!"}
{"url": "https://www.dnes.bg/notifikacii/2019/06/16/izrael-osydi-sara-netaniahu-harchila-100-000-za-hrana.413555", "text": "Съпругата на израелския премиер Бенямин Нетаняху - Сара Нетаняху - днес беше призната за виновна в неправомерни разходи за сметка на данъкоплатците, предаде кореспондент на Франс прес от съда в Ерусалим.\n\r\nОбвинена през юни 2018 г. в измама и злоупотреба с доверие, Сара Нетаняху постигна споразумение с обвинението, което съдът прие, съобщи БТА.\n\n\n\r\nВ крайна сметка тя бе празната за виновна, че е използвала грешките на друг човек и беше осъдена да плати глоба от 10 000 шекела (2500 евро) и да възстанови 45 000 шекела (11 000 евро) на държавата.\n\r\nСъпругата на премиера беше обвинена в измама и злоупотреба с доверие, тъй като поръчала ястия от луксозни ресторанти за общо близо 100 000 долара (около 85 000 евро), платени с държавни средства, под лъжливия претекст, че официалната резиденция на премиера не разполага с готвач.\n                \n                \r\nПо силата на сключеното споразумение обвиненията в измама, за които можеше да получи тежко наказание, отпаднаха.\r\nСрещу 60-годишната Сара Нетаняху е имало и други обвинения. През 2016 г. съд в Ерусалим постанови изплащането на обезщетение на бивш иконом на семейство Нетаняху, обвинил премиера и съпругата му в лошо отношение.\n\r\nВ началото на октомври самият Бенямин Нетаняху трябва да се яви на съд по обвинения в корупция, измама и злоупотреба с доверие.", "date": "2019.06.16", "title": "Израел осъди Сара Нетаняху, харчила $100 000 за храна"}
{"url": "https://www.dnes.bg/snimka-na-denia/2019/06/16/sedmicata-zapochva-sys-slynce-na-mesta-moje-da-prevali.413556", "text": "Утре ще бъде слънчево, но около и след обяд ще се развива купеста и купесто-дъждовна облачност. На много места в Западна и Централна България ще има краткотрайни валежи и гръмотевици. Има условия и за градушка, предупреждават синоптиците от НИМХ. Ще духа слаб, в източните райони до умерен североизточен вятър.\r\nЩе бъде горещо с максимални температури между 29 и 34, в София - около 29 градуса.\n\r\nНад Черноморието ще бъде слънчево, след обяд с купеста облачност, но само на отделни места ще превали. Ще духа до умерен североизточен вятър. Максимални температури на въздуха: 27-29 градуса. Температурата на морската вода е 23-25 градуса. Вълнението на морето ще бъде 2-3 бала.\n\r\nНад планините ще бъде слънчево. След обяд ще се развива купеста и купесто-дъждовна облачност и на места ще превали и прегърми. Ще духа умерен, по билата - временно силен североизточен вятър. Максимална температура на височина 1200 метра около 23, на 2000 метра - около 17 градуса.\n                \n                \r\nВъв вторник и сряда ще преобладава слънчево време. В следобедните часове, главно над западната половина от страната, ще се развива купеста и купесто-дъждовна облачност и на места ще има краткотрайни валежи, придружени с гръмотевици и временни усилвания на вятъра. \n\r\nПреобладаващите максимални температури ще бъдат между 29 и 34 градуса.", "date": "2019.06.16", "title": "Седмицата започва със слънце, на места може да превали"}
{"url": "https://www.dnes.bg/blizak-iztok/2019/06/16/iran-vryshta-jesta-vini-sasht-za-napadeniiata-nad-tankeri.413557", "text": "Председателят на иранския парламент намекна днес, че САЩ стоят зад нападенията в четвъртък срещу два кораба в Оманския залив, недалеч от Персийския, предаде Франс прес, като се позова на официалната иранска агенция ИРНА.\n\r\n\"Подозрителните действия срещу танкери в Оманския залив изглежда допълват икономическите санкции (на САЩ срещу Иран), тъй като (САЩ) не постигнаха нищо с тези санкции\", заяви Али Лариджани в реч пред депутатите, цитирана от агенции ИРНА и ИСНА.\n\n\r\nСпоред двете медии Лариджани е засилил този намек с изказването, че по време на Втората световна война САЩ \"са стреляли по свои собствени кораби близо до японската територия, за да могат да оправдаят враждебността си\" към Токио, тогавашен съюзник на нацистка Германия, пише БТА.\n                    \n                    \n                \r\nСлед като първоначално не участват в бойните действия, САЩ се включват във войната след изненадващата атака на японската авиация от 8 декември 1941 г. срещу американската база Пърл Харбър в Тихия океан, припомня АФП.", "date": "2019.06.16", "title": "Иран \"връща жеста\", вини САЩ за нападенията над танкери"}
{"url": "https://www.dnes.bg/stranata/2019/06/16/moreto-izhvyrli-obezglaveno-bebe-delfin-krai-koral.413559", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Mорето изхвърли обезглавено бебе делфин край плаж \"Корал\". Еколози смятат, че вероятно делфинът е загинал в следствие на бракониерски улов на калкан. В екоинспекцията в Бургас до момента са постъпили 12 сигнала за изхвърлени от морето мъртви делфини.\n\r\nВсяко лято морето изхвърля десетки мъртви делфини. От сдружението \"Да запазим Корал\" през 2015 година правят международно разследване, което установява, че причината е заплитане в бракониерските мрежи за улов на калкан на турски рибари, пише .\n\n\r\n\"Те разпъват едни мрежи, които са стотици километри. Очите на тези мрежи са малки, в тях влизат малките делфинчета, удушават се за 5-10 минути, когато те чистят мрежите от калкана. Делфинчетата ги изхвърлят във водата и те след 100-200 километра пристигат по нашите брегове\", каза Атанас Русев от сдружение \"Да запазим Корал\".\n                    \n                    \n                \r\nПрез 2016 година постъпи предложение в рибарските мрежи да бъдат поставени акустични устройства, така наречените пингери, които да предпазват делфините от оплитане. Оказа се обаче, че те са безполезни.\n\r\nОт екоинспекцията в Бургас казват, че е много трудно да се установи дали има човешка намеса при смъртта на делфините, които морето изхвърля.\r\n ", "date": "2019.06.16", "title": "Морето изхвърли обезглавено бебе делфин край \"Корал\""}
{"url": "https://www.dnes.bg/politika/2019/06/16/radev-pohvali-ninova-znae-kakvo-pravi-i-nosi-svoiata-otgovornost.413564", "text": "Докато червения конгрес тече, президентът на България Румен Радев бе в пловдивското село Труд за да отбележи 150-годишния юбилей на местната църква. \r\n\"Мисля, че Корнелия Нинова се е доказала като човек, който знае какво прави и носи отговорност за своите постъпки. Един лидер на партия не трябва да се ръководи само от това, как той лично се чувства, а как се чувства партията му, за да бъде силна\", категоричен бе Радев. \n\n\r\nВажното е България да не остава без политическа опозиция. Това ще бъде пагубно за демокрацията.\n\r\nЗапитан какво очаква от конгреса на най-голямата опозиционна партия, президентът посочи, че в България следва да има единна, сплотена политическа опозиция, защото в противен случай властта остава без коректив.\n                    \n                    \n                \r\nПомолен да коментира призива на митрополит на Николай за въвеждането на вероучение в българските училища, държавният глава посочи, че темата следва да се разгледа от съответните институции и да се използва опитът в Европейския съюз. „Има място за такъв дебат. Децата растат и научават за религията не от училище – това са важни въпроси. Научават за нашите традиционни православни ценности също не от училище. В училище могат да бъдат изучавани такива неща. Но това е един сериозен дебат, който трябва да бъде обмислен“, посочи още Румен Радев.\r\nТой добави, че няма информация за конгреса, тъй като се намира в Труд. На въпрос на журналисти как вижда развитието на БСП, отговори, че в партийни дела не се меси.", "date": "2019.06.16", "title": "Радев похвали Нинова: Знае какво прави и носи своята отговорност"}
{"url": "https://www.dnes.bg/notifikacii/2019/06/16/18-godishniiat-murtaja-kueriris-otyrva-razpyvaneto-na-kryst.413562", "text": "Муртажа Куеририс, който властите в Саудитска Арабия искаха да разпънат на кръст, бе пощаден. Смъртната му присъда бе отменена, но 18-годишното момче бе осъдено на 12 години в затвор, съобщава CNN. \n\r\nМомчето може да бъде освободено още през 2022 година. Той е зад решетките от 13-годишен, а в присъдата му ще бъдат включени и годините, през които е бил в затвора. През последните 4 години навярно ще му бъде наложена пробация и така на Муртажа Куеририс му остават само още 3 години в тъмницата.\r\nРешението дойде след като CNN направи публична историята на момчето, което е арестувано от властите като опозиционер на правителството. Според тях то е станало част от \"терористична организация\", стреляло е по полицията и е хвърляло \"Коктейли Молотов\" по полицейските участъци. Интересното е, че тези тежки престъпления, то е извършило на крехките 10 години.\r\n                \n                От организацията \"Амнести Интернешънъл\" изразиха своето облекчение в Twitter: \"Толкова се радваме, че Саудитска Арабия потвърди, че Муртажа Куеририс няма да бъде осъден на смърт!\"", "date": "2019.06.16", "title": "18-годишният Муртажа Куеририс отърва разпъването на кръст"}
{"url": "https://www.dnes.bg/obshtestvo/2019/06/16/nad-100-jivota-mojeshe-da-bydat-spaseni-ot-predpaznite-kolani.413563", "text": "Около 100 човешки живота е можело да бъдат спасени, ако шофьорите и  пътниците носеха предпазни колани, това е съобщиха от Държавна агенция \"Безопасност на движението по пътищата\".\r\nДържавната агенция заедно с пътна полиция и Българския червен кръст са организирали специална Зона за пътна безопасност в рамките на проявата. Лека катастрофа с непоставен колан може да се равнява на падане от 5-ия етаж, а според научна експертиза при челен сблъсък с автомобил, движещ се с 40 км/ч, пътник без колан бива изстрелян напред със сила 12 пъти по-голяма от собственото му тегло, което може да се равнява на падане от петия етаж, е станало известно по време на проявата.", "date": "2019.06.16", "title": "Над 100 живота можеше да бъдат спасени от предпазните колани"}
{"url": "https://www.dnes.bg/notifikacii/2019/06/16/pyrvata-liturgiia-v-notr-dam-s-kaska-na-glava.413565", "text": "За първи път след пожара, унищожил покрива на катедралата Нотр Дам, в крехката сграда бе отслужена литургия. \n\n\r\nТочно два месеца след инидента, архиепископът на Париж Мишел Опти отслужи литургията в Парижката \"Света Богородица\" на която присъстваха малък брой хора. Около 30 души бяха поканени, а освен свещениците, се помолиха и част от служителите на катедралата, както и работници, помогнали за спасяването й. Всички те носиха каски на главите си за да се предпазят от падащи отломки. \r\nЛитургията бе отслужена в параклиса зад хора, тъй като това място се счита за най-безопасно. А датата, която бе избрана, също не е случайна - днес се отбелязва освещаването на олтара на Нотр Дам. \r\n ", "date": "2019.06.16", "title": "Първата литургия в Нотр Дам... с каска на глава "}
{"url": "https://www.dnes.bg/notifikacii/2019/06/16/ludost-i-typotiia-bob-arym-za-kobrata-i-djeni-sushi.413570", "text": "Като \"лудост\" и \"тъпотия\" определи промоутърът Боб Аръм наказанието, което бе наложено на Кубрат Пулев заради целувката му с Джени Суши. Той заяви, че можело и да си изпати за думите, но не го интересувало.\r\n\"Искам да ви разкажа една история, защото светът е полудял и това е  случай на т.нар. \"политическа коректност\". Станахме промоутъри на  българина Кубрат Пулев, който е един от основните претенденти (за  титлите). Доведохме го тук и той започна тренировки в нашата зала. Едно  момиче (Джени Суши, бел. ред.) дойде в залата и започна да фамилиарничи в  добрия смисъл, те си правеха снимки, прегръщаха се\", казна Аръм в интервю за платформата iFL TV. \n\r\n                \n                \"Някак си тя кандидатства за акредитация за двубоя му в Калифорния (срещу Богдан Дину, бел. ред.), но ние ѝ отказахме. После го направи отново, представяйки се, че работи в някакъв малък вестник в Лас Вегас, който никой не е чел. Преценихме, че е много упорита и заслужава акредитация\"\n\r\n\"По време на лагера на Кубрат Пулев тя се държеше, горе-долу, като нещо като негова приятелка. След това по време на битката Пулев получава аркада, много драматично, но успява да нокаутира опонента си и да победи. Съблекалните са в края на арената, тази жена идва да интервюира Пулев... Тя го пита кога ще се бие за титла, защото вярва, че той ще победи Антъни Джошуа, който беше шампионът по това време. И той я прегърна и я целуна\"\n\r\n\"Някак си това стана много популярно в интернет и някак си тази жена с адвокатката си подадоха жалба в комисията на Калифорния. Комисията на Калифорния реши да отнеме лиценза на този човек за шест месеца и му насрочи курс за обучение против сексуален тормоз! Не е ли това пълна лудост? Пълна лудост!\"\n\r\n\"Не очаквам да има още усложнения, той трябва да каже правилните неща, не знам какво се очаква от него да каже. А има клипчета на тази жена (Джени Суши, бел.ред.) как танцува в скута на хора от екипа на Пулев след двубоя му! Луди ли са тези хора?!\"\n\r\n\"И когато им ги показах и натъртих на тези клипчета пред комисията, те ми отговориха, че няма да толерират да обвинявам жена в непристойно поведение. Какво изобщо означава това?! Това било термин - \"slut shaming\", значи аз съм я наричал обидно и това извинявало поведението й...\", каза още Аръм.", "date": "2019.06.16", "title": "\"Лудост\" и \"тъпотия\" – Боб Аръм за Кобрата и Джени Суши"}
{"url": "https://www.dnes.bg/index/2019/06/16/krasivi-i-moderni-prez-liatoto-s-5-osnovni-vizii.413463", "text": "Температурите вече са високи, а ние отдавна прибрахме зимните дрехи и обувки. Мислите ни са насочени изцяло към плажните приключения, дългите партита на басейн, топлите вечери с любими хора и, разбира се, вечният въпрос – какво да облечем?\r\n \r\nКогато пред нас стои тази дилема, тя винаги е подтикната от страховете, че нямаме идея как ще бъдат облечени останалите и притеснението да не бъдем твърде официални или, да не дава господ, твърде небрежни.\r\n \r\nМинимизирайте тези рискове с тези универсални 5 визии за 5 повода през лятото.\r\n \r\n\r\n \r\nМакар плажът винаги да задължава носенето на бански костюм, можете да се изявите като модна икона с едно просто правило – А-К-С-Е-С-О-А-Р-И!\r\n \r\nЗа целта, заложете на голяма плажна шапка с голяма периферия, която освен че винаги е изключително красива и женствена, е идеален начин да добавите и още една защита срещу вредните UV лъчи. Винаги носете дълга феерична пола с висока талия, ако плажът изненадващо прерасне в коктейли на бара.\r\n \r\n\r\n \r\nПартито на басейн също изисква присъствието на цар Бански, но мигновено се промъква мисълта, че само с него поемаме много голям риск. Решението? Заложете на цял бански в черно-бял принт и отгоре заложете на ленен панталон с кройка тип „цигара“ с висока талия. Така банският ще бъде вашият топ, панталонът ще придаде строгост, а ако се наложи – лесно можете да се отдадете на разхлаждане във водата.\r\n \r\n\r\n \r\nЗнаете, че в почивните дни ходенето до магазин рядко е само това. Основно причината е, че излизате, осъзнавате колко страхотно е времето и мигновено ви се приисква да се обадите на някого за едно кафе или една разходка. Тъй като този сценарий е по-често срещан, отколкото можете да си представите, заложете на дълга макси рокля. Така винаги ще бъдете стилни, дори и да си останете само с ходенето до магазин.\r\n \r\n", "date": "2019.06.16", "title": "Красиви и модерни през лятото - с 5 основни визии"}
{"url": "https://www.dnes.bg/notifikacii/2019/06/16/taisyn-fiuri-smaza-tom-shvarc-s-nokaut-vyv-vtori-rund.413544", "text": "Линейният шампион в тежката категория Тайсън Фюри демонстрира феноменална форма, след като размаза непобедения германец Том Шварц след нокаут още във втория рунд на срещата между двамата. Това бе първо поражение за противника на Циганския крал и 28-а победа за британеца на ринга.\n\r\nСрещата между двамата бе \"черешката на тортата\" по време на галавечерта в Лас Вегас, а Фюри започна не толкова активно и не нанасяше силни удари срещу противника си в първия рунд.\n\r\nВъв втория рунд обаче той го прати на земята и му разби носа, а след това след серия от тежки удари принуди рефера да спре срещата.\n\r\nТова бе и 20-и нокаут за родения в Манчестър боксьор на ринга.\n\r\nОчаква се следващият мач на Фюри да бъде реванш срещу Дионтей Уайлдър, като двамата ще се боксират за световната титла, която е в ръцете на Бронзовия бомбардировач, ако преди това разбира се той не я загуби в двубоя срещу Луис Ортис.\n\r\nЗа днешния си успех Фюри ще заработи 1 милион долара от двубоя срещу Шварц, но има и още 12.5 милиона долара, които са гарантирани от TopRank и ESPN.\n\r\n", "date": "2019.06.16", "title": "Тайсън Фюри смаза Том Шварц с нокаут във втори рунд"}
{"url": "https://www.dnes.bg/blizak-iztok/2019/06/16/naprejenieto-v-omanskiia-zaliv-pet-kliuchovi-momenta.413534", "text": "Различни истории се появяват за нападението срещу два петролни танкера, след като администрацията на Тръмп обвини Иран за инцидента. Централното командване на САЩ публикува видеозапис, в който се казва, че иранците премахват магнитна мина от един от танкерите като доказателство в подкрепа на твърденията на САЩ срещу Иран. Експертите продължават да разискват дали видеото наистина доказва претенцията на САЩ. А собственикът на японския танкер в американския видеозапис оспори ключов аспект на американския разказ.\n\r\nЕто пет неща, които трябва да знаете за атаката, обобщени от \"The Hill\". \n\r\nДокато повечето американци все още спяха рано в четвъртък сутринта, се появиха съобщения за нападения на два петролни танкера в Оманския залив.\n\n\n\n                    \n                    \n                \r\nСпоред хронология, подадена от Централното командване на САЩ, американският флот е получил две обаждания за бедствие, едно в 6:12 часа местно време от норвежкия танкер \"Фронт Алтаир\" и друго в 7 часа сутринта местно време от японския танкер \"Кокука\".\n\r\nСнимки и видеоклипове от \"Алтаир\" се появиха бързо и се разпространяваха онлайн.\n\r\nУправляващият ракетният разрушител \"Бейнбридж\" беше в района и отговори, като пристигна в 11:05 ч. местно време и взе целия екипаж от 21 души от японския танкер, съобщи Централното командване.\n\r\nИнцидентът стана на фона на засиленото напрежение между Съединените щати и Иран, след като американските военни изпратиха повече сили в региона в отговор на неуточнени заплахи от Иран.\n\r\nТой също така стана седмици след подобни атаки срещу четири петролни танкера край бреговете на Обединените арабски емирства. Американски официални лица вече казаха, че тези атаки са причинени от ирански мини – магнитни военни мини.\n\r\nЧасове след атаката в четвъртък държавният секретар Майк Помпео публично обвини Иран, като каза, че \"оценката на правителството на САЩ е, че Ислямска република Иран е отговорна\".\r\nПомпеo тогава не представи никакви доказателства в подкрепа на твърдението си, а иранският външен министър Джавад Зариф отрече участието на Иран, като заяви, че САЩ \"хвърли\" обвинението, без \"фактически или косвени доказателства\".\n\r\nНо късно в четвъртък вечерта, Централното командване публикува видео и снимки, за които каза, че подкрепят твърдението.\r\nДвете снимки показват японския танкер от различни ъгли с дупка в корпуса, както и предмет, който стърчи от корпуса. Дупката е обозначена с \"повреда\", докато обектът е обозначен като \"вероятно мина\".\n\r\nВидеото междувременно показва малък кораб, която се приближава към японския кораб, а след това екипажът на лодката, която премахва предмета от страната на танкера. Централното командване описва плавателния съд на видеото като патрулен кораб от клас \"Гасти\" на Ислямска революционна гвардия, който \"премахва неексплодиралата мина”.\n\r\nВ интервю за \"Fox and Friends\" в петък сутринта Тръмп цитира видеото като обвинява Иран, предполагайки, че Иран се опитва да прикрие участието си.\n\r\n\"Иран го направи и вие знаете, че те са го направили, защото сте видели лодката\" каза Тръмп. \"Предполагам, че една от мините не е експлодира и вероятно би насочила следите към Иран и вие видяхте лодката през нощта, опитвайки се да вземе мината и успешно извади мината от лодката и това беше показано и това беше тяхната лодка, това бяха те и те не искаха доказателствата да останат.\"\n\r\nВидеото на Централното командване не направи много, за да потуши дебата за случилото се.\n\r\n\"Доказателствата, представени от САЩ досега, не са нито ясни, нито убедителни. Това, което е необходимо, е безпристрастно международно разследване, ”заяви в имейл директорът за Иран в Международната кризисна група Али Ваез.\n\r\nАнализ, изготвен от Центъра за стратегически и международни изследвания Джон Алтерман, отбелязва, че Помпео не е характеризирал нивото на доверие в оценката си, което е стандарт за разузнаването, въпреки че е бивш директор на ЦРУ.\n\r\n\"Предполагам, че има и други доказателства, които не са били оповестени публично и са били споделени със съюзниците\", пише Алтерман. \"И не знам за каквито и да било противоречиви доказателства срещу оценката, която секретарят Помпео изложи вчера, но съм учуден колко много скептицизъм чувам от бивши висши държавни служители от САЩ и от чужбина.\n\r\n\"Белингкет\", самостоятелна разследваща група, заяви, че малката лодка, показана във видеото на Централното командване, съответства на тип плавателен съд, за който се знае, че се използва от Иранската революционна гвардия.\n\r\nНо те заявяват, че не може да провери дали обектът е бил мина, нито пък кой го е поставил там.\n\r\n\"Трябва да се подчертае, че нямаме представа каква е мотивацията да се премахне обектът, нещо, което в момента може да се спекулира само с наличните доказателства”, добавиха от \"Белингкет\" в социалната мрежа Twitter.\n\r\nМного американски съюзници също не се присъединиха към приписването на нападението на Иран. Германия, по-специално, заяви, че видеото на Централното командване не е достатъчно, за да докаже вината на Иран.\n\r\n\"Видеото не е достатъчно. Можем да разберем това, което се показва, разбира се, но за да направим окончателна оценка, това не е достатъчно за мен ”, заяви германският външен министър Хайко Маас пред репортери в Осло.\n\r\nВъпреки това Обединеното кралство подкрепи САЩ в петък.\n\r\n\"Почти сигурно е, че клон на иранската армия - Ислямската революционна гвардия, нападна двата танкера на 13 юни. Никой друг държавен или недържавен участник не би могъл да е отговорен за това\", заяви в изявление външното министерство на Великобритания.\n\r\nЯпонският собственик на танкерa противоречи на САЩ\r\nЗа да добави още към объркването, операторът на японския танкер противоречи на ключова част от американския разказ в петък.\n\r\nГоворейки на пресконференция в Токио, президентът на \"Кокука Сангйо Ко\" Ютака Катада каза, че на борда на кораба са съобщили за \"летящи обекти\" точно преди атаката.\r\nТой каза, че вярва, че тези обекти може да са били снаряди.\n\r\n\"Не мисля, че е имало бомба със закъснител или предмет, прикрепен към кораба\", каза той. С други думи, той не смята, че щетата на танкера е причинена от мина.\n\r\nЦентралното командване не заявява изрично, че щетите върху японския кораб са причинени от мина, но това беше основното предложение. А в случаите на майските атаки с танкери, американски чиновници изрично заявиха, че са използвани ирански мини.\n\r\nНезависимо от това дали Иран действително е извършил нападението, рискът от война между САЩ и Иран ескалира след инцидента, предупреждават някои експерти и конгресмени.\n\r\nСенаторът Бърни Сандърс, предупреди в петък, че войната с Иран ще бъде \"неизбежна катастрофа\".\n\r\n\"Атаките на петролни танкери в Оманския залив са неприемливи и трябва да бъдат щателно разследвани\", каза Сандърс в изявление. \"Но този инцидент не трябва да се използва като претекст за война с Иран, война, която би била неминуема катастрофа за Съединените щати, Иран, региона и света.\"\n\r\nВаез заяви, че инцидентът в четвъртък не изглежда да е \"casus belli\" - латинска фраза означава акт, който провокира война. Но, добави той, ситуацията става по-опасна с всеки инцидент.\n\r\n\"Реалността е, че чрез своята враждебна политика към Иран администрацията на Тръмп създаде среда, узряла за неволен конфликт\", каза той. \"Но всеки цикъл на ескалация води двете страни до ръба на катастрофална конфронтация, която лесно може да предизвика регионална война.\"\n\r\nВ изявлението си от четвъртък Централното командване заяви, че не търси война, но подчерта, че САЩ ще се защитават.\n\r\n\"Съединените щати не търсят нов конфликт в Близкия изток\", каза говорителят на Централното командване капитан Бил Урбал. \"Но ние ще защитаваме нашите интереси.\"\r\n ", "date": "2019.06.16", "title": "Напрежението в Оманския залив: Пет ключови момента"}
{"url": "https://www.dnes.bg/world/2019/06/16/po-londonskite-ulici-posolstvoto-ni-globi-trupa-1-8-mln-leva.413535", "text": "Служители в посолството ни в Лондон успели да навъртят глоби за 820 270 паунда по улиците на британската столица. Рекордните глоби станаха ясни след като транспортните власти разпространиха справка. \n\r\nГлобите за около 1,8 млн. лева са натрупани в периода след 2003 г. и не са платени. По-голямата част - 812 180 паунда, е за такси за шофиране в централната част на Лондон. Ако човек ползва в нея личен или служебен автомобил в делничен ден, трябва да плаща по 11,5 паунда. За това следят камери, снимащи влизащите в зелената зона. Има и табели, указващи, че шофирането в нея е платено.\n\r\nВъпросната такса се прилага от години срещу задръстванията по най-натоварените улици, а от този април бе въведена и нова от 12, 5 паунда за по-старите коли, които не отговарят на екокритериите за минимално количество вредни емисии. Така всяко пътуване с кола в центъра може да достигне и до 24 паунда дневно.\n                    \n                    \n                \r\nПо неплатени глоби българското посолство е на 29-о място сред 185 чужди мисии. Най-голям длъжник са САЩ - 12,6 млн. паунда, пише \"24часа\".\n\r\nСлед тях е Япония с 8,6 млн. паунда и Нигерия с малко над 7 млн. паунда. Русия е пета с 5,7 млн. паунда, следвана от Китай - 5,2 млн. паунда, Полша и Германия - с 4,4 млн. паунда. \n\r\nСтава дума за данък, въведен през 2003 г. от лондонското кметство, за влизане в центъра на града (т.нар. Congestion charge), където се намират основните британски институции, министерства и дипломатически мисии, свързани с всекидневната дейност на българските дипломати и посолството в Лондон. В съответствие с принципите, заложени в чл. 34 на Виенската конвенция за дипломатическите отношения, дипломатическите представителства са освободени от данъци и такси. Позицията на дипломатическите мисии в Лондон, включително и тази на България, е, че сумите, начислявани въз основа на този данък, не са дължими.\n\r\nТова обясниха от пресцентъра на Министерството на външните работи.\n\r\nГрадските власти в Лондон обаче твърдят, че не става въпрос за санкции за неспазване на правилата за движение, а за неплащане на използвана услуга. Затова настояват британското външно министерство да предприеме необходимите действия, за да започнат посолствата да се издължават към лондонската община.\n\r\n“Ясно сме посочили, че таксите за движение в центъра на Лондон са, за да се избегнат задръствания, и това е вид услуга. Следователно означава, че чуждестранните дипломати не са освободени от задължението да ги плащат”, казва Пол Каупъртуейт, генерален мениджър на лондонската транспортна служба, пред “Дейли мейл”.", "date": "2019.06.16", "title": "По лондонските улици... Посолството ни глоби трупа – 1,8 млн. лева"}
{"url": "https://www.dnes.bg/notifikacii/2019/06/16/voleibolistite-ni-zagubiha-ot-iaponiia-s-2-3-na-rodna-pochva.413536", "text": "България допусна загуба с 2:3 (25:22, 19:25, 25:16, 19:25, 19:21) гейма от Япония във втората си среща от турнира от Волейболната лига на нациите във Варна. След тази среща националите ни имат три победи и пет загуби и 8 точки в актива си. Победата бе трета за Япония в надпреварата, като азиатците имат 5 загуби и 8 точки.\n\r\nСилвано Пранди направи три промени в стартовия състав на България в сравнение с вчерашния двубой с Австралия. За България срещата започнаха Георги Братоев, Красимир Георгиев, Мартин Атанасов, Светослав Гоцев, Розалин Пенчев, Цветан Соколов и либеро Владислав Иванов.\n\r\nСрещата започна изключително оспорвано, а резулататът, който до първото техническо прекъсване бе изравняван 7 пъти, се движеше точка за точка. С отлична атака и точка на Юки Ишикава японците водеха с 8:7 при първото техническо прекъсване. След прекъсването резултатът бе изравняван три пъти, след което България успя да поведе с 2 точки при 13:11. След грешка в атака на Цветан Соколов гостите успяха да изравнят при 14:14, но при второто техническо прекъсване резултатът бе 16:14 за домакините. Япония на няколко пъти успяваше да се приближи на точка от националите ни, но все пак в края на гейма България успя да поведе с 4 точки при 22:18. След грешка на японците при изпълнението на начален удар България взе първата част с 25:22.\n                \n                \r\n\n\r\n ", "date": "2019.06.16", "title": "Волейболистите ни загубиха от Япония с 2:3 на родна почва"}
{"url": "https://www.dnes.bg/blizak-iztok/2019/06/16/mohamed-bin-salman-obviniava-iran-za-atakite-sreshtu-tankeri.413537", "text": "Престолонаследникът на  принц  заявява в интервю, че кралството не иска война в региона, но няма да се поколебае да се справи с всяка срещу своя народ и , предаде Ройтерс.\n\r\nВ интервю за панарабския вестник \"\", цитирано от саудитската телевизия \"Ал Арабия\", принцът посочва като извършител на в четвъртък срещу. \n\r\n\"Иранският режим не уважи визитата на японския премиер в , докато той беше там, и отговори на неговите усилия с атаки срещу два танкера, единият от които беше японски\", казва  пред вестника. По думите му поведението на Иран изисква решителна позиция от страна на международната общност.\n                    \n                    \n                \r\n, за които обвиниха , повишиха опасенията от задълбочаване на конфронтацията в региона. Иран отрече обвиненията, че е замесен в атаките южно от - главен транзитен път за транспортиране на петрол, припомни Ройтерс.\n\r\nВ интервюто казва още, че заподозрените за убийството на журналиста са и ще им бъде потърсена \"пълна отговорност\". Мохамед бин Салман декларира, че стратегическите отношения между и няма за пострадат от никакви \"медийни кампании\".е загрижена за сигурността и стабилността в и ще продължи да подкрепя своите \"судански братя\", заявява принцът в интервю за вестник \"Аш Шарк ал Аусат\". \n\r\n/БТА/", "date": "2019.06.16", "title": "Мохамед бин Салман обвинява Иран за атаките срещу танкери"}
{"url": "https://www.dnes.bg/snimka-na-denia/2019/06/16/slyncheva-i-goreshta-nedelia-sledobiad-kratyk-dyjd.413538", "text": "Днес ще бъде предимно слънчево и горещо, но около и след обяд на много места в страната ще се развива купеста и купесто-дъждовна облачност. Ще има краткотрайни валежи и гръмотевици. Не са изключени и градушки. Ще духа слаб, в източните райони до умерен североизточен вятър. \n\r\nМаксимални температури между 29° и 34°, в София около 29°. Това съобщи за \"Фокус\" дежурният синоптик Георги Цеков от НИМХ. \n\r\nНад Черноморието ще бъде слънчево, след обяд с купеста облачност, но само на отделни места ще превали и прегърми. Ще духа до умерен североизточен вятър. Максимални температури на въздуха: 27-29°. \n\r\nТемпературата на морската вода е 23-25°, само на север от н. Калиакра е около 21°. Вълнението на морето ще бъде 2-3 бала. \n                \n                \r\nНад планините ще около и след обяд ще се развива купеста и купесто-дъждовна облачност и ще има краткотрайни валежи с гръмотевици. Ще духа до умерен североизточен вятър. Максимална температура на височина 1200 метра около 23°, на 2000 метра – около 16°.", "date": "2019.06.16", "title": "Слънчева и гореща неделя, следобяд – кратък дъжд"}
{"url": "https://www.dnes.bg/obshtestvo/2019/06/16/mitove-i-legendi-valial-li-e-radiacionen-dyjd-sled-chernobil.413527", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        След успехът на сериала \"\" отново си припомняме за аварията, която остава една от най-мистериозните теми в българския фолклор. \n\r\nЗнаела ли е армията за и колко е било скрито от обществото? В предаването \"Операция история\" темата коментира полоковника от резерва и преподавател по народопсихология Йордан Костадинов.\n\n\n\r\nТой настоя, че развилата се \"роза на ветровете\" над електроцентралата е била насочена на Запад. \n\r\n\"Този огромен поема път към Северна Германия и Балтийско море и отива над Тихия океан\", посочи професорът, \n                    \n                    \n                \r\nПроф. Костадинов поясни, че е поел по път към Северна Европа и Балтийско море, а 10 дни по-късно, след като е минал през Тихия океан, се е озовал над южните части на Италия. \n\r\nГледайте още в предаването \"Операция История\" по  от 16:30 часа!", "date": "2019.06.16", "title": "Митове и легенди: Валял ли е радиационен дъжд след Чернобил?"}
{"url": "https://www.dnes.bg/obshtestvo/2019/06/16/petdesetnica-dnes-e-osnovana-hristovata-cyrkva.413539", "text": "50 дни след Великден отбелязваме Петдесетница - рожденият ден на Христовата църква. На този ден Исус Христос изпраща Светия Дух на земята и основава църквата си.\n\r\nСпоред преданието на 50-ия ден след Пасха в Йерусалим се събрали дванадесетте апостоли и Богородица за молитва в къщата, където вечеряли за последен път с Христос, пише bTV.\n\r\nВнезапно се чул шум и над главата над всеки от молещите се явили пламъци като огнени езици. Апостолите се изпълнили със Светия Дух и започнали да славят Бога на всички езици, които дотогава не знаели.\n\r\nПламъците били видимият знак за въздействието на Светия Дух върху Христовите ученици, на които била дадена силата да проповядват Христовото учение на всички народи. Така били поставени основите на Църквата, затова и празникът Петдесетница се смята за неин рожден ден.\n                    \n                    \n                \r\nНа този ден в православните храмове се раздават осветени листа от орех, които по своята форма напомнят слезлите над апостолите огнени езици. Листата се занасят в домовете на вярващите за благословение. \n\r\nВ Патриаршеската катедрала „Св. Александър Невски” ще бъде отслужена архиерейска света литургия по повод празника. Началният й час е 9.30 ч.", "date": "2019.06.16", "title": "Петдесетница: Днес е основана Христовата църква"}
{"url": "https://www.dnes.bg/obrazovanie/2019/06/16/ponedelnik-i-sriada-neuchebni-zaradi-maturite-na-7-i-klas.413540", "text": "17 и 19 юни ще бъдат неучебни дни за всички училища заради провеждането на матурите за седмокласниците. 61 223 са учениците, които се очаква да се явят на Националното външно оценяване. На 17 юни ще се проведе изпитът по български език, на 19 по математика, а на 21 юни ще бъде изпитът по чужд език, който се заявява по желание.\n\r\nВсеки изпитен комплект ще има свой уникален баркод, а учениците трябва да пишат с черен химикал. За разлика от предни години изпитните комплекти ще бъдат получени в училищата, предава \"Нова тв\".\n\n\n\r\nЗа децата със специални образователни потребности ще бъдат дадени допълнителни 90 минути за работа.\n                    \n                    \n                \r\nДо този момент изпитът след седми клас се провеждаше на два модула - задължителен и по желание. Първата беше задължителна заради националното външно оценяване, а втората при желание за кандидатстване в елитна гимназия.\n\r\nОтпадането на двата модула важи и за двата изпита - математика и български език. При формирането на крайната оценка няма да има промени, каза Красимир Вълчев.\r\n ", "date": "2019.06.16", "title": "Понеделник и сряда – неучебни, заради матурите на 7-и клас"}
{"url": "https://www.dnes.bg/notifikacii/2019/06/16/venecuelcite-vperiha-pogled-kym-peru-tyrsiat-ubejishte.413541", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Хиляди се опитват да напуснат страната, за да достигнат до . Причината е, че се очаква да влезе в сила закон, който силно ще ограничи миграцията.\n\r\nКилометрични опашки от жени, деца и мъже се извиха по границите на . В продължение на дни отчаяните  чакат в импровизирани с надеждата, че ще бъдат допуснати в страната, предава .\n\r\nМигрантската вълна е предизвикана от . Според него чуждестранните граждани ще трябва да представят паспорт и виза, за да бъдат допускани на територията на страната. Нещо, което до скоро се случваше само с лична карта.\n\n\n                \n                \r\nГражданите на обаче твърдят, че получаването на от властите в е почти невъзможно. Те се опасяват, че след като новият закон влезе в сила, и последната им възможност за работа се изпарява.\n\r\nе разтърсена от тежка и , която доведе до недостиг на храна и лекарства, а хиляди хора се нуждаят от хуманитарна помощ.", "date": "2019.06.16", "title": "Венецуелците впериха поглед към Перу, търсят убежище"}
{"url": "https://www.dnes.bg/kino/2019/06/16/nevyzmojno-intimni-s-gospojica-iuliia.412775", "text": " Лив Улман се превръща в \"Госпожица Юлия\" през 1991 г. в постановката на Ингмар Бергман, а през 2014 г. прави своя режисьорска версия на пиесата на Аугуст Стриндберг.\n\r\nГлавните роли поверява на Колин Фарел и Джесика Частейн, а сюжетът ни пренася в 19-и век в Ирландия. Историята е добре позната Джули (Частейн) иска да прелъсти прислужника на баща си Жан (Фарел).\n\r\nРомантичните нотки между двамата персонажи започва като невинна любовна игра, но постепенно, с настъпването на нощта излизат на преден план и сенките на героите, и непреодолимите различия, произхождащи от социалните прослойки.\n\r\nДиалогът между Джули и Жан е твърде откровен и отразява наивността на разглезеното богато момиче и притаената злоба у прислужника. Улман точно ще покаже колко е голяма разликата на хората , принадлежащи в различните обществени класи и колко силно е влиянието на парите и властта.\r\n                    \n                    \n                Гледайте \"Госпожица Юлия\" на 16 юни от 22.30 часа по телевизия .", "date": "2019.06.16", "title": "Невъзможно интимни с \"Госпожица Юлия\" "}
{"url": "https://www.dnes.bg/index/2019/06/16/kmetskata-bitka-za-istanbul-kakvi-sa-planovete-na-erdogan.413543", "text": "Необикновено събитие за турската общественост - точно седмица преди повторния вот за кметското място в Истанбул турските зрители ще станат свидетели на телевизионен предизборен дебат между Бинали Йълдъръм, кандидата на управляващата Партия на справедливостта и развитието (ПСР) и опозиционния кандидат Екрем Имамоглу. Телевизионните двубои, в които опонентите представят позициите си преди важни избори, се смятат за нещо напълно естествено в повечето демократични страни - но не и в Турция. Тук такова събитие не е имало от 17 години. Откакто турският президент Реджеп Тайип Ердоган дойде на власт през 2002 г., той неизменно бойкотира подобни медийни изяви.\n\n\n\n                \n                \r\nПри това самият Ердоган извличаше през 90-те години извлече огромна полза от телевизионните. Като политик от ислямистката “Партия на благоденствието”, предшественик на настоящата ПСР, той поддържаше крайно консервативни  възгледи. В дискусиите по телевизията Ердоган и неговите последователи, сред които и известният му политически ментор Неджметин Ербакан, получава възможност да неутрализират негативния имидж на партията. На парламентарните избори през 2002 г. настъпи големият триумф: ПСР на Ердоган извоюва категорична победа. Оттогава насам Ердоган не е участвал повече в никакъв телевизионен дуел с опозиционен кандидат. Същото се отнася и до неговите съпартийци от ПСР, пише  Даниел Белут за . \n\r\nАкиф Беки, медиен съветник на турския президент от 2005 до 2009 година, обясняваше промяната в стратегията така: „Днес Ердоган смята тези дискусии за безполезни, макар че едно време сам се възползваше от тях. Конкурентите си той смята за по-слаби и не иска те да печелят от популярността му. Освен това Ердоган не желае да участва в дебати, които да го представят като ретрограден, както често се случваше едно време. \"\n\r\nЗатова мнозина смятат за необяснимо, че след 17-годишно прекъсване ПСР отново се е съгласила да участва в телевизионен дуел с представител на опозиционната партия - при това при равни условия: водещият Исмаил Кючуккая не е смятан за привърженик на ПСР, а телевизионният канал Fox News, който излъчва дуела, е по-скоро критичен към правителството. Освен това опозиционният кандидат Имамоглу има лично предимство – той е отличен оратор, докато Йълдъръм прави впечатление на високомерен човек без особени идеи. Имамоглу вече е напипал и най-болното място на конкурента: той безмилостно обвинява градската управа на Истанбул, ръководена от ПСР в продължение на 25 години, в нередности и злоупотреби със средства.\n\r\nИнформациите за това Имамоглу събра в онези 18 дни, по време на които той бе кмет на Истанбул, преди Висшата избирателна комисия да касира изборите. А темата за разхищенията и злоупотребите на властта докосна оголения нерв на обществото, което в момента страда от тежката икономическа криза в страната. Проучванията показват, че след решението за повтаряне на изборите, преднината на кандидата на Народнорепубликанската партия Екрем Имамоглу се е увеличила с 2 до 6 процента. Затова е малко вероятно Йълдъръм да успее да обърне резултата по време на телевизионния двубой.\n\r\nЗа Ердоган залогът е голям. Истанбул е икономическият център на Турция, който разполага с огромен бюджет. Средствата от него обаче в продължение на години бяха използвани от управляващата партия за поддържане на важни нейните собствени бизнес контакти. Ердоган знае, че поражението в Истанбул би довело до огромна загуба на власт. Точно затова управляващата партия положи не малко усилия да предотврати електоралното поражение: повторението на изборите в Истанбул бе разпоредено от Висшата избирателна комисия под натиска на ПСР; Ердоган предприе редица опити да се хареса на кюрдските избиратели в Истанбул, както и да дискредитира опозиционният кандидат Имамоглу, който бе обвинен от ПСР, че действал под влияние на \"външни сили\". Но всичко това не донесе желания успех - до този момент Имамоглу има преднина пред конкурента си.\r\nОпозиционно настроени гласоподаватели смятат, че телевизионният дуел е ход на управляващата партия, за да демонстрира демократичност и прозрачност в действията си. \"Дебатът между Имамоглу и Йълдъръм трябва да създаде впечатлението, че надпреварата за кметския пост се провежда в демократични условия\", заяви политологът Юлкю Доганай. Мнозина дори смятат, че неочакваният телевизионен дуел е \"акт на отчаяние\". В това е убеден и бившият съветник на Ердоган Беки: \"Малко вероятно е Ердоган внезапно да е променил мнението си за телевизионните дебати. Единствената причина, поради която той им даде зелена светлина е, че кампанията на Йълдъръм досега не беше успешна.\"\n\r\nТурският президент Ердоган, който неизменно се намесваше във всички предизборни кампании от 2002 г. насам, в продължение на дни изцяло отсъства от предизборната битка в Истанбул. Много от жителите на града смятат, че президентът нарочно ще остави Йълдъръм да се провали, за да му прехвърли вината, в случай, че на 23 юни се стигне до тежко поражение за ПСР.\r\n \r\n", "date": "2019.06.16", "title": "Кметската битка за Истанбул: Какви са плановете на Ердоган?"}
{"url": "https://www.dnes.bg/obshtestvo/2019/06/16/za-terorizma-ot-bivsh-pehotinec-da-verbuvash-chovek-navsiakyde-e-ednakvo.413542", "text": "Тероризмът е едновременно много далечна за нас заплаха, но и много реална. Един бивш пехотинец от британската армия преподава уроци по антитероризъм на българите. Той не е от хората, които гледат репортажите за войната, а ги преживява. \n\r\n\"Има хора, които обичат войната. Аз не съм от тях, но не е като във филмите. За съжаление, Холивуд изкривява военните конфликти. Сега, когато не съм в армията, уча актьори как да изиграят истински войници\", каза бившият военен експерт по антитероризъм Саймън Фийк.\n\n\n\r\nЛюбовта към армията и дългът към родината са наследствена традиция. \n\r\n\"Израснах в семейство на военни. Роден съм в Германия и живяхме там, докато навърших 10 и се върнахме във Великобритания, за да тръгна на училище. Дете съм на Студената война. По това време България беше врагът. Армията е в кръвта ми, но сам реших да стана войник. Не заради баща ми\", каза oще Фийк пред \"Нова тв\".\n                    \n                    \n                \r\nСаймън е бивш пехотинец. Бил e на мисии в Косово, Ирак, Германия, Кипър. \n\r\n\"В България ние, англичаните, сме известни с шегите си. В армията хуморът е още по-труден за преглъщане. Приятелите ми извън армията не го схващат. Хората си мислят, че войниците постоянно стрелят и ходят на мисии, но не е така. През повечето време чистиш оръжията. Честно - 90% е скука, а 10% - битки с лошите и адреналин\", заяви бившият военен експерт по антитероризъм.\n\r\nДните му в армията са зад гърба му, а днес преподава уроци по антитероризъм. Първият и най-важен урок на уроците е как да се спаси човешки живот, а не как да се отнеме. Обучава и мъже, и жени. \n\r\n\"По-лесно е да обясняваш на жени, отколкото на мъже - слушат, прецизни са, внимават. Мъжете бързо се палят, когато имат оръжие\", обяснява Саймън.  \n\r\n\"Инцидентът в малка България с момчето от Пловдив сигурно ще отшуми, но вероятно няма да е последният. Службите реагираха отлично, трябва да приемаме сериозно всяка една заплаха\", каза Саймън. \n\r\nНезависимо дали в България, или Великобритания, вербуването е еднакво - набелязва се жертва и терористите се възползват от слабостите на човека и се превръщат в новото му семейство, обясни пехотинецът.", "date": "2019.06.16", "title": "За тероризма от бивш пехотинец: Да вербуваш човек навсякъде е еднакво!"}
{"url": "https://www.dnes.bg/akoshtete-vqrvaite/2019/06/16/6-vredni-navika-koito-imat-i-polzi.413472", "text": "Колко често ви мързи? А знаете ли, че този вреден навик, всъщност има някои ползи. Учените вярват, че това е естествена защита на нашето тяло, която помага да се избегне претоварването. Докато мързелуваме, тялото ни пести енергия, почива си, допринася за мисловния процес и това да вземем най-добрите решения. Освен мързелът, вижте кои други вредни навици могат да имат положителен ефект, ако не прекаляваме с тях.\r\n\r\nКогато играем на видео игри от нас се изисква максимална концентрация. Учените са доказали, че благодарение на това си свойство, този вид забавления могат да бъдат използвани в терапията заедно с обезболяващи и да подобрят техния ефект. Видео игрите могат да намалят стреса и тревожността, според специалистите.\r\n                    \n                    \n                \r\nПо колко чаши кафе на ден консумирате? Наричате себе си пристрастени към напитката? Няколко проучвания показват, че веществата, намиращи се в кафето, са естествена превенция срещу болестта на Алцхаймер. Но учените подчертават да не консумирате повече от 4-5 чаши на ден.\r\n\r\nУчени провели експеримент с шофьори и пешеходци, които са нарушили правилата на пътя. Водачите, които изразяват вербална агресия, по-рядко попадат в критични ситуации и се държат по-адекватно на пътя. Според учените използването на неприличен език може да помогне за намаляване степента на напрежение.\r\n", "date": "2019.06.16", "title": "6 вредни навика, които имат и ползи "}
{"url": "https://www.dnes.bg/obshtestvo/2019/06/16/shpionski-igri-predateli-li-sa-tezi-rabotili-za-chujdi-slujbi.413529", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nШпиони или дисиденти са хората, работили за чужди разузнавания?\r\nПрез призмата на времето може да го тълкуваме по различен начин, смята експертът по сигурност проф. Бончо Асенов.\r\n\"Най-добрият пример е ген. Владимир Заимов, убит преди 9 септември за шпионска дейност в полза на Русия. След 9 септември - герой на Съветския съюз\", посочи Асенов. \r\nСлед 1989 г., със смяната на конюктурата, ген. Заимов отново става предател. \r\nГледайте още в предаването \"Операция История\" по  от 16:30 часа!\r\n ", "date": "2019.06.16", "title": "Шпионски игри: Предатели ли са тези, работили за чужди служби?"}
{"url": "https://www.dnes.bg/politika/2019/06/16/ninova-ot-kongresa-bsp-ne-se-prodava-po-skoro-shte-kupite-tyrgovci-v-hrama.413546", "text": "\n\r\n\"БСП не се продава, тя не е стока - ако можете да купите 10-20 търговци в храма, зад каузата на партията стоим стотици хиляди. Tова заяви лидерът на БСП Корнелия Нинова при откриването на конгреса на партията, съобщи \"Фокус\". \n\r\nТя коментира подадената от нея оставка.\r\n\"Отворих кутията на Пандора. За две седмици видях как всички пороци на прехода, на бизнес интереси, на подмяна, на натиска и парите, срещу които се борим в държавата, мощно нахлуха в БСП\", заяви Корнелия Нинова.\n\n\n\n\r\n\"При цялата свършена работа, стотиците срещи, усилията ви, труда ви и покачващото се доверие в БСП, в момента ние сме на прага на криза с неизвестен край. Причини за кризата има много, но поводът за нея съм аз\", заяви червената шефка. \n                    \n                    \n                \r\nТя посочи, че оставката й е поискана ден след изборите от Георги Гергов. \"След него се включиха и други другари. Отвори се стара рана“, допълни Нинова. \n\r\nТя подчерта, че след пренареждането на листата за евровота е казала, че отговорността носи Националният съвет. \n\r\n\"Но моята представа за морал и достойнство в политиката, за личен пример как се носи отговорност, за модерен европейски политик, не ми позволи това- да се крия зад колективна отговорност, т.е. безотговорно“, каза още Корнелия Нинова и посочи, че е сгрешила в последствията. \n\r\nКонгресът на БСП започна с призиви за оттегляне на оставката на Корнелия Нинова. Почти 700 делегати се събраха в Зала 1 на НДК, за да приемат доклада за представянето на партията на евроизборите и документите за местите избори.\r\nОсновен въпрос на конгреса ще бъде именно оставката на червената лидерка. Корнелия Нинова подаде оставка след изборите за европейски парламент.\n\r\nСпоровете между привържениците и противниците на Нинова започнаха още по дневния ред на заседанието. Беше обявено, че делегати от Пазарджик са поискали от него да отпадне точката, с която конгресът констатира оставката на Нинова.\n\r\nДруги делегати пък са поискали включване на точка, с която конгресът задължава до 3 месеца да се приемат условията и реда за провеждане на пряк избор, а процедурата да започне едновременно с пълния цикъл отчети и избори в партията.\n\r\nСпоред нея различни политически и икономически лобита са задвижили интересите си за овладяване на БСП и за поставяне начело на нов председател. \n\r\n\"На тези бизнесмени, които отвън се опитват да се бъркат в партийните ни работи, искам да кажа от тук, от това място, защото не ходя в кабинетите им:Наиграхте се последната една седмица - затворете си портфейлите, уважаеми господа\", подчерта Нинова. ", "date": "2019.06.16", "title": "Нинова от Конгреса: БСП не се продава, по-скоро ще купите търговци в храма!"}
{"url": "https://www.dnes.bg/notifikacii/2019/06/16/turciia-chaka-ruskite-s-400-v-nachaloto-na-iuli.413545", "text": "Турският президент  обяви, че очаква първите  да пристигнат в страната му в първата половина на юли, предаде Ройтерс, цитирайки турската частна телевизия НТВ.\r\nТова развитие вероятно ще засили напрежението между и съюзника й в - .\n\r\n\"Обсъдихме темата зас . Действително въпросът с С-400 е уреден. Мисля, че те ще започнат да пристигат в първата половина на юли\", каза Ердоган пред репортери в самолета на връщане от посещението си в , предаде БТА.\r\nТурският президент участва във вчерашната среща на върха на в таджикистанската столица Душанбе. ", "date": "2019.06.16", "title": "Турция чака руските С-400 в началото на юли"}
{"url": "https://www.dnes.bg/politika/2019/06/16/ostavka-nazad-korneliia-ninova-ne-si-trygva-ot-liderskoto-miasto.413548", "text": "\nКорнелия Нинова не подава оставка като лидер на БСП. Това обяви тя току-що пред червения конгрес в много емоционално слово. Залата я посрещна с бурни аплодисменти и Нинова обяви, че приема това за вот на доверие.\n\r\n\"Днес трябваше да внеса официално уставно, юридически и писмено оставката си и да потвърдя политическата си декларация за оставка. Не го правя. Не внасям своята оставка, като съм напълно наясно какво ще последва\", заяви Нинова, цитирана от \"\".\n\n\r\n\"Имах два варианта - оставка на всяка цена, на инат, запазване на личното ми достойнство и его, но и хаос в партията и авторитарна власт в държавата. Вторият - поемам лични щети върху себе си, което се отразява на личния ми авторитет, но предпазвам партията от хаос и загуба на изборите\", заяви Нинова.\n                    \n                    \n                \r\n\"Мнозина ми градиха фалшив образ на човек, който е обладан от егото си и се стреми към лични постове. Пред избора егото ми или бъдещето на БСП и на държавата, избирам второто\", заяви тя. И предложи точка 2 - констатиране на оставката, да отпадне поради липса на такава.", "date": "2019.06.16", "title": "Оставка назад: Корнелия Нинова не си тръгва от лидерското място"}
{"url": "https://www.dnes.bg/stranata/2019/06/16/evropari-7-mln-shte-se-investirat-v-granichniia-raion-s-gyrciia.413547", "text": "Нови ще бъдат в граничния регион между и , съобщиха от пресцентъра на Министерството на регионалното развитие и благоустройство.\n\r\nСредствата са от Програма ИНТЕРРЕГ V-A Гърция - България 2014 - 2020. С тях ще бъдат подкрепени  в рамките на шестата покана за набиране на , която вече е обявена.\n\r\nСред дейностите, за чието финансиране от поканата може да се кандидатства, са за,  и подобряване функционалността на \n                    \n                    \n                \r\nПо поканата могат да кандидатстват национални институции с компетенции в сферата на нейните цели, публично-правни и неправителствени организации, университети, изследователски центрове и други образователни заведения. Дружества с търговски или индустриален характер не са допустими за финансиране. \n\r\nВсеки проект трябва да включва поне един , който да има седалище в допустимата територия на програмата. При определени условия е допустимо участие и на партньори, локализирани извън нея. Максималният брой на проектни партньори за едно предложение е шест. Всеки кандидат може да участва само в един проект.\n\r\nПредложенията могат да бъдат до 15.00 часа на 6 септември 2019 г. При втора фаза се предвижда подаване на проектните предложения чрез интернет платформа.\n\r\nДосега по четири от обявените покани са подписани за субсидия на стойност. Проектите са в процес на изпълнение и трябва да приключат до края на 2022 г. За набиране на предложения все още е отворена пета покана. Срокът по нея беше удължен до 15 юли 2019 г.", "date": "2019.06.16", "title": "Европари: €7 млн. ще се инвестират в граничния район с Гърция"}
{"url": "https://www.dnes.bg/football/2019/06/16/shte-ni-nakaje-li-uefa-za-rasizym-moje-bi-ne.413550", "text": "Председателят на комисията по етика и феърплей към Българския футболен съюз - ген. Васил Василев, изрази съмнения, че от УЕФА ще затворят частично или напълно националния стадион \"Васил Левски\" за мача на \"лъвовете\" срещу Англия през октомври.\n\r\nОт европейската комисия започнаха разследване заради расистки обиди към гостите след мача на националите с Косово. Според Василев до най-крайната санкция няма да се стигне, а самият скандал е започнал от косовската агитка, която е опитала да издигне знаме на трета страна.\n\n\n\r\n\"По всички стадиони се случват такива неща, когато се играят по-напрегнати мачове. Когато косовските запалянковци дойдоха в България и е трябвало да влязат на стадион \"Васил Левски\", се е получил сигнал, че те искат да внесат забранени предмети, с които да се наруши обществения ред, най-вече знамена на чужда държава\", заяви ген. Василев пред bTV. \n                    \n                    \n                \r\nМачът се проведе съвсем нормално, но в стадиона се е намирал един или няколко представители на една неправителствена организация, която помага на УЕФА и се бори срещу евентуална употреба на расизъм, посочи ген. Василев. \n\r\nТой посочи, че делегатът на мача не е записал в доклада си, че е чул такива скандирания, но представителят е заявил на делегата, че такива има. ", "date": "2019.06.16", "title": "Ще ни накаже ли УЕФА за расизъм? Може би не..."}
{"url": "https://www.dnes.bg/stranata/2019/06/16/iazovir-v-tyrnosvko-prelia-sled-obilni-dyjdove.413551", "text": "Язовир „Чешме дере“ в района на село Камен е прелял през преливника тази нощ. Това съобщи кметът на селото Димчо Димов. \r\nТой подчерта, че този път водата не е прехвърлила язовирната стена, каквато бе ситуацията на 11 юни. Няма наводнени къщи и ниви. Било е наводнено единствено мазето на училището в селото, заради подпочвени води. През цялата нощ нивата на язовира са били под наблюдение. \r\nПадналото количество дъжд в село Камен през изминалото денонощие е 50 л/кв. м. Канализацията е успяла да поеме водата, предаде Фокус.\r\nДимчо Димов съобщи, че вече е приключил огледът на щетите, причинени в следствие на проливните дъждове и преливането на язовир „Чешме дере“. Комисията, назначена от кмета на Община Стражица, и застрахователите са направили оглед на имуществото на пострадалите жители на селото. Предстои да се извърши оценка.\r\n\"Възможно е да наложат някаква глоба на България, но чак затваряне няма да сe стигне\", каза той.", "date": "2019.06.16", "title": "Язовир в Търносвко преля след обилни дъждове"}
