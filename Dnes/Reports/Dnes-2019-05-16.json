{"url": "https://www.dnes.bg/notifikacii/2019/05/16/nabediha-makedonski-deputat-za-narkoman-toi-iskah-maslo-ot-kanabis-za-sestra-mi.410515", "text": "Има открити подозрения, че Павле Богоевски взима наркотици и е възможно неговите изявления и решения да са били под въздействието на опиати, се казва в реакция на опозиционната ВМРО-ДПМНЕ по повод на медийната \"бомба\" и аудиозаписа, уличаващ депутата Богоевски от управляващия СДСМ в разговор с търговец на наркотици, предава БТА.\r\n \r\nПавле Богоевски трябва да каже дали е наркозависим ли е или не е. Единственият начин да докаже противното е доброволно да си направи наркотест и да увери обществеността, че е истина това, което говори. Ако Богоевски откаже или не направи наркотест, това ще бъде ясен показател, че е наркозависим. И дали става въпрос за тежки наркотици или за канабис, взимането и търговията с това е наказателно дело и прокуратурата трябва да внесе наказателен иск за Богоевски във връзка със случая, призова опозиционната партия.\r\n \r\nТя очаква премиерът Зоран Заев да поиска оставката на Богоевски, а самият депутат да прояви морална и политическа доблест и да подаде оставка от депутатската си позиция.\r\n \r\nПавле Богоевски обяви по-рано, че поръчал по телефона масло от канабис за болната си сестра. От днес прокуратурата в Скопие поема случая, а предмет на разследването ще бъде таксиметровият шофьор, който, возейки Богоевски, го записал без разрешение какво говори по телефона. \r\n \r\nБогоевски отишъл в полицейското управление след като в сайт, регистриран в Русия, бе пуснат аудиозапис как говори по телефона и поръчва, както каза той, масло от канабис за близък болен, а не кокаин, както твърди сайтът. Богоевски поиска да му бъде направен тест за наркотици като доказателство, че говори истината.\r\n \r\nТой каза, че разговорът се състоял преди няколко месеца, но се пуска сега, тъй като като председател на парламентарната комисия по мандатите и имунитета трябва веднага да насрочи заседание за отнемане на депутатския мандат на бившия премиер Никола Груевски, който избяга и получи убежище в Унгария.\r\n ", "date": "2019.05.16", "title": "Набедиха македонски депутат за наркоман. Той: Исках масло от канабис за сестра ми"}
{"url": "https://www.dnes.bg/notifikacii/2019/05/16/kola-gazi-nared-peshehodci-v-kitai.410524", "text": "Автомобил прегази пешеходци в китайския град Шънджън в южната провинция Гуандун, съобщи ТАСС.\r\n \r\nТрима души са починали от получените травми, а мнозина са ранени. \r\n \r\nСпоред очевидци шофьорът продължил да се движи, след като прегазил първите минувачи, съобщава БТА.\r\n \r\nОрганите на реда започнаха разследване на инцидента. Не се съобщават възможните мотиви на шофьора.\r\n \r\nКитайският вестник  \"Женмин жибао\" публикува в Туитър любителски запис от мястото на произшествието. На него се вижда как медицински лица оказват помощ на лежащи на пътя хора.", "date": "2019.05.16", "title": " Кола гази наред пешеходци в Китай"}
{"url": "https://www.dnes.bg/stranata/2019/05/16/muzeiat-v-burgas-s-cenen-dar-lichni-veshti-na-maestro-emil-chakyrov.410506", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОт днес в Историческия музей в Бургас са изложени диригентската палка и фрака на световноизвестния диригент маестро Емил Чакъров. Дарението направи Радка Памукова – учител и биограф на музиканта.\r\n\"Пуснете музиката\" били последните думи на маестро Емил Чакъров преди да си отиде от този свят, разказва неговата първа учителка Радка Памукова, която го открива за света на музиката.\n\r\n\"Той беше едно изключително дете. Аз не съм предполагала, че в живота ми ще навлезе такова учудващо дете. Беше изключително музикален, организиран и със желание да прави музика\", сподели тя.\n\r\nДаренията ще бъдат съхранявани и експонирани, за да може всеки жител и гост на града да ги разгледа.\n                    \n                    \n                \r\n\"Бургас има награда на името на Емил Чакъров, която е учредена от 2012 година и всяка година се връчва на изтъкнат български музикант. Бургас обича Емил Чакъров\", каза директорът на ОП \"Летен театър, фестивали и концерти\" \r\n ", "date": "2019.05.16", "title": "Музеят в Бургас с ценен дар: Лични вещи на маестро Емил Чакъров"}
{"url": "https://www.dnes.bg/obshtestvo/2019/05/16/teletol-ad-sobstvenost-na-dve-bylgarski-softuerni-kompanii.410525", "text": "Фирмата \"Телетол\" АД, която ще събира ТОЛ таксите, е собственост на две изцяло български софтуерни компании - Нованор ООД (70%) и Инфосистемс Интернешънъл ЕАД (30%). Двете компании имат общ брой на служители - 56, които работят в офисите на компаниите в България, съобщиха от \"Телетол\" в писмо до редакцията на Dnes.bg.\n\r\nСлед отпадането на хартиените винетки, отпадна и сложният и противоречив процес по избор на разпространител чрез обществена поръчка. От началото на 2019 г. пазарът за разпространители на винетки и тол такси е на регистрационен режим по европейски изисквания и е достъпен за всеки, който има сайт, приложение или пункт за продажба.\r\n\n                    \n                    \n                \r\nЗа разлика от обществените поръчки, тук фирмите трябва да извадят сами пари и да инвестират в софтуерна инфраструктура. Целта на Европа е да създаде свободен пазар, на който ще печели този, който успее да създаде по-добри продукти за разпространение, посочиха от компанията.\n\r\nПроцесът по регистрация е също опростен - подава се заявление и до няколко дни Националното Тол Управление сключва договор, с когото желае. \n\r\n\"Ние като компания се борим да има повече такива като нас на този пазар, които да добавят стойност към този вид продукти\", посочиха от \"Телетол\" АД.\r\n ", "date": "2019.05.16", "title": "\"Телетол\" АД - собственост на две български софтуерни компании"}
{"url": "https://www.dnes.bg/notifikacii/2019/05/16/filipinite-otzovaha-poslanika-si-ot-kanada-zaradi-bokluk.410457", "text": "Филипинският външен министър Теодоро Локсин заяви, че посланикът и консулите на Филипините в Канада са отзовани заради спор с Отава за неизвозен боклук, предаде Асошиейтед прес.\n\r\nЛоксин посочи, че причината за отзоваването на дипломатите е неизпълнено от Канада задължение да прибере обратно 69 контейнера с боклук, които според филипинските власти преди години са били внесени незаконно на територията на Филипините от частни канадски компании.\n\r\nЛоксин написа в Тwitter, че Филипините ще запазят намалено дипломатическо присъствие в Канада, докато боклукът не бъде извозен от Филипините.\n\r\nФилипинският президент Родриго Дутерте заплаши миналия месец да натовари боклука на кораби и да го изпрати в Канада, както и да стовари част от отпадъците в канадското посолство в Манила, ако Канада не извози боклука до 15 май, припомня Асошиейтед прес, цитирана от БТА.\n                \n                \r\nСпоред Канада става дума за боклук, който е бил изнасян за Филипините между 2013 и 2014 г. по силата на договор между частни компании без участието на канадската държава. На контейнерите било обозначено, че съдържат пластмаси за рециклиране във Филипините, но впоследствие станало ясно, че в тях има отпадъци от пелени, вестници и бутилки за вода.\r\n ", "date": "2019.05.16", "title": "Филипините отзоваха посланика си от Канада заради боклук"}
{"url": "https://www.dnes.bg/temida/2019/05/16/kriminalen-psiholog-za-zaikov-strahliv-i-asocialen.410523", "text": "Асоциален, егоцентричен и страхлив човек. Той е загрижен единствено за себе си и собственото си оцеляване. Това каза пред bTV криминалният психолог Тодор Тодоров за 43-годишният Стоян Зайков, заподозрян за убийствата на бившата си приятелка и на негов съсед, който му е и братовчед. \r\n \r\nИздирването му  продължава вече седми ден. Днес спецчастите претърсиха къща в село Очуша след сигнал, че заподозреният може да се крие на мястото. Полицията използва и сигнални гранати, за да го дезориентира, но се оказа, че той не е там. \r\n \r\n\"Той би могъл да се крие навсякъде, където му е познато на него. Защото такива хора като него мислят само за себе си и постъпват така\", обясни още Тодоров. \r\n \r\nТой коментира, че не вярва Зайков да се интересува дори от детето си.\r\n \r\n\"Ако той е загрижен баща, няма да подложи детето си на това. Подлага детето му да не знае къде е и какво се случва с него, от една страна. От друга, създава предпоставки да го заведат в социална институция\" - категорен е психологът. \r\n \r\nСпоред специалиста, в подобни случаи е важно издирването да е целенасочено и добре планирано. \r\n \r\n\"Няма опасност за обикновените хора в Костенец\" - каза той. \r\n \r\nПрофайлърът обаче съветва всички, които са имали лични отношения с беглеца, да се обърнат към разследващите, за да гарантират собственото си оцеляване. ", "date": "2019.05.16", "title": "Криминален психолог за Зайков: Страхлив и асоциален"}
{"url": "https://www.dnes.bg/akoshtete-vqrvaite/2019/05/16/elen-koleva-s-novo-hobi-vodi-grupi-po-ioga-i-ci-gun.410459", "text": "Елен Колева си намери нова страст. Актрисата от \"Забранена любов\" и \"Шивачки\" се е запалила по древните китайски упражнения Ци Гун и по йогата. Звездата дори е станала учителка и тренира групи.\r\n\"Много съм горда с първите си ученички, на които преподавам древните енергийни упражнения Ци Гун и йога за лицето и тялото\", написа Елен на снимка в Instagram с ученичките си.\r\n \r\n\"Момичета! Първата тренировка на енергийните упражнения Ци Гун и Йога за лице, ще ви бъдат подарък от мен! За да видите и усетите!:) пишете ми на лични, който желае и ще сформираме група с ден и час!\", гласи статус на актрисата във Facebook.\r\n \r\n", "date": "2019.05.16", "title": "Елен Колева с ново хоби, води групи по йога и Ци Гун"}
{"url": "https://www.dnes.bg/notifikacii/2019/05/16/angelkova-3-spad-na-chujdestrannite-turisti-u-nas.410500", "text": "Спад от 2-3% на чуждестранните туристи у нас се очаква през летния сезон. Това съобщи в Русе министърът на туризма Николина Ангелкова, цитирана от Монитор.\r\nПредпочитани от германци и руснаци тази година ще бъдат нашите преки конкуренти в туризма Турция, Тунис, Египет, Сърбия и Македония, привлечени от по-добри цени.\r\nСпоред Ангелкова атрактивните цени, които предлагат те, са благодарение на прякото субсидиране на сектора в тези страни.\r\nРъст на ранните записвания е имало обаче при туристите от Украйна – 50%, Великобритания – 19%, Франция – 10%, Чехия и Полша – 12%.\r\nВъпреки намалялия брой на чуждестранните туристи за първото тримесечие тази година, увеличение се наблюдава при броя на нощувките, а с това и приходите, при които има ръст от 4,4%.\r\n                \n                Сред чуждестранните туристи у нас най-много са румънците, припомни министърът. Над 1,3 млн. граждани на северната ни съседка са посетили през миналата година България, а общо туристите са били 9,2 млн. Обсъждат се и много варианти за подобряване на достъпа до страната ни и транспортната инфраструктура - нови мостови съоръжения, четирилентов път Букурещ – Русе – Варна, които да улесняват туристите от северната ни съседка, допълни тя.\r\nАнгелкова посочи, че се наблюдава ръст от 2% на вътрешните туристи. Все повече български граждани посещавали обекти и малко познати места в България. За миналата година от общо 27 млн. нощувки, реализирани в местата за настаняване с над 10 легла, 9 млн. са били на българи.\r\nМинистърът на туризма посети Русе за откриването на 15-ото издание на туристическото изложение „Уикенд туризъм“ и Фестивала на туристическите забавления и атракции. В изложението се включиха 27 общини, които представят на щандовете си свои обекти от туристическия бранш.", "date": "2019.05.16", "title": "Ангелкова: 3% спад на чуждестранните туристи у нас"}
{"url": "https://www.dnes.bg/notifikacii/2019/05/16/ubiha-pokazno-bylgarin-v-polsha.410526", "text": "Българин е убит показно в Полша, но все още няма информация и подробности за жертвата. При нападението е ранена и 26-годишна наша сънародничка, която е в критично състояние, съобщава bTV.\r\n \r\nДвама българи - мъж на 32 години и жена на 26, са били нападнати на улицата в град Костшин над Одрон. \r\n \r\nОхранителни камери са записали атаката. Нападателите били5-6 човека и са слезли от две коли с българска регистрация.\r\n \r\n\"Нападателите са в неизвестност. Мъжът е бил намушкан с нож няколко пътии умира на място. Младата жена също има сериозни прободни рани, но е откарана в болница. Лекарите се борят за живота й\", обясни Марчин Малуди - говорител на полицията. \r\n \r\nРазследването продължава. ", "date": "2019.05.16", "title": "Убиха показно българин в Полша"}
{"url": "https://www.dnes.bg/temida/2019/05/16/glavsekyt-na-mvr-shte-si-trygnem-ot-kostenec-samo-pri-reshen-sluchai.410528", "text": " Това каза главният секретар на МВР гл. комисар Ивайло Иванов, съобщават от пресцентъра на институцията. \r\n \r\nДумите му са по повод издирвания за две убийства . Той е заподозрян за смъртта на бившата си приятелка и за тази на свой съсед, който му е и братовчед. \r\n \r\n и да не се подават недоброжелателни сигнали, както и хората да не предприемат самостоятелни действия в случай, че забележат издирвания мъж. \r\n \r\n\" Единственото положително, което можем да отбележим е, че хората започнаха да се активизират и да ни помагат. Полицията реагира сериозно и се проверява всеки един сигнал\", подчертава той. По думите му, двете убийства се различават по своята динамика и засега от МВР не могат да бъдат категорични, че извършителят им е един и същ.\r\n \r\n Използван е ловен патрон, 12 калибър, на този етап не можем да определим точно оръжието. Следи от взлом в къщата на втория убит не са намерени\", категоричен е Иванов. \r\n \r\n\r\n \r\n\"Получихме сигнал, че заподозряното лице се укрива в една къща, колегите от СОБТ, отивайки там на място, преценявайки ситуацията, при влизане са използвали светлинната звукова граната, тя цели да дезориентира евентуалния извършител\", поясни Иванов.\r\n \r\nОсновната цел на разследващите, казва Иванов, е да гарантира живота и здравето на гражданите и полицаите. Поради тази причина, полицията обмисляла всеки един ход и използвала само обучени служители. ", "date": "2019.05.16", "title": "Главсекът на МВР: Ще си тръгнем от Костенец само при решен случай"}
{"url": "https://www.dnes.bg/obshtestvo/2019/05/16/bankovi-smetki-ofshorki-shte-ima-li-nov-skandal-okolo-vlastta.410527", "text": "Главният прокурор Сотир Цацаров поиска от ДАНС цялата налична в агенцията информация, включително и от финансовото разузнаване, относно банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред.\r\n по тази линия, тъй като няма подобна процедура по изискване на офшорките.\r\n\n                    \n                    \n                \r\n\"Медиите са зависими от фалшивите новини и разпространяването на скандалите. Няма такава процедура по изискване на офшорките на властта. Не случайно тези офшорки съществуват там някъде\", подчерта тя.\n\r\n \"Ясни са ни първите три партии. Трябва да бъдем критични към социологията. Мотивацията на гласоподавателите е срината. Това е резултатът от постоянните скандали. Важно е тази информация да излиза, но не само в предизборен период\", отбеляза тя в \"Денят ON AIR\".\n\r\nПо думите на политолога Любомир Милошев, искът на Цацаров към ДАНС за офшорките на властта е с цел да задоволи обществените очаквания.\n\r\n\". Когато трябва да се следи за корупция – не се следи. Но когато се хвърли нещо в общественото пространство, било то истина или не, всички се втурват да гасят пожари. Съмнявам се да стигнем до офшорките на властта\", .\n\r\n \"Чакаме скандалите да гръмнат, а никой не прави нещо, за да има превенция. Държавата ни има нужда от устойчива система на политическо развитие – трябва да има по-малко партии. Трябва постоянно присъствие\", категорична бе тя.", "date": "2019.05.16", "title": "Банкови сметки, офшорки... Ще има ли нов скандал около властта?"}
{"url": "https://www.dnes.bg/akoshtete-vqrvaite/2019/05/16/kak-se-kaliava-bebe-recepta-po-iaponski.410340", "text": "\r\nТози обичай със сигурност ще ви се стори странен. Но оказва се, в Япония той е традиция.\n\r\nБорци по сумо плашат бебетата с крясъци, докато ги разплачат, а майките на новородените им се радват и снимат. Но в Япония така каляват децата, показва в свой репортаж .\n                    \n                    \n                \r\nИнтересната традиция се проведе в префектура Фукуи, Централна Япония. Самото разплакване се осъществява от истински сумисти. Те вземат бебетата в ръцете си и трябва да ги докарат до рев. Някои от пеленачетата се разплакват от самото начало, но други най-невъзмутимо даже си спят. Тогава се включва и съдията, който със силни крясъци се опитва да стресне детето.\n\r\nВ ритуала тази година се включиха към 400 бебета. А според организаторите целта е една – да се укрепи здравето на бебето. А победителят в странното състезание получава специална награда – 30 килограма \"кошихикари\" - един от най-добрите сортове ориз в Япония.\r\n", "date": "2019.05.16", "title": "Как се калява бебе: Рецепта по японски"}
{"url": "https://www.dnes.bg/eu/2019/05/16/vratite-se-otvoriha-shveicariia-premahva-ogranicheniia-za-bylgari.410518", "text": "Само след две седмици българите и румънците вече ще имат право на свободно придвижване, работа и усядане в Швейцария, съобщава българската секция на\r\n \r\nСрокът до досегашната ограничителна клауза изтича в края на май, така че от първи юни тази години гражданите на двете страни ще имат в Швейцария същите права, както и в държавите от ЕС. \r\n \r\n\r\n \r\nМежду Швейцария и ЕС са в сила редица двустранни споразумения, които на практика приравняват правата на гражданите им. Когато обаче България и Румъния се присъединиха към съюза, швейцарското правителство реши да ограничи правото на движение, работа и уседналост на жителите на двете страни. Така през 2009 година влезе в сила документ, който уреждаше статута на българите и румънците като граждани на ЕС. Той предвиждаше преходен период от максимум десет години, след който гражданите на двете страни да получат пълни права в Швейцария.\r\n \r\nНа 1 юни 2016 Швейцария премахна всички ограничения за българите и румънците - още преди да е изтекъл 10-годишният период. Тогава обаче Берн обяви следното условие: \"Ако имиграцията от Румъния и България превиши с 10% средната стойност от предходната година, на 1 юни 2017 или най-късно на 1 юни 2018 Берн може да въведе нови ограничения за пазара на труда\". И тези ограничения наистина бяха въведени от 1 юни 2017 - първоначално за една, а а после за още една година.\r\n \r\n\r\n \r\nСега обаче 10-годишният срок окончателно изтече. От идния месец българите и румънците ще имат право да усядат в Швейцария - ако са си намерили там работа или пък ако докажат, че разполагат с достатъчно средства. Така Хърватия остава единствената страна-членка на ЕС, чиито граждани все още имат само ограничен достъп до швейцарския трудов пазар.\r\n \r\nПо данни от 2017 година в Швейцария живеят близо 14 400 румънци и около 8 100 българи, като през 2016 миграцията от двете страни е нараснала двойно в сравнение с 2015. Тази страна има население от около 8,5 милиона, като 25% от хората не притежават швейцарски паспорт.\r\n \r\n", "date": "2019.05.16", "title": "Вратите се отвориха: Швейцария премахва ограничения за българи"}
{"url": "https://www.dnes.bg/stranata/2019/05/16/postrada-chovek-pri-katastrofa-na-pytia-kiustendil-sofiia.410498", "text": "Един човек е пострадал при катастрофа между товарен автомобил и микробус на пътя Кюстендил – София, съобщиха от полицията за \"Фокус\". \r\nПострадалият е транспортиран в кюстендилската болница за преглед и за оказване на медицинска помощ. \r\nИнцидентът се е случил в Конявската планина. \r\nПо първоначални данни товарният автомобил се е движил от София към Кюстендил. Най-вероятно заради мократа настилка е поднесъл, а при завъртане на ремаркето, то е ударило движещия се в насрещното платно микробус.\r\nВ участъка на инцидента трафикът се регулира от екип на \"Пътна полиция\".", "date": "2019.05.16", "title": "Пострада човек при катастрофа на пътя Кюстендил – София"}
{"url": "https://www.dnes.bg/stranata/2019/05/16/gradushka-s-razmerite-na-oreh-udari-centralna-bylgariia.410520", "text": "Градушка удари Централна България. Ледените късове са с размери на орехи, разказват свидетели, съобщава Нова. Най-засегнати са Карлово, Нова Загора и Котел. В района на Нова Загора градушката е покрила и магистрала \"Тракия\". В града има паднали дървета и проблеми с електрозахранването. В Карлово и околните села има нанесени огромни поражения върху реколтата. Най-големите са щетите в село Каравелово, каза пред Фокус кметът на селото Славка Червенкова. \"Унищожени са всички лозовии зеленчукови насаждения в селото\", разказа тя. Кметицата уточни, че градушката е заваляла около 15,30 часа и е продължила около 10 минути. Синоптиците прогнозират още бури и валежи и през тази нощ. ", "date": "2019.05.16", "title": "Градушка с размерите на орех удари централна България"}
{"url": "https://www.dnes.bg/rusia/2019/05/16/sasht-opitvat-da-zabiiat-klin-mejdu-rusiia-i-kitai.410249", "text": "Китайско-американските търговски преговори са в безизходица. Вашингтон настоява КНР да спре да субсидира своята промишленост, а страната заяви, че не скланя на принципни отстъпки. В отговор на американските санкции Пекин реши от 1 юни да повиши митата върху американските стоки. На този фон в САЩ отново се заговори, че Русия е част от западната цивилизация и не е зле Щатите да я привлекат на своя страна, пише Владимир Скосирев, \"Независимая газета\".\n\r\nТочно както бе предрекъл Лари Къдлоу, икономическият съветник на президента Доналд Тръмп, Пекин си го върна на американците заради повишените тарифи върху вноса от Китай. Общият обем на стоките, засегнати от рестрикции, впрочем не е толкова голям - 60 милиарда долара. Новите тарифи ще влязат в сила на 1 юни.\n                    \n                    \n                \r\nДокато пазарите се опитваха да смелят новината, търговията с фючърси на Уолстрийт демонстрира спад в курсовете, поевтиняваха и азиатските ценни книжа, съобщи \"Гардиън\".\n\r\nПреговорите приключиха в петък; ще припомним, че Тръмп разпореди тогава тарифите върху вноса от Китай за 200 милиарда долара да се вдигнат от 10 на 25 процента. При все това Къдлоу заяви пред телевизия \"Фокс\", че е много вероятно Тръмп и председателят на КНР Си Цзинпин да разговарят на срещата на върха на Г-20 в Япония в края на юни.\r\n\n\r\nКитайските държавни медии твърдят, че Пекин винаги е отворен за диалог, но няма да прави отстъпки по принципни въпроси. Органът на ЦК на Китайската комунистическа партия \"Женмин жибао\" писа: \"В една търговска война победител не може да има; Китай не иска да воюва, но не се бои от война\".\n\r\nСАЩ обвиняват Китай, че краде от американците технологии и принуждава американски компании да му издават търговски тайни, за да стане КНР световен лидер в робототехниката, строителството на електромобили и други челни индустриални отрасли.\n\n\n\r\nКъдлоу твърди, че Китай не е осъществил промените, искани от Вашингтон. Исканията включваха строги правила, които да изкоренят чрез принуда явления като насилственото предаване на технологии и интелектуална собственост. А ключовата претенция към китайците идва оттам, че правителството им субсидира националната промишленост.\n\r\nНаказанията за китайците няма да свършат със стъпките, огласени в петък, предаде Ройтерс. Освен тях Тръмп нареди на търговския представител на САЩ Робърт Лайтхайзър да започне облагането с мита и на целия останал внос от КНР. Става дума за стоки на стойност още 300 милиарда долара.\n\r\nКитай обаче няма да остане длъжен. Както посочи бившият зам.-министър на търговията на КНР Вей Цзянго, китайците са вещи в бойното изкуство кунг фу. И могат да нанесат удари по най-чувствителните точки на противника.\n\r\nВъзмездието ще се насочи най-напред срещу американските селскостопански стоки - пшеница, царевица, свинско. Сиреч последиците от конфликта ще се стоварят върху фермерите - част от електората на Тръмп.\n\r\nЩе последват и санкции срещу американското самолето- и автомобилостроене. Може да се стигне и до финансовия сектор. Нищо чудно Китай да започне разпродажба на облигации от американската хазна.\n\r\nКакто отбелязва \"Саут Чайна морнинг пост\", спорът не засяга толкова търговията, колкото геополитиката - въпроса кой ще е пръв в света на високите технологии. На този фон в САЩ се заговори отново, че Америка и Китай представляват две различни цивилизации, съответно и конфликтът им е междуцивилизационен.\n\r\nТвърдят го не само бившият стратег на Белия дом - ултрадесният идеолог Стивън Банън, но и директорът на отдела за политическо планиране в Държавния департамент Кайрън Скинър. Изявленията им, повтарящи тези от прочутата книга на професор Самюъл Хантингтън, целят да мобилизират общественото мнение в САЩ срещу геополитическия им съперник.\n\r\nТова впрочем е само част от картината. Скинър заявява, че Русия не е в една и съща лодка с Китай, че е част от Запада. Оттук следва, че не е зле Америка да повтори номера, изигран през 70-те от президента Ричард Никсън, успял да разруши съветско-китайската ос и да придърпа Китай на страната на САЩ. Само че днес главният враг вече е КНР. Тъй че задачата е да се прехвърлят мостове към Русия.\n\r\nВладимир Батюк, главен научен сътрудник в Института за САЩ и Канада, каза пред \"Независимая газета\": \"Подобни идеи звучаха в Америка и преди. Там плашеха Русия с жълта опасност. Сега пък взеха да приказват, че Русия била част от западната цивилизация. Това е нещо ново - доскоро, през 90-те и следващото десетилетие, бе прието Русия да се разглежда извън рамките на Европа, най-малкото на пълноценна Европа, сиреч ЕС и НАТО\".\n\r\nА днес по думите на експерта американците явно са погледнали как стоят нещата в американско-китайско-руския триъгълник и са се хванали за главата. По всичко личи, че политиката на Вашингтон стимулира сближаването между Москва и Пекин, и то на антиамериканска основа. Затова там са решили да сменят тренда, включвайки Русия в западната цивилизация.\n\r\n\"Когато Хенри Кисинджър и Никсън използваха съветско-китайските разногласия, те действаха по-обмислено и по-решително. Сега опитите да се забие клин между Русия и Китай изглеждат непрофесионално, смешно дори\", заключи Батюк.\n\r\nНа официално равнище Москва и Пекин строго спазват курса към укрепване на сътрудничеството. В навечерието на преговори в Сочи с китайския външен министър Ван И колегата му от Русия Сергей Лавров подчерта: \"Руско-китайското взаимодействие е сред ключовите фактори за поддържане на международната сигурност и стабилност, за установяване на многополюсен световен ред\".\r\n \r\n/БТА/\n\r\n ", "date": "2019.05.16", "title": "САЩ опитват да забият клин между Русия и Китай "}
{"url": "https://www.dnes.bg/obshtestvo/2019/05/16/nito-edin-uchitel-ne-vyzrazil-sreshtu-detskata-policiia-v-chitankata-za-3-klas.410494", "text": "Читанката за 3 клас, която провокира обществото с приказка за детска полиция, е одобрена за преподаване през миналата година. \n\n\nСпоред процедурата комисия разглежда учебника първоначално и ако бъде одобрен, както е станало в случая, той се изпраща за мнение до всички учители в страната, които преподават в съответния клас.\r\nТова съобщиха за Dnes.bg от пресцентъра на МОН в отговор на запитването ни.\r\n\"Не сме получили нито едно негативно становище срещу този учебник или текстове в него\", посочиха от просветното министерство.\r\nОт там уточниха също, че в учебната програма няма изискване въпросното произведение - \"Новият закон\" от Кристине Ньостлингер, да присъства в читанката.\r\n                    \n                    \n                Решението тази приказка да стане част от съдържанието е изцяло на авторския колектив - С. Здравкова, Т. Власева, Ю. Спиридонова, В. Славова. Изданието е на \"Анубис\".\r\nРедакцията ни се свърза и с издателството и очаква тяхната позиция, както и връзка с авторския колектив за коментар.\r\nСъдържанието на приказката \"Новият закон\" породи негативни коментари в социалната мрежа за това на какво тя учи децата и в контекста на притесненията, че под различна форма се прокарват чужди интереси и виждания у нас за детското възпитание.\r\nВъпросът е чувствителен и заради темата за Стратегия за детето, която разбуни обществото и която е замразена по разпореждане на премиера Бойко Борисов, докато по нея не се проведе широко обществено обсъждане.\r\n \r\n ", "date": "2019.05.16", "title": "Нито един учител не възразил срещу \"детската полиция\" в читанката за 3 клас "}
{"url": "https://www.dnes.bg/temida/2019/05/16/i-obirdjiite-na-kipyreca-pirilis-ostavat-v-aresta.410514", "text": "Двамата роми, които влязоха в нивата на кипърския бизнесмен Димитракис Пирилис в село Болярово, остават в ареста. \r\n \r\nРайонният съд в Пловдив е сметнал, че са налице всички предпоставки, изисквани от закона, за вземане на най-тежката мярка задържане под стража по отношение и на двамата обвиняеми.\r\n\r\n\r\n \r\nПрипомняме, че в събота срещу неделя трима души се опитаха да откраднат за пореден път от фермата на кипърски бизнесмен в село Болярово, но са били забелязани от него. Той се качил и ги подгонил, а по-късно и прегазил 30-годишният Петър. Двамата му съучастници са задържани и срещу тях бе повдигнато обвинение за опит за кражба на две крави.\r\n \r\nС обвинение се сдоби и 60-годишният Пирилис, който е обвинен в причиняване на смърт при умишлено пътнотранспортно произшествие. Днес съдът постанови и за него мярка задържане под стража. \r\n \r\nУбитият Петър Гаджанов пък имал 14 присъди за кражби, една от които именно от фермата на кипърския арендатор. Той оставя бременната си съпруга, като двамата имат още едно дете.\r\n \r\nЕдиният от нарушители е обвинен  за опит за кражба,  извършена при условията на повторност, наказуема от НК с наказание лишаване от свобода от 1 до 10 години. Другият е привлечен като обвиняем за опит за кражба, извършена в условията на опасен рецидив, която се наказва от НК с лишаване от свобода от 3 до 15 години.\r\n \r\nЗащитната теза на обвиняемите е, че не са се опитали да крадат животни, а люцерна, но съдът не прие тези доводи. \r\n ", "date": "2019.05.16", "title": "И обирджиите на кипъреца Пирилис остават в ареста"}
{"url": "https://www.dnes.bg/index/2019/05/16/udar-hvanaha-hakeri-otkradnali-100-miliona-zamesena-e-i-bylgariia.410511", "text": "Европол разби международна кибер банда, откраднала 100 милиона долара от повече от 40 000 души из целия свят, съобщава Нова телевизия.\r\n \r\nМеждународната специализирана операция е проведена на територията на България, САЩ, Грузия, Молдова и Украйна. \r\n \r\nПо данни на Европол, 10 от членовете на бандата са били арестувани в САЩ, а петима руснаци все още се издирват. Сред тях е човекът, за който властите смятат, че е създател на вируса. Един от заподозрените е екстрадиран от България в САЩ.\r\n \r\nБандата е използвала зловреден софтуер на име GozNym, който веднъж засегнал компютъра на жертвите, започва да улавя данните за онлайн банкиране и достъп до банковите сметки. \r\n \r\nВирусът е \"хибрид\" между друга два по-стари софтуера, използвани предимно с цел кражба на информация. Единият от тях - вирусът Gozi е известен с това, че е ползван и преди при координирана атака срещу американски банки. Според експерти, комбинирането на двата зловредни софтуера създава \"двуглаво чудовище\", което трудно може да бъде открито, преди да нанесе вреди. \r\n \r\nРазследването показало уникален стил на работа на хакерите, които са се събрали след като са рекламирали уменията си онлайн, обявяват следователите от холандският клон на Европол в Хага. \r\n \r\nАлън Удуърд, компютърен специалист от Университета в Съри, разказва пред BBC, че авторите на този вирус са рекламирали своя \"продукт\", така че други престъпници да използват услугата на банкови измами и дори са го отдавали под наем.\r\n \r\n\"Този прийом е известен като \"престъпление като услуга\" и е с нарастваща характеристика през последните години, която позволява на организираните престъпни групи да преминат от традиционните наркосделки към много по-доходоносни кибер-престъпления\", казва Удуърд. \r\n \r\nНа десетимата задържани в САЩ са повдигнати обвинения за кражба на пари и изпирането им. Лидерът на мрежата ще бъде съден в Грузия, заедно със свой технически помощник. Есктрадираният от България хакер пък е отговарял за изпирането на парите през различни банкови сметки. Молдова  ще съди човекът, отговорен за криптирането на вируса. \r\n \r\nРазследването е безпрецедентно, особено по отношение на международното сътрудничество на различните разузнавателни агенции, казват следователите. ", "date": "2019.05.16", "title": "Удар: Хванаха хакери, откраднали 100 милиона! Замесена е и България"}
{"url": "https://www.dnes.bg/sofia/2019/05/16/sofiia-na-voina-s-klimaticite-vdigali-shum-drazniat-horata.410507", "text": "Главният архитект на община София Здравко Здравков представи днес новата наредба за градската среда в София и даде отчет за свършеното през изминалата 2018 година, съобщава Нова. \r\n \r\nСпоред едно от предложенията, вписани в документа, столичани ще трябва да подредят външните тела на климатиците си в определена линия по фасадите на сградите. Според общината, капещите по тротоарите климатични системи и вдиганият от тях шум водят до безсъние и раздразнителност у хората, като често се стигало и до саморазправа. Техните собственици ще имат срок от три години, за да ги приведат във вид, в който шумът и вибрациите от работата им да не бъдат доловими за живущите в съседните домове. \r\n \r\nНовият документ предвижда и възможност за софиянци да кандидатстват в общината за изготвяне на проекти за реставрация на ценни сгради и за своя сметка да извършват ремонтите. Вече са избрани 6 цветови палитри, които да унифицират външния вид на сградите.\r\n \r\nЕмблематичните и централни улици на града пък трябва да придобият унифициран вид, а проектите за \"Граф Игантиев\",\"6 септември\" и \"Цар Шишман\" са вече готови. \r\n \r\n\"Тази наредба има огромна претенция да подреди нещата в града и затова при създаването й търсихме примери по цял свят как се правят нещата. Крайната цел е подреждането на града с даване на ясни цветови решения – оформянето на партерите, оформянето на фасадното осветление. Всяка една от тези сгради ще получи своето досие”, обясни архитект Здравков.\r\n \r\nТой бе категоричен, че \"подреждането на къщичката\" ще продължи и в крайните квартали. За там вече има решения как трябва да изглеждат настилките на улиците и тротоарите, както и за градското обзавеждане.\r\n \r\nОчаква се наредбата да бъде гласувана до края на тази година и да влезе в сила от началото на следващата. ", "date": "2019.05.16", "title": "София на война с климатиците: Вдигали шум, дразнят хората"}
{"url": "https://www.dnes.bg/politika/2019/05/16/sled-priziva-na-borisov-uvolniha-zam-shefkata-na-df-zemedelie.410516", "text": "Управителният съвет на Държавен фонд \"Земеделие\" гласува освобождаването на заместник-изпълнителния директор на Фонда Иванка Багдатова - Мизова, считано от днес, съобщава Нова.Във вторник стана ясно, че премиерът Бойко Борисов е поискал оставката на вече бившият министър на земеделието и храните Румен Порожанов, заради факта, че Багдатова-Мизова е все още на работа, а не е уволнена, както е било разпоредено. Тя беше замесена в скандала със злоутреби с европейски средства, след като се оказа, че личният й телефон е обявен в сайт за резервации на къщи за гости в с. Юндола.\r\n \r\nУправителният съвет на ДФ \"Земеделие\" е избрал за заместник-изпълнителен директор Евдокия Кръстева. \r\n \r\nТя има две магистратури - по право и аграрна икономика от УНСС. Била е главен секретар на Изпълнителната агенция по лозата и виното. В продължение на три години, от 2012 до 2015 година, е съветник по кохезионната политика в постоянното представителство на България в Брюксел. ", "date": "2019.05.16", "title": "След призива на Борисов: Уволниха зам.-шефката на ДФ \"Земеделие\""}
{"url": "https://www.dnes.bg/zvezdi/2019/05/16/princ-hari-v-chudesni-otnosheniia-s-tyshta-si-doriia.410486", "text": "Според последните слухове принц Хари вече е успял да изгради силна връзка с тъща си Дория Рагланд. Херцогът на Съсекс и майката на съпругата му Меган Маркъл се сближили още повече след раждането на първородния му син Арчи Хрисън на 6-и май.\n\r\nДория в момента се намира в Обединеното кралство, за да помага на младите родители. \n\r\nСпоред слуховете американката била много оправна с бебето на Меган и Хари и те вече били готови да й предложат да остане да живее с тях за постоянно.\n\r\n62-годишната Дория обитава къщата на Фрогмор в Уиндзор през последните няколко седмици.\n\r\nОчаква се тя да остане с херцога и херцогиня за още няколко седмици, преди да се върне в дома си в САЩ.\n                    \n                    \n                \r\nДория беше единственият член от семейството на 37-годишната бивша актриса, който присъстваше на сватбата й с принц Хари миналата година. Меган повече от година не е говорила с баща си Томас Маркъл.\r\n74-годишният пенсиониран режисьор живее в Росарито, Мексико.\n\r\nСлед раждането на Арчи Томас направи следното изявление: \"Радвам се да чуя, че майката и детето са добре. Горд съм, че моят внук е роден в британското кралско семейство и съм сигурен, че той ще порасне, за да служи на короната и народа на Великобритания с благодат, достойнство и чест.\"\r\nВижте още новини за звездите в ", "date": "2019.05.16", "title": "Принц Хари в чудесни отношения с тъща си Дория"}
{"url": "https://www.dnes.bg/balkani/2019/05/16/svlachishte-v-turciia-otnese-53-sgradi-i-djamiia.410512", "text": "Свлачище унищожи 53 сгради и една джамия в черноморската провинция  Орду в Северна Турция в четвъртък сутринта, съобщи Daily Sabah.\r\nЖандармерията взе необходимите мерки за сигурност и забрани достъпа до областта. В квартала има 70 домакинства.\r\nПред репортери губернаторът на Орду Седар Явуз заяви, че властите са  евакуирали 61 сгради. Той допълни, че държавата ще предостави 214 500  турски лири, или 35 700 долара, в подкрепа на евакуираните.\r\n\"Ще направим и други важни плащания, свързани с други техни спешни нужди\", допъълни той.\r\nПрез февруари в същия район се случи друго свлачище, заради което бяха евакуирани 29 къщи.", "date": "2019.05.16", "title": "Свлачище в Турция отнесе 53 сгради и джамия"}
{"url": "https://www.dnes.bg/za-da-se-razbirame/2019/05/16/kak-da-podobrite-nastroenieto-si-na-rabota.410395", "text": "Средностатистическият човек прекарва почти 100 хиляди часа от живота си в работа. Това неотменно задължение, което повечето от нас имат, в много случаи може да доведе до сериозни здравословни, психически и емоционални проблеми. На работа се сблъскваме с всякакви трудности, проблеми с шефове и колеги, невъзможни срокове, високи нива на стрес. Лошото ни настроение и негативна нагласа в такива моменти нарастват.\r\nНо лошото настроение не е безобидно. За да изпаднем в него, телата ни са произвели високи нива на стресови хормони, които рушат здравето ни по всевъзможни начини. В такива случаи дори е трудно да се отърсим от това настроение след като си тръгнем от офиса, а го пренасяме у дома и в отношенията си с близки и приятели.\r\n                    \n                    \n                Най-доброто, което можете да направите, за да не се стига до влошаване на настроението на работа, (защото винаги има и ще има какво да ви ядоса и огорчи в офиса, където и да сте) е да не допускате то да ви поглъща.\r\nКак да се предпазите от лошото настроение и как да го контролирате, когато ви връхлети?\r\n\r\nКогато усетите, че напрежението се надига във вас, отделете си 5-10 минути за съвсем кратка разходка. Вярвате или не, движението потушава напрежението и помага за намаляване нивата на повишилия се в организма стрес.\r\n\r\nДа се разсеете за кратко също винаги помага. Ако в момента сте се спречкали с колега или шефът ви се е развикал за някаква грешка, поемете си дълбоко дъх, сложете слушалките си и се посмейте вътрешно. Забавните видеа и смешни картинки помагат за намаляване на тревожността и стреса в тялото. Споделете видеото или снимката с приятел. Това ще ви усмихне още повече.\r\n", "date": "2019.05.16", "title": "Как да подобрите настроението си на работа? "}
{"url": "https://www.dnes.bg/politika/2019/05/16/radev-iska-kandidaturite-za-glaven-prokuror-motivirani.410517", "text": "Кандидатурите за главен прокурор трябва да са добре аргументирани и да отговарят стриктно на законовите изисквания, заяви президентът Румен Радев на среща с председателя на Върховния административен съд Георги Чолаков, съобщиха от прессекретариата на държавния глава. \n\"Обществото очаква ясни измерители в прилагането на критериите за независимост на кандидатите\", заяви Радев по време на разговора, който е част от поредица срещи, които държавният глава инициира във връзка с критериите за избор и правомощията на следващия главен прокурор.\r\n\n                    \n                    \n                \r\nПрезидентът и председателят на ВАС отбелязаха, че формална процедура и немотивирани, бланкетни аргументи при излъчване на номинациите за нов главен прокурор, биха компрометирали избора. Сред темите на разговора са били и механизмите за контрол, отчетност, както и отговорностите на \"тримата големи\" в съдебната власт. \n\r\nРумен Радев и Георги Чолаков са обсъдили също бързината и ефективността на административното правораздаване, както и натовареността на съдилищата, като аспекти от съдебната реформа. Утре държавният глава ще разговаря с представляващия Висшия съдебен съвет Боян Магдалинчев.\r\n ", "date": "2019.05.16", "title": "Радев иска: Кандидатурите за главен прокурор – мотивирани"}
{"url": "https://www.dnes.bg/obrazovanie/2019/05/16/52-650-uchenici-sa-gotovi-za-maturata-po-bel-na-21-mai.410490", "text": "52 650 дванадесетокласници ще се явят на държавния зрелостен изпит по български език и литература тази година. За втората задължителна матура заявления за явяване са подали само 41 716 ученици. Това съобщи пресцентърът на Министерството на образованието и науката.\r\nПървата задължителна матура по БЕЛ ще се състои на 21 май, а втората по предмет по избор ще е на 23 май.\r\nНа датата учениците задължително ще трябва да представят личните си карти и служебни бележки за допускане.\r\nОсвен по двама квестори в стаите дежурни в коридорите, Министерството на образованието и науката е предприело допълнителни мерки за сигурност като видеонаблюдение с цел да се предотвратят опитите за преписване. Учениците ще сядат на точно определените за тях места в залите.\r\n                    \n                    \n                За държавния зрелостен изпит по БЕЛ са осигурени 4143 зали в 677 училища, като в тях са включени и две училища в чужбина. За втория зрелостен изпит са предвидени 3861 зали в 608 училища, а за изпитите по желание залите са 174 в 61 училища.\r\nЗадължително ще е използването на черен химикал за изпита, който ще продължи 4 астрономически часа.\r\nМатурите по български език, по чужд език и по всички обществени науки се състоят от три модула. Времето за работа по първия модул е 60 минути. Вторият също е 60 минути, а третият модул е 120. Учениците със специални образователни потребности работят в отделни зали и имат два допълнителни часа за работа.\r\nМодулите за природните науки и математика ще са два. Първият е от 90 минути, а вторият – 150 минути.\r\nЗрелостникът няма право да си тръгне до 60 минути след началото на първия модул. Веднъж напуснал, не може да се връща в изпитната зала.\r\nРезултатите от матурите ще бъдат обявени до 13 юни 2019 година.", "date": "2019.05.16", "title": "52 650 ученици са готови за матурата по БЕЛ на 21 май"}
{"url": "https://www.dnes.bg/sofia/2019/05/16/shte-stanat-li-fasadite-v-sofiia-kato-tezi-v-london-i-parij.410522", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nФасадите в центъра на София могат да станат като тези в Лондон и Париж. Промените предвиждат демонтаж на климатици, кабели и други загрозяващи елементи – това e заложено в нова наредба за градската среда, предложена днес от главния архитект Здравко Здравков по време на годишния му отчет.\n\r\nНа първия етап наредбата за градската среда ще обхване 4 улици в центъра на София – \"Граф Игнатиев\", \"Солунска\", \"Цар Иван Шишман\" и \"6-ти септември\", където общината вече е извършила сканиране на фасадите. В тази зона има 48 сгради паметници на културата.\r\nНа \"Графа\" живее и инженер Петър Ненов. Според него е задължително да се въведе ред и дава пример с външните тела на климатиците.\n                    \n                    \n                \r\nЗа да се създаде този ред главният архитект Здравко Здравков предлага наредба за градската среда със задължителни стандарти. С тази наредба собствениците ще имат определен срок, в който да приведат всички напластявания по фасадите – климатици, фасадно осветление, реклами. Собственикът ще бъде длъжен да спазва съответните цветови решения, определените типове материали - при всяка една реконструкция ще се спазват тези правила.\n\r\nПредвижда се фасадите в центъра на София да са решени в 6 цвята. След влизането на наредбата в сила през 2020 г., собствениците ще имат 3 години да приведат фасадите според стандартите. Проектът е за сметка на общината, но разходите за всичко останало са от джоба на собствениците.\n\r\nСпоред инж. Ненов, за да проработи новата наредба, правилата трябва да са индивидуални за всяка сграда. Наредбата не обхваща само фасадите, а цялата градска среда. Измислен е и специален шрифт за информационните табели. Столичният инспекторат ще контролира, а санкциите са от 200 до 500 лева за физически лица и от 500 до 2000 лева за фирми, \n\r\n ", "date": "2019.05.16", "title": "Ще станат ли фасадите в София като тези в Лондон и Париж?"}
{"url": "https://www.dnes.bg/stranata/2019/05/16/prodyljava-tyrseneto-na-zaikov-specchasti-pretyrsiha-s-ochusha.410519", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nИздирваният за убийството на бившата си съпруга Милена Шишкова - Стоян Зайков, все още е в неизвестност. Днес спецчасти претърсиха село в близост до Костенец, по сигнал, че издирваният е забелязан там. \n\n\nРазследващите претърсиха пристройката до Основно училище \"Св. Св. Кирил и Методий\". Децата бяха на занималня до 17:00 ч., както обикновено. Районът бе блокиран от полицейските части.\r\n\n                    \n                    \n                \r\nПритеснените родители моментално са отишли на място, за да приберат децата си от училище. По техни думи никой не е дал информация какво се случва. Целият град е блокиран – хората живеят на тръни.\n\r\nТова е поредният сигнал, че Стоян Зайков, по прякор Чане, е в района. Днес близките на втората жертва Валентин Петров обявиха, че са забелязали Чане в с. Очуша, което на 15 километра над Костенец.\n\r\n\r\n ", "date": "2019.05.16", "title": "Продължава търсенето на Зайков: Спецчасти претърсиха с. Очуша"}
{"url": "https://www.dnes.bg/eu/2019/05/16/merkel-se-trevoji-za-es-iska-da-raboti-za-bydeshteto-mu.410495", "text": "Германският канцлер Ангела Меркел каза в публикувано днес интервю в шест големи европейски издания, че се тревожи за Европейския съюз и има подновено желание да работи за осигуряване на бъдещето му, предаде ДПА.\n\r\n\"Мнозина се тревожат за Европа, аз също\", каза Меркел в интервюто, отпечатано в германския \"Зюддойче цайтунг\", френския \"Монд\", италианския \"Стампа\".\n\r\n\"Това още веднъж събужда у мен растящо чувство за отговорност да се погрижа за съдбата на Европа заедно с други\", заяви германският канцлер.\n\r\nРазговорът с Меркел, публикуван също в испанския \"Вангуардия\" и полския \"Газета виборча\", може да подхрани спекулациите, че федералният канцлер ще се опита да получи лидерска роля в ЕС след края на мандата си начело на германския кабинет.\r\n                    \n                    \n                \n\r\nПредседателят на Европейската комисия Жан-Клод Юнкер неотдавна каза, че според него е възможно Меркел да се премести в Брюксел. \"Не мога да си представя, че Ангела Меркел ще потъне в неизвестност\", каза Юнкер в края на април пред германската медийна група \"Функе\", припомня БТА.\n\r\nМеркел обяви, че след произвеждането на наближаващите избори за Европарламент ще лобира за съпартиеца си Манфред Вебер - водещ кандидат на Европейската народна партия, за председател на Европейската комисия.\n\r\nМакар че не коментира пряко кандидатурата на Йенс Вайдман за председател на Европейската централна банка, тя каза, че евентуално председателство на Вебер не бива да изключва други германски представители да получат висши постове в ЕС.\r\n ", "date": "2019.05.16", "title": "Меркел се тревожи за ЕС, иска да работи за бъдещето му"}
{"url": "https://www.dnes.bg/zvezdi/2019/05/16/priianka-chopra-tormozena-v-gimnaziiata-s-rasistki-komentari.410461", "text": "Приянка Чопра каза, че е чувала расистки коментари за себе си, докато е била ученичка в гимназията.\r\n\"Имаше наистина расистко поведение, когато бях в гимназията, в 10-и клас. Викаха ми \"Брауни\", казваха ми да се върна на слона, на който съм била, и това наистина ми повлия, когато бях дете, повлия на моята самооценка\", сподели звездата по време на събитие на козметична компания\", предават от \"Female First\". \r\n \r\n36-годишната актриса заяви, че иска да създаде нов свят, в който бъдещите ѝ деца не трябва да се притесняват за несходствата и различието си.\r\n \r\n", "date": "2019.05.16", "title": "Приянка Чопра тормозена в гимназията с расистки коментари"}
{"url": "https://www.dnes.bg/notifikacii/2019/05/16/predi-finala-za-kupata-plovdivchanin-prebi-diado.410508", "text": "38–годишен пловдивчанин е задържан за 72 часа заради побой над възрастен мъж преди мача \"Ботев\" и \"Локомотив\", съобщиха от МВР. \n\n\n\r\nВчера, малко преди началото на футболната среща, състояла се на Националния стадион, между пловдивските отбори \"Ботев\" и \"Локомотив\", бе подаден сигнал, че двама мъже нанасят побой на възрастен мъж, в близост до стадиона. \n\r\nПострадалият 84-годишен мъж е откаран в болнично заведение за оказване на медицинска помощ, настанен е за лечение с фрактура на рамото.\n\r\nВ резултат на предприетите незабавни оперативни действия самоличността на двамата е установена и след приключване на футболния мач са били задържани и отведени за 24 часа в Първо РУ. \n                \n                \r\nПо безспорен начин е установено, че фактическият нападател е 38-годишен, криминално проявен пловдивчанин. \n\r\nСлед доклад на събраните материали в Софийска районна прокуратура му е повдигнато обвинение.\n\r\nНаложена му е мярка за неотклонение \"задържане под стража\" за срок до 72 часа.", "date": "2019.05.16", "title": "Преди финала за Купата: Пловдивчанин преби дядо"}
{"url": "https://www.dnes.bg/notifikacii/2019/05/16/kup-liubopitni-imena-v-nacionala-za-debiuta-na-balykov.410509", "text": "Новият национален селекционер Красимир Балъков повика 27 футболисти за лагер-сбора преди европейските квалификации срещу Чехия на 7 юни и Косово на 10 юни.\n\r\nРодните национали се събират на 29 май в Национална футболна база \"Бояна\", а избраниците на новия наставник на \"лъвовете\" вече са ясни.\n\r\n\n\r\n: Николай Михайлов (Левски), Пламен Илиев (Лудогорец), Христо Иванов (Етър)\n\r\n Страхил Попов (Касъмпаша), Васил Божиков (Слован Братислава), Николай Бодуров (ЦСКА-София), Иван Турицов (ЦСКА-София), Камен Хаджиев (Академия Пушкаш), Антон Недялков (Лудогорец), Иван Горанов (Левски), Кристиан Димитров (Ботев Пд), Виктор Генев (Черно море), Крум Стоянов (Етър)\n                \n                \r\nИвелин Попов (Ростов), Георги Костадинов (Арсенал Тула), Кирил Десподов (Каляри), Тодор Неделев (Ботев Пд), Галин Иванов (Халадаш), Марселиньо (Лудогорец), Кристиян Малинов (ЦСКА-София), Мартин Минчев (Черно море), Георги Илиев (Черно море), Янис Карабельов (Славия), Георги Сърмов (Етър), Станислав Иванов (Левски), Станислав Костов (Левски), Исмаил Иса (Дунав)\r\n\r\n ", "date": "2019.05.16", "title": "Куп любопитни имена в национала за дебюта на Балъков"}
{"url": "https://www.dnes.bg/stranata/2019/05/16/policiiata-izdirva-16-godishna-ot-burgas.410469", "text": "16-годишната Патрисия Благоева Матеева се издирва от полицията, съобщиха от Областната дирекция на МВР - Бургас.\r\nБлизки са подали сигнал, че снощи около 20:00 часа момичето е излязло от дома си и към този час е в неизвестност.\r\nПолицията в Бургас призовава гражданите разполагащи с информация относно местонахождението на Патрисия Матеева да съобщят незабавно на телефон 112 или в най-близкото поделение на МВР.", "date": "2019.05.16", "title": "Полицията издирва 16-годишна от Бургас "}
{"url": "https://www.dnes.bg/sofia/2019/05/16/kola-i-avtobus-na-stolichniia-gradski-transport-se-udariha.410462", "text": "Автобус на градския транспорт и лека кола се удариха на кръстовището между булевардите \"България\" и \"Иван Гешов\" в София, съобщава bTV.\r\nИнцидентът е станал малко преди  8:30 часа сутринта. Двете превозни средства са с леки щети.\r\nПострадали са само двама от пътниците в автобуса - жена на 48 години с лека контузия в областта на лицето и мъж на 27 години с контузия на ръката. Прегледани са на място от екип на Спешна помощ.\r\nДвижението в района се извършва нормално.", "date": "2019.05.16", "title": "Кола и автобус на столичния градски транспорт се удариха"}
{"url": "https://www.dnes.bg/obshtestvo/2019/05/16/armiiata-niama-da-uchastva-v-policeiski-operacii.410472", "text": "Въоръжените сили няма да участват в полицейски операции. Това решиха депутатите с окончателни промени в Закона за отбраната и въоръжените сили.\n\r\nПървоначално в закона беше предложен текст от Министерския съвет, който даваше възможност въоръжените сили да могат да изпълняват задачи по оказване на помощ на държавните органи при противодействие на заплахи с особено висока степен на обществена опасност.\r\nМежду двете четения обаче депутатите решиха, че текстът не е достатъчно добре формулиран и е двусмислен.\n\r\nШефът на военната комисия в парламента ген. Константин Попов уточни, че идеята не е лоша, но трябва да се внесе повече конкретика.\n\r\n\"Въоръжените сили няма да участват в такива операции, които би следвало да са отговоност на МВР и по-специално на жандармерията. Ако се внесе сериозна конкретика, дефинират се ясно понятията, може да го премислим\", коментира той.\n                    \n                    \n                \r\nНа въпрос дали има разнобой между правителството и депутатите, тъй като това е законопроект на Министерския съвет, Попов посочи, че идеята не е лоша, но не е добре формулирана. \"Министерският съвет не може да диктува това, което се случва в Народното събрание\", настоя Попов. \n\r\nТой добави и че с промените в закона се решава проблемът с храната на военнослужещите. \n\r\nС поправките се дава възможност при наличие на обективна невъзможност за осигуряване на безплатна храна и ободряващи напитки по време на занятия, учения, тренировки и лагери, на военнослужещите да се изплаща левовата им равностойност.", "date": "2019.05.16", "title": "Армията няма да участва в полицейски операции"}
{"url": "https://www.dnes.bg/politika/2019/05/16/kak-se-tochi-nzok-medsestri-niakoi-e-nameril-nachin.410448", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Медицинските сестри у нас проведоха масов национален протест вчера под прозорците на властта. Пред Министерския съвет те захвърлиха престилките си символично, но вече са готови това да стане и реалност, защото настояват за нормални условия на труд и нормални възнаграждения.\n\r\nМедицинските сестри също изразиха опасенията си, че заради ниското заплащане и лошите условия на работа професията замира и скоро няма да има кой да я практикува.\n\r\nВеселина Ганчева и Елена Тонева са от здравните работници, които вчера изразиха недоволството си пред Министерския съвет.\n\n\n\r\nВ студиото на \"България сутрин\" те бяха категорични, че са готови да хвърлят оставките си и че обществото трябва да ги подкрепи, защото иначе няма как да има качествено здравеопазване.\n                    \n                    \n                \r\n\"Някой някъде успя да намери в тази схема канал, по който да източва НЗОК и то говоря за медицински работници, говоря за лекари. Те намериха вариант как тези клинични пътеки да бъдат усвоявани. Колкото и да се надува с пари здравеопазването, този канал, ако не се запуши, тези пари ще изтичат и отново няма да има до колегите\", каза Елена Тонева пред .\n\r\nТя и Веселина Ганчева обясниха, че в такъв случай се получава ситуацията у нас, в която с много пари за здравеопазване пациенти и медицински работници са недоволни. Едните от получаваната услуга, другите от възнагражденията си.\n\r\n\"Във Враца, когато ходихме, имаше хора, които стояха без ток. До там не им стигат заплатите. Категорично отказваме да работим за корупционната система на здравеопазването, която съществува в България. Не искаме да сме свидетели на това нещо\", допълни Ганчева.\n\r\nМедицинските сестри изразиха и недоумението си защо синдикалните организации лобират за много работни сфери, но не и за тяхната.\n\r\n ", "date": "2019.05.16", "title": "Как се точи НЗОК? Медсестри: Някой е намерил начин!"}
{"url": "https://www.dnes.bg/obshtestvo/2019/05/16/onlain-shum-detskata-policiia-ni-pazi-v-prikazka-za-3-klas.410470", "text": "\nСоциалната мрежа отново е като разбунен кошер. От вчера във Facebook се разпространява  от Кристине Ньостлингер, публикувана, издание на \"Анубис\", в която се разказва за създаването на детска полиция. Авторският колектив е С. Здравкова, Т. Власева, Ю. Спиридонова, В. Славова.\r\nСлед вчерашното категорично заявление на премиера Бойко Борисов, че  Стратегия за детето няма и проектът тепърва ще се консултира в широк  кръг, в учебниците се оказа, че вече има текстове, съставени по нейните предписания.\r\nСнимките, които се споделят в мрежата, са качени от разтревожени родители, чиито деца изучавали приказката в училище.\r\n                    \n                    \n                Главните герои в нея са добър, ревящ цар, към когото се обръщат с \"шефе\" или \"папа\" и деца, за които той иска да изготви закон за защита. А новият закон постановява: \"Възрастните не бива вече да бият децата и да им се  карат. Забранява се също да им се подиграват и да ги оставят сами, да  ги ръчкат за щяло и нещяло и да не ги вземат насериозно.“\r\nНо тъй като никой не спазвал закона, царят създал \"Тайна полиция\", която да следи за него. И всички възрастни вече трябвало да спазват закона, защото преоблечени доброволци плъзнали навсякъде и слухтели… и донасяли.\r\nИ за \"хепи енд\" - всички възрастни се научили доброволно, без принуда да спазват закона, станали любезни с децата и \"хората заживели задружно и щастливо\".\r\nСпоред пост на писателката ни Никол Данева във Facebook, Кристине Ньостлингер (1936-2018) е австрийски автор, а текстът в оригинал е взет оттук:\r\n\"В методичните указания как да се работи с приказката, е казано, че независимо дали Конвенцията за правата на детето е ратифицирана или не, това малко се отразявало на конкретните преживявания на децата в тяхното ежедневие. И съответно ролята на учителя е да доведе до съзнанието им, че и те имат права, че има хора, към които могат да се обърнат.\r\nНа пръв прочит всичко това (за правата на децата) звучи добре. Пред нас обаче стои въпросът КОИ трябва да бъдат тези хора. И какви точно цели ще преследват. Или всичко пак ще опре до пари, превеждани от чужбина (вижте им сайтовете и откъде им идва финансирането)\", пише в поста си българската писателка.\r\n\r\n\"Текстът е пълна гавра! Нито езикът на който е написан, нито съдържанието могат да обогатят с нещо детето. Жалко е какви гнусни и плоски думи се използват, а за словореда и правописа дори не е необходимо да се споменава. Толкова ли нямаше с какво да обогатят любопитния детски ум, та с тази помия отрано го пълнят!!! Отвратена съм!!!!!\"\n\r\n\"Читанка за трети клас. Това е дъното! Крайно време е да има допитване до родителите на кое издателство да бъдат учебниците, след като Законът допуска такъв избор! Погледнете за какъв изказ става дума, за какво опростачване .... При толкова богато народно творчество, при толкова прекрасни автори и произведения, децата ни да изучават такъв боклук, е недопустимо! Изцяло тенденциозен текст, видимо от километри..., толкова долнопробно за четене! А въпросите към текста ги е мислил някой още по-голям умник....\"\r\n за повече информация. Обясниха ни, че: \"Читанката е далече от телефона и ще трябва време да се провери\". Но ни обещаха да се обадят допълнително.  с въпроси кой е одобрил учебника и неговото съдържание, и с какви аргументи.\r\n ", "date": "2019.05.16", "title": "Онлайн шум: Детската полиция ни пази...  В приказка за 3 клас!"}
{"url": "https://www.dnes.bg/rusia/2019/05/16/protesti-v-ruskiia-grad-ekaterinburg-sreshtu-stroej-na-hram.410471", "text": "Няколко десетки протестиращи бяха арестувани при протестна демонстрация срещу строителството на катедрала в популярен парк в четвъртия по големина руски град Екатеринбург, предаде Асошиейтед прес.\r\nРуските информационни агенции днес се позоваха на съдебните власти, които съобщиха, че 33 души са задържани рано тази сутрин и се очаква да бъдат изправени пред съда за организиране на незаконна демонстрация. ОВД-инфо, организация, която следи арестите на граждански активисти съобщи, че има данни за 70 арестувани, пише БТА.\r\nПротестите в Екатеринбург продължиха трети ден вчера, а полиция за борба с безредиците беше разположена в парка в центъра на града, където двама местни магнати възнамеряват да построят нова катедрала.\r\nКритиците на проекта казват, че строежът ще лиши от малкото зелени площи за почивка града с 1,5 милиона жители.\r\n ", "date": "2019.05.16", "title": "Протести в руския град Екатеринбург срещу строеж на храм"}
{"url": "https://www.dnes.bg/sport/2019/05/16/planinski-koloezdachi-shte-meriat-sili-v-kv-kniajevo.410451", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Крос кънтри надпревара в района на кв. \"Княжево\" предстои този уикенд. Събитието обхваща три групи състезатели – елит, любители и хоби.\n\r\n\"Това е спорт за издръжливост, а не толкова екстремен, нужна е предварителна подготовка, имаме си група за любители, идеята е те да видят опасностите и как действат професионалистите\", коментира велосипедистът Борислав Йорданов в студиото на \"България сутрин\". По думите му ключово за планинското колоездене е човек да не се страхува.\n\r\nЙорданов обясни, че събитието е част от българската колоездачна лига, при участие се трупат точки, като накрая има общо класиране.\n                    \n                    \n                \r\nТази година Борислав възнамерява да премине маршрута Е-8, при който началото е от Боровец и се завършва на крепостта Мезек.\n\r\n\"Подобни инициативи сближават доста хората, раждат истински приятелства\", каза още спортистът пред ", "date": "2019.05.16", "title": "Планински колоездачи ще мерят сили в кв. \"Княжево\""}
{"url": "https://www.dnes.bg/muzika-drugi/2019/05/16/predstoi-nokaut-za-talantite-na-grafa-i-kameliia.410479", "text": "Графа и Камелия ще излъчат по трима финалисти от своите отбори във второто издание на \"Нокаутите\" в \"Гласът на България\" тази неделя. Треньорите ще последват трудния избор на колегите си - Михаела Филева и Иван Лечев, които вече избраха с кого да продължат към концертите на живо.\n\r\nВъв второто, финално издание на \"Нокаутите\", на сцената ще се изявят седемте таланти от отбор Камелия - Георги Пеев, Яна Огнянова, Тодор Симеонов, Мария Величкова, Северина Нейкова и Тино Хаджиев, а след тях за място на живите концерти ще се борят и тези в отбора на Графа -  Моника Петрова, Сергей Вардеварян, Марта Цветкова, Галина Красимирова, Владилена Тодорова, Ивана Муцкова и Атанас Кателиев. \n                    \n                    \n                \r\nВсеки от двамата треньори ще се раздели с по четирима души от отбора си, а с останалите трима ще продължи към финалите на шоуто.\n\r\nЗа първи път в Сезон 2019, опитната Камелия ще преживее изключително тежко сбогуването със своите таланти и емоциите ще вземат връх по време на трудните решения, които й предстоят. \n\r\nСлед всяко изпълнение на участник, неговият треньор ще трябва да реши дали представянето му е било достатъчно добро, за да заеме място на един от трите червени столове на сцената. Стол №1 е предвиден за най-добре представилия се, а стол №3 е опасната зона, от която се отпада лесно. Веднъж заел своя стол, талантът може да бъде изместен от следващия по ред певец, ако той се окаже по-добър. Тримата изпълнители, заели трите стола и след последното, седмо изпълнение, ще бъдат финалисти.\n\r\nНокаутите са последният етап, в който треньорският състав взимат финалното решение кой да продължи напред. След него, по време на концертите, които започват на 25 май по bTV, всичко е в ръцете на зрителите. Те ще изберат кой е най-достоен за титлата \"Глас на България\" и голямата награда от 50 000 лева.", "date": "2019.05.16", "title": "Предстои нокаут за талантите на Графа и Камелия"}
{"url": "https://www.dnes.bg/muzika/2019/05/16/mesechinka-sbydnata-mechta-e-vsiaka-godina-da-svirim-v-bylgariia.410405", "text": "\"Диви и необуздани, като саундтрак към рейва по повод края на вселената…\" – така най-престижното английско списание за уърлд музика определя унгарската етно група Meszecsinka.\r\nБандата, чиито съ-основател е българският музикант, мултиинструменталист и композитор Емил Билярски ще направи европейската премиера на новия си албум именно у нас с два концерта този уикенд – в събота в София (Mixtape5) и в неделя в Пловдив (Бар Конюшните) в рамките на проекта “Европа Психеделика, част от официалната програма на “Пловдив - Европейска столица на културата 2019”.\r\n Емил и Аннамари Ола (вокал, саз) споделят за чисто новия си албум, разликите в културите, мотивацията да продължават да творят музика вече десетилетие, за влиянията и търсенията в живота им.\n                    \n                    \n                \r\n\n\r\nИстинска мечта е, че всяка година идваме в България, понякога дори повече от един път в годината. Никога не сме мислили, че това може да се случи, но благодарение на нашия български организатор - Флориан, който вярва в нас, това вече е факт. Имаме силна българска публика. Тъй като Емил е от България, страната ви винаги е била специално място за нас, наш втори дом. Случи се така, че нашият нов албум ще бъде представен първо в София и в Пловдив. \n\r\n\r\n  \r\nАннамари: Същата енергия, на която сме свикнали от публиката ви.\n\r\n Интересно ни е как ще реагира публиката на новите ни песни, на визията, която ще представим за първи път и на гостенката ни в Пловдив Гергана Димитрова - Белонога, с която ще направим няколко песни заедно.\n\r\n\n\r\nСледвах в Унгария, после останах там да живея. Не беше съзнателен избор – родителите ми бяха за кратко там на работа, аз отидох с тях, а след това беше по-лесно там да намеря работа. Много зависи от това, какво те свързва с родината. Когато дълго време не живееш там, старите приятели и връзки се губят. Имам голям късмет, че с групите ми от 20 години правя концерти в България, чрез тях намерих много нови приятели и затова връщането е винаги радостно. Особено когато идвам с концерт, т.е. представям това, което е най-важно за мен.\n\r\nТези неща, както и още други, са ми повлияли, защото те са в тялото ми, в душата ми, в мислите ми. Това са моите вдъхновения, но правя всичко по свой собствен начин и стил. За мен границите не са важни. Те съществуват вътре в нас и ако можем да ги преодолеем, ще изпитаме магията.\n\r\n\n\r\nДа твориш музика е терапия. Помага ти да се справиш с живота.\n\r\n За мен не е необходима мотивация, правенето на музика е жизнена потребност.\n\r\n\n\r\nКогато свирим, ние никога не мислим за тези неща. Ние свирим това, което имаме нужда да свирим, каквото чувстваме отвътре.\n\r\n Развитието на звука зависи от това, дали си пасват членовете на групата, дали се инспирират взаимно. А да си пасвате не е необходимо да сте от едно село. Може да сте представители на една култура, в такъв случай музиката ви ще е еднородна, а може и като става при нас. Всъщност всеки член на Месечинка идва от различна култура и е с различни интереси, не разбирам какво ни държи заедно.\n\r\n\n\r\n Със сигурност има такива, но все още не е решено.\n\r\n  Аз виждам музикалната сфера като две части - това което вече е създадено и необятно море на потенциала, което не се вижда, докато не мине през теб в материалния свят. Няма нови неща, събрани на една етажерка, които бихме могли да пробваме. Новите неща изникват, когато съумеем да се настроим на правилна вълна. Ако подхождаме рационално към музицирането, се получава повтаряне на направеното от другите. Музиката ни няма да е нова, ако решим да използваме например нов инструмент, а ако съдържанието ѝ носи нещо ново на нас и на слушателите. \n\r\n\r\n        Обожавам Swans, Michael Gira,  Lhasa de Sela, както и сибирската музика – това са моите любимци за всички времена. Ако решите да си ги пуснете, може би ще чуете откъде идва вдъхновението в нашата музика. \n\r\nНапоследък ми действа музика, правена на пред-естетично и пред-интелектуално ниво. В Сибир все още се намират изпълнители на звуци, произлизащи от времето, когато хората не са възприемали музиката като отделен жанр, а са използвали гласа си за лекуване и за предизвикване на специални състояния. Имам усещане, че всичко, което може да се направи с музиката в тази цивилизация, вече е направено. Затова търся инспирации в другите човешки цивилизации.\n\r\n\n\r\n О, това е труден въпрос... доста неща.\n\r\n Нямаме възможност, затова не фантазирам на такива теми. Имам възможност да променя само себе си и със своите действия да внеса малка промяна в европейската сцена. \r\n ", "date": "2019.05.16", "title": "Месечинка: Сбъдната мечта е всяка година да свирим в България"}
{"url": "https://www.dnes.bg/stranata/2019/05/16/sled-signal-za-zaikov-shokova-granata-po-kyshta-v-ochusha.410482", "text": "Спецчастите хвърлиха шокова граната в къща в село Очуша по сигнал, че заподозреният за двете убийства в Костенец Стоян Зайков се намира вътре, предаде Нова. \n\n\n\r\nДействията били предприети след получен сигнал, че заподозреният се укрива на въпросния адрес. Зайков обаче не бил открит там.\r\nСамата шокова граната предизвиква силен звук и светлина с цел да дезориентира човек.\r\nВече седми ден се издирва заподозрения Стоян Зайков. Той е заподозрян за убийството на бившата си приятелка, както и това на неговия съсед и братовчед, чието тяло било намерено огнестрелна рана от ловна пушка. Все още не е ясно дали е жертва на издирвания.", "date": "2019.05.16", "title": "След сигнал за Зайков: Шокова граната по къща в Очуша"}
{"url": "https://www.dnes.bg/obshtestvo/2019/05/16/sloveniia-kym-bpc-predstavliavate-nai-drevnata-kultura-v-evropa.410474", "text": "се днес с у нас , съобщиха от Българската патриаршия. Срещата се е състояла в сградата на Софийската митрополия и в нея са участвали Белоградчишкият епископ Поликарп - викарий на патриарх Неофит, архимандрит Василий - протосингел на Софийската митрополия, и иконом Николай Георгиев - началник на отдела \"Връзки с обществеността\" при Светия синод на БПЦ.\n\n\r\n\n                    \n                    \n                \r\nПо време на приема Анжей Франгеш е споделил, че е изключително важно за Словения и за посолството на страната у нас да има с Българската православна църква. \" и за мен е особено това \", е казал посланик Франгеш. Той е отбелязал, че за Словения е било изключително важно да открие посолство в България, защото българският и словенския народ са братски народи и имат общо минало.\n\r\n\"За мен е най-важният на . . Без  ние нямаше да се намираме тук и сега, а и нещата нямаше да са поставени по този начин. Заради това ще сме ви винаги признателни. Имаме голямо желание да си съдействаме, в която и да е област. Имаме уважение към това, което прави за България. Изразяваме нашата готовност да помогнем на Българската църква в служението й\", е казал посланикът на Словения. Анжей Франгеш е изразил готовността на Словения да помогне във всяка една област от служението на Българската църква, както и на нейното желание за подпомагане на българската общност в неговата страна. е споделил, че Българската православна църква се старае да  и с Поместните православни църкви.\n\r\nНа срещата е бил поставен и въпросът с посещението на папа Франциск у нас. \"Смятаме, че тези контакти помагат много да бъдем едно общество, което е изповядвало добрите взаимоотношения с другите. Стараем се този процес да бъде поддържан за обща полза\", е казал патриархът. Той е добавил, че се надява Словения да помогне в това дело - \"да поддържаме Светото Православие и всички, които желаят да служат на миротворческото служение\".", "date": "2019.05.16", "title": "Словения към БПЦ: Представлявате най-древната култура в Европа"}
{"url": "https://www.dnes.bg/obshtestvo/2019/05/16/lekari-dokoga-shte-tyrpim-da-ni-obijdat-biiat-dori-i-streliat.410481", "text": " изразява безусловната си към , който бе , докато изпълнява професионалните си задължения, съобщиха от организацията.\n\r\n\n\r\nНа 15.05.2019 г. ц е влязъл в кабинета на д-р Андрей Стоянов в Бургас  и е  с газов пистолет, произвеждайки  няколко изстрела. По това време д-р Стоянов е обгрижвал пациент, но за щастие никой не е пострадал.\n                    \n                    \n                \r\n\"\", попитаха загрижени лекари. \n\r\n\"Многократно сме всяка форма на и сме заявявали, че е необходим , който да на работното им място, за да може спокойно да изпълняват задълженията си. Българските лекари настояваме институциите в България, които са ангажирани да оказват дисциплиниращ ефект, да бъдат максимално строги и безкомпромисни и да не се взимат предвид смекчаващите вината обстоятелства.\", категорични са от БЛС.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.05.16", "title": "Лекари: Докога ще търпим да ни обиждат, бият, дори и стрелят?"}
{"url": "https://www.dnes.bg/televizia/2019/05/16/fenove-s-peticiia-da-se-presnima-8-iia-sezon-na-igra-na-tronove.410483", "text": "Последният сезон на култовата сага \"Игра на тронове\" предизвика много полярни мнения, но за първи път има и толкова гневни фенове.\n\r\nТе дори се обединиха в петиция, в която вече има над 20 000 подписа. Те призоваха създателите на поредицата Дейвид Бениоф и Ди Би Уайс да преработят последния сезон, който раздели почитателите на Троновете по целия свят.\n\r\nПредпоследният епизод се оказа един от най-критикуваните. В него Денерис Таргариен изпадна в лудост и с дракона си опустоши Кралски чертог.\n\r\n\"Дейвид Бениоф и Ди Би Уайс доказаха, че са ужасно некомпетентни, когато нямат изходен материал, т. е. книгите\", пишат в петицията.\n\r\n\"Двамата току-що съсипаха 30 години от работата на Джордж Р. Р. Мартин за 90 минути\", написа след излъчването на последния епизод основателката на Анапурна Пикчърс Меган Елисън.\r\n                    \n                    \n                Според нея трансформацията, която са направили от спасяващата животи до унищожителката Денерис е лоша.\r\nВижте още за \"Игра на тронове\" в", "date": "2019.05.16", "title": "Фенове с петиция да се преснима 8-ия сезон на \"Игра на тронове\""}
{"url": "https://www.dnes.bg/muzika-drugi/2019/05/16/koi-specheli-dvoen-bilet-za-andre-riio.410491", "text": "Поради огромния интерес и след напълно разпродадена зала на 8 юни, Андре Рийо обяви втори концерт в София - на 9 юни в зала \"Арена Армеец\".\r\nКраля на валса и неговият оркестър \"Йохан Щраус\" ще гостуват у нас с нова и изненадваща програма. Музикантите обещават повече валсове и много емоции на публиката.\r\nБГ Саунд Стейдж и Dnes.bg ви дадоха възможност да спечелите един двоен билет за събитието на 9 юни.\r\nПобедителят бе изтеглен на томболен принцип сред всичките 486 участници.\r\nДва билета за събитието печели:\r\nПредставител на маркетинг отдела на Инвестор Медия Груп ще се свърже с печелившия, за да уточнят как да бъде получена наградата.\r\nБлагодарим на всички участници в играта и пожелаваме късмет в следващите ни такива. ", "date": "2019.05.16", "title": "Кой спечели двоен билет за Андре Рийо?"}
{"url": "https://www.dnes.bg/temida/2019/05/16/pirilis-ostava-v-aresta-zaradi-pregazeniia-rom.410485", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОкръжният съд в Пловдив остави в ареста бизнесмена Димитракис Пирилис, който прегази с пикапа си ром, влязъл във фермата му да краде.\r\nМагистратите уважиха искането на прокуратурата за вземане на най-тежката мярка за неотклонение спрямо Пирилис.\n\nСрещу кипърския гражданин е повдигнато обвинение за това, че на 11 срещу 12 май 2019 г., в землището на Болярино при управление на товарен автомобил умишлено е причинил смъртта на 30-годишния Петър Гаджанов.\r\n\"За 17 години престой в България съм инвестирал 5 млн. лева, на никого не съм направил нищо лошо. Много пъти бях ограбван, но полицаите все ми казваха да пия една студена вода. Взеха ми 150-200 животни\", заяви Пирилис пред съда, цитиран от .\r\nМярката за неотклонение може да бъде обжалвана в тридневен срок.", "date": "2019.05.16", "title": "Пирилис остава в ареста заради прегазения ром"}
{"url": "https://www.dnes.bg/stranata/2019/05/16/sled-proverka-risunkite-v-peshtera-magura-ne-sa-bili-nadraskani.410489", "text": ", че са в пещерата Магура в Северозападна България, това заяви кметът на Белоградчик Борис Николов, съобщава БНР. \r\n\n\r\nНиколов е категоричен, че , която е  в града Ивайло Крумов в пещерата по повод съобщения в медии, че върху рисунки са изписани две лични и едно фамилно име, доказва, че\n                    \n                    \n                \r\nВ момента се подготвя документацията, свързана с предстоящото включване на праисторическите рисунки в списъка с културното наследство на , добави кметът Николов.\r\nОт Facebook групата \"Българска история\" споделиха видео, което показва реалното състояние на пещерата днес. Видеото поражда множество въпроси за опазването й.\r\n", "date": "2019.05.16", "title": "След проверка: Рисунките в пещера \"Магура\" не са били надраскани "}
{"url": "https://www.dnes.bg/notifikacii/2019/05/16/venecuela-shte-obsyjda-grajdanskiia-si-mir-v-norvegiia.410424", "text": "Представители на венецуелското правителство и на опозицията са заминали за Норвегия, за да обсъдят \r\n възможността за преговори за решаване на политическата криза в страната, съобщиха Ройтерс и Асошиейтед прес.\r\nВластите на Венецуела ще бъдат представени в Осло от министъра на информацията Хорхе Родригес и от губернатора на щата Миранда Ектор Родригес.\r\nОт опозицията за Норвегия са заминали вторият заместник-председател на парламента Сталин Гонсалес и политическите съветници Херардо Блайд и Фернандо Мартинес.\r\nНорвежкият външен министър заяви през март, че е готов да действа като посредник за преговори между венецуелското правителство и опозицията, припомня агенцията. До момента противоборстващите страни не са провели срещи, но ще разговарят поотделно с норвежки дипломати, заявил пред Ройтерс източник от опозицията.\r\n                \n                В реч, излъчена по националната телевизия вчера, венецуелският президент Николас Мадуро заяви, че Хорхе Родригес \"изпълнява важна мисия в чужбина\", но не посочи повече подробности.\r\n(БТА)\n\r\n ", "date": "2019.05.16", "title": "Венецуела ще обсъжда гражданския си мир в Норвегия"}
{"url": "https://www.dnes.bg/snimka-na-denia/2019/05/16/i-dnes-shte-vali-ne-zabraviaite-chadyrite.410427", "text": "Облачността днес ще е предимно значителна, с временни разкъсвания над западните и централните райони. Преди обяд на места в Източна България ще има превалявания от дъжд.\r\nСлед обяд ще се развива купесто-дъждовна облачност и на места, главно в Западна и Централна България ще има краткотрайни, в отделни райони интензивни валежи, придружени с гръмотевици.\r\nВятърът ще е слаб до умерен, в западната половина от страната от север-северозапад, а в източната - от изток-югоизток.\r\nСпоред максималните температури ще са предимно между 18°-23°, в София около 18°.По Черноморието ще е предимно облачно, на места с превалявания от дъжд. Ще духа слаб до умерен вятър предимно от изток. Максимални температури на въздуха: 18°-21°.\r\n                \n                Температурата на морската вода е 15-16°. Вълнението на морето ще е 2-3 бала. Атмосферното налягане слабо ще се понижи, ще е по-ниско от средното за месеца.\r\nНад планините ще е предимно облачно, по високите части и мъгливо. Ще има валежи от дъжд, над 2000 метра - от сняг, в следобедните часове, на места с гръмотевици. Ще духа слаб до умерен вятър от юг-югоизток. Максимална температура на височина 1200 метра около 12°, на 2000 метра - около 5°.", "date": "2019.05.16", "title": "И днес ще вали, не забравяйте чадърите"}
{"url": "https://www.dnes.bg/notifikacii/2019/05/16/braziliia-zaliata-ot-protesti-rejat-parite-za-vuz-ove.410428", "text": "Стотици хиляди преподаватели и студенти излязоха по улиците на големите градове в Бразилия, за да протестират срещу съкращаването на субсидиите за федералните университети, съобщиха Франс прес и Ройтерс. Това беше първата национална масова демонстрация срещу крайнодесния президент Жаир Болсонаро от идването му на власт през януари. \r\nПротестните акции, състояли се в 188 градове по цялата страна, бяха белязани и от спиране на учебния процес в стотици частни и държавни университети. \r\nПолицията съобщи за 20 000 демонстранти в град Белем и за 15 000 в столицата Бразилия. Според организаторите 150 000 души са протестирали в Сао Пауло, 70 000 в Салвадор, 20 000 в Куритиба и 15 000 в Бело Оризонти. В Рио де Жанейро десетки хиляди демонстранти изпълниха центъра на града. \r\n                \n                Президентът Болсонаро, който е в Тексас, за да получи наградата на Търговската камара САЩ-Бразилия, нарече протестиращите студенти \"полезни идиоти\", които \"нямат нищо в главите си\". Думите му бяха посрещнати с гняв в социалните мрежи, отбелязва АФП. (БТА)\r\n ", "date": "2019.05.16", "title": "Бразилия залята от протести, режат парите за ВУЗ-ове"}
{"url": "https://www.dnes.bg/notifikacii/2019/05/16/plovdivskiiat-lokomotiv-vyrvi-kym-evropa.410429", "text": "Президентът на Локомотив Пловдив Христо Крушарски бе видимо щастлив от победното 1:0 над Ботев Пловдив и спечелването на купата на България.\r\n\n\r\n\"Тази победа дойде след една редовна наша игра и много сериозно отношение на финала от страна на момчетата. Те се надъхаха повече, отколкото аз ги надъхах преди мача. Заслугата е тяхна. Аз съм бил винаги локомотивец - от четири години правя всичко на Локомотив. Аз бях тук, когато разбрах, че феновете имат проблем по пътя и веднага се намесих\".\n                \n                \r\n\"Този мач в Пловдив щеше да има още по-добра атмосфера. Такъв празник не се е случвал скоро на български стадион. Оттук нататък Локомотивът върви към Европа. Ще имаме добри успехи и там”, заяви Крушарски.\n\r\n“Аз обещания не поемам, а правя това, което мога и го върша що-годе перфектно. Всеки си има собствено мнение, малко ли бяха критиките. Човек трябва да е над нещата, да приема негативите и да се радва на позитивите. Момчетата казаха, че премиите не ги интересуват, а какво ще им да аз, това вече е мое решение”, допълни босът.\r\nОще за спорт четете в \r\n ", "date": "2019.05.16", "title": "Пловдивският Локомотив върви към Европа"}
{"url": "https://www.dnes.bg/index/2019/05/16/mvr-dopuska-i-vtoroto-ubiistvo-v-kostenec-e-delo-na-zaikov.410430", "text": "Има вероятност и второто убийство в Костенец да е дело на Стоян Зайков. Това каза на брифинг пред сградата на РУ - Костенец главният секретар на МВР главен комисар Ивайло Иванов.\r\nВчера в града откриха мъртъв съседа на Зайков - 42-годишният Валентин е бил застрелян. Той е бил застрелян в брадата, но не със същото оръжие, с което е убита Милена.\n\n\n\r\n\"Няма категорични данни, че заподозреният, които издирваме от миналата седмица, е извършителят и на второто убийство. Починалият е съсед на евентуалния заподозрян, но до момента нямаме категорични данни, че убийствата са извършено от един и същи човек, въпреки че не изключваме тази версия и работим по нея“, посочи главният секретар на МВР.\r\n                \n                \r\n\"Двамата са били съседи, имат роднинска връзка, назад във времето са имали дразги, но данните, които имаме до момента, показват, че доста време не са имали конфликт. Били са на чисто човешки отношения“, допълни Иванов, цитиран от \"Фокус\".\r\nПопитан дали има сигнали или някаква информация относно второто убийство, той каза: \"Досега нямаме сигнал някой нещо да е чул, да е свидетел. Убийството е извършено с огнестрелно оръжие. Никой не е чул изстрел, никой не е видял нещо съмнително в района. Има попадения от сачми. След приключване на съдебно медицинската експертиза ще имаме яснота.\"\r\nНа въпрос каква е вероятността второто убийство в Костенец също да е дело на издирвания Зайков,  главният секретар на МВР обясни, че докато не се отхвърли с категоричност всяка от версиите, ще се работи по всяка една.\r\n\"Тази версия остава“, изтъкна главният комисар на МВР. По думите му има вероятност издирваният Стоян Зайков да се е укривал в дома на втория убит.\r\nГлавният комисар Ивайло Иванов обеща, че МВР ще докара допълнителни сили в Костенец и ще бъде задържан извършителят на убийствата.\r\nПопитан дали втората жертва е споделила с тях притеснения спрямо съседа си Стоян Зайков, Иванов каза: \"Не, той пред нас категорично е заявил, че ще ни оказва съдействия и че с каквото може ще ни е полезен. Не е имал притеснения и не ги е споделял с нас. Това ни навежда, че той може да е и евентуален помагач, но това са само догадки“.\r\n\"Валентин е живял сам. Разведен е. Биващата му съпруга има дете. Не живее тук в района. През деня е бил на работа, последно е видян жив на 15.00 часа предния ден. Намерен е от роднината, който го е потърсил“, добави Иванов.\r\nТой обясни, че сигналите, подавани в полицията, са проверени и никои от тях не отговаря на описанието.\r\n\"През нощта работата продължи и сега продължава и ще останем тук, докато не бъде заловен извършителят, няма да си тръгнем, за да е осигурена сигурността на гражданите“, изтъкна главният комисар на МВР.\r\nПопитан дали в дома на втората жертва са намерени доказателства, че там някои се е укривал, той отговори: „Няма данни, след направен опит са иззети веществени доказателства. Предстои им анализ. Със сигурност убиецът е пребивавал там, но дали през цялото време е бил там, или е влезнал непосредствено преди убийството, предстои за доказване“, добави главният комисар на МВР.\r\n„На цялата територия на града има полицейски сили“, подчерта Иванов и призова гражданите да подадат веднага сигнал в полицията, ако видят нещо съмнително. \r\n ", "date": "2019.05.16", "title": "МВР допуска: И второто убийство в Костенец е дело на Зайков"}
{"url": "https://www.dnes.bg/index/2019/05/16/receptata-dnes-pylnena-pystyrva-na-furna.410338", "text": ":\r\n1 пъстърва, почистена\r\n3 яйца\r\n1 глава лук, нарязана\r\n50 г масло\r\n1 филия хляб\r\n60 мл прясно мляко\r\n100 г пармезан, настърган\r\n2 супени лъжици горчица по избор\r\nсол и черен пипер на вкус\r\n \r\n:\r\n \r\nЗагрейте фурната на 180 градуса. Отстранете костите на пъстървата с помощта на щипка или ножици. Отрежете гръбната кост и я издърпайте откъм главата до опашката. Свалете месото от костите като използвате вилица. Накрая трябва да се получи „изпразнена кожа“ с глава и опашка.\r\n \r\nСмелете месото на рибата в чопър или кухненски робот. Сварете яйцата. Обелете ги и ги намачкайте. Запържете лука в маслото. Охладете и ги добавете към смляното месо на рибата. Накиснете хляба в млякото, след това го намачкайте и добавете също към рибата заедно с останалото мляко. Прибавете настъргания пармезан, яйцата и горчицата. Овкусете със солта и пипера.\r\n \r\nВтрийте малко сол и пипер и в кожата на рибата. Напълнете я с плънката. Печете под фолио за 40 минути. Махнете фолиото и печете още 5 минути. Сервирайте с гарнитура по избор.\r\n\r\n", "date": "2019.05.16", "title": "Рецептата Dnes: Пълнена пъстърва на фурна "}
{"url": "https://www.dnes.bg/world/2019/05/16/zemen-trus-s-magnitud-5-3-e-registriran-v-arjentina.410432", "text": "Земетресение с магнитуд 5,3 беше регистрирано в Аржентина, съобщи сеизмологичната служба на Хонконг, цитирана от ТАСС.\r\nЕпицентърът на труса е бил на територията на провинция Сан Хуан, на 150 км северозападно от град Мендоса.\r\nНяма данни за жертви и разрушения, предаде БТА.\r\n ", "date": "2019.05.16", "title": "Земен трус с магнитуд 5,3 е регистриран в Аржентина"}
{"url": "https://www.dnes.bg/zvezdi/2019/05/16/bebeto-na-petia-dikova-debiutira-s-kadyr.410437", "text": "Бебето на Петя Дикова и Илиян Любомиров направи своя светски дебют, по-скоро дебют в социалните мрежи. Първият кадър на звездния наследник качи гордият татко.\r\n\"Щастието е синът ти да заспи върху теб, да го гледаш как се усмихва насън и през цялото време да ти мирише на бебе\", написа писателят. \r\nМалкият Александър се роди на 22 април. Въпреки че е едва на няколко седмици, бебето на Дикова е най-желаното от десетки компании, които искат да го снимат в рекламни клипове. Семейството обаче е категорично, че синът им не е за продан. \r\n\"Като порасне, може да се разсърди, като види, че снимките му с ново пюре или биберон пълнят социалните мрежи\", категорични са родителите му.", "date": "2019.05.16", "title": "Бебето на Петя Дикова дебютира с кадър"}
{"url": "https://www.dnes.bg/index/2019/05/16/sys-socialnite-mreji-raste-tyrseneto-na-esteticheskata-hirurgiia.410436", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Какви са най-новите тенденции и практики в естетичната и пластичната хирургия? Темата коментира водещият турски пластичен хирург д-р Аслъ Датлъ.\n\r\n\"Подобрява се много нивото на естетичната хирургия. Благодарение на социалните медии, търсенето на пластични операции, расте. Хората искат бързи резултати. Освен операции, те подобряват визията си и с филъри\", сподели хирургът.\n\r\nСпоред нея всеки пациент трябва да се разглежда поотделно и понякога дори лекарите се налага да влизат в ролята на психолози, за да го разберат.\n\r\nТя посочи, че новата тенденция в естетичната хирургия е резултат, който се доближава максимално до естественото.\n                \n                \r\nПред  Датлъ разказа за случай, в който е отказвала интервенция - на пациентка, която е поискала 1000 кубика силикон.\n\r\nЗа реконструктивните операции тя сподели следното:\n\r\nПри тях се опитваме да получим естетически приемливи резултати и да минимизираме самите белези.\n\r\nТя допълни, че на ниво травми и изгаряния, както и възстановяване на лицеви части, тя и колегите ѝ винаги опитват да запазят функцията на определения орган.\n\r\nПо думите ѝ едни от най-сложните операции, които е правила, са на пациентки с рак на гърдата, където се налага премахване на цялата тъкан. И поясни, че понякога те отнемат между 5 и 8 часа и възстановителният период също е дълъг.\n\r\nОтносно манията на хората напоследък да изглеждат по един и същи начин, пластичният хирург е на мнение, че отново причината са социалните мрежи. Тя смята, че те искат да са като някого другиго, защото се възхищават на звездите по телевизията. Но подчерта, че лекарите трябва да са консервативни в това отношение.\n\r\n\"Известните личности са по-изискващи\", сподели още в студиото на \"Денят ON AIR\" Датлъ.\r\n ", "date": "2019.05.16", "title": "Със социалните мрежи: Расте търсенето на естетическата хирургия "}
{"url": "https://www.dnes.bg/rusia/2019/05/16/rusiia-se-prevyoryjava-s-iztrebiteli-ot-peto-pokolenie.410438", "text": "Президентът на Русия Владимир Путин нареди Въздушно-космическите сили на страната да бъдат въоръжени с нови машини, включително с изтребители от пето поколение Су-57. Производителят направи отстъпка от цената и руският бюджет ще може да купи почти пет пъти повече такива самолети от предвиденото, пише \"РБК\".\n\r\nДо 2028 г. с изтребители Су-57 трябва да бъдат преоборудвани най-малко три полка от руската армейска авиация, заяви Путин на военно съвещание в Сочи. \n\r\nГлавнокомандващият разпореди в същия срок да се модернизира и нейният хеликоптерен парк с най-малко 100 съвременни бойни летателни апарата Ми-28НМ.\n\r\nРуските многоцелеви изтребители Су-35С и Су-57 са \"машини с уникални характеристики, най-добрите в света\", отбеляза президентът.\n                    \n                    \n                \r\nДържавната програма на Русия за покупка на въоръжения предвиждаше войските да получат 16 Су-57 до 2027 г., напомня вестникът, цитиран от БТА. Печатът обаче цитира уточнение на Владимир Путин, че военната промишленост прави двайсетпроцентова отстъпка от цената, благодарение на което ще бъдат купени 76 такива самолета.\n\r\nСу-57 е първият руски изтребител от пето поколение; точните му характеристики не се съобщават. Знае се, че самолетът може да носи оръжия от клас \"въздух-въздух\" и \"въздух-земя\". От февруари 2018 г. машини от този модел се изпробваха в бойни условия в Сирия, припомня \"Известия\".\n\r\nПо данни на \"Комерсант\" договорът за покупка на 76 изтребителя Су-57 е на стойност около 170 милиарда рубли. \"Това го прави най-големия в историята на авиацията и гарантира, че мощностите на авиационния завод в Комсомолск на Амур ще бъдат натоварени най-малко десетилетие напред. Споразумението може да бъде подписано в присъствието на президента по време на въздушно-космическото изложение МАКС-2019\" през юли т. г., добавя всекидневникът.\n\r\nИзявлението на Путин поражда куп въпроси у военните експерти, коментира специализираното онлайн издание \"Авиа\".\n\r\n\"76 изтребителя Су-57, приети на въоръжение в Русия, няма да могат дори да оправдаят изцяло средствата, отпуснати за разработка на този боен самолет. А да не говорим, че десетки милиарди рубли са отишли само за създаване на двигателя от т. нар. втори етап\", заявява специалист, цитиран в статията.\n\r\nВ рамките на проекта Су-57 първоначално бе предвидено да бъдат създадени почти хиляда бойни машини от пето поколение, повечето предназначени за износ. Обаче Китай, Индия, Иран и Южна Корея се отказаха от намерението да купят руските бойни самолети, посочва \"Авиа\".", "date": "2019.05.16", "title": "Русия се превъоръжава с изтребители от пето поколение"}
{"url": "https://www.dnes.bg/notifikacii/2019/05/16/mazno-soleno-sladko-bum-na-zatlysteli-deca-v-uchilishte.410433", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Здравословното хранене е въпрос на познания и навици. И тук идва ролята на родителите, които според специалистите трябва да възпитат такива в децата още от момента на тяхното първо захранване.\n\r\nА как да ги приучим сами да отказват вредните храни сподели в \"България сутрин\" специалистът по здравословно хранене Яна Данаилова.\n\r\n\"Прекалената рестрикция и тоталната забрана, фокусират вниманието на децата върху \"забранения плод\". Единственият начин да успеем да ги приучим да се хранят здравословно, е това да бъде начин на живот и хранене у дома\", подчерта експертът.\n\r\nТя поясни, че Световната здравна организация препоръчва да не се дават храни, съдържащи захар на деца под 2 години.\n                \n                \r\nПо думите ѝ статистиката сочи, че ние консумираме в пъти над препоръчителните норми захар.\n\r\n\"Това крие рискове от развитие на сърдечно-съдови заболявания, затлъстяване, диабет и др. в зряла възраст\", отбеляза Данаилова.\n\r\nСпоред нея, родителите са тези, които трябва да създадат навиците на живот у децата, които ще ги превърнат в здрави, активни и успешни възрастни хора.\n\r\nСпециалистът по здравословно хранене препоръча да се четат внимателно етикетите и да се избягват храни с над 22 на 100 грама захар.\n\r\nТя посъветва естествената фруктоза да си набавяме от плодовете и зеленчуци, като ги комбинираме с фибри и минерали.\n\r\nКато най-вредни храни, гостът на  посочи рафинираните.\n\r\n ", "date": "2019.05.16", "title": "Мазно, солено, сладко: Бум на затлъстели деца в училище"}
{"url": "https://www.dnes.bg/sofia/2019/05/16/stolichanka-nameri-jylti-paveta-v-novozakupen-imot.410440", "text": "Заместник-на Столична общинасъобщи във Facebook, че добросъвестна е в новозакупения си имот цяло пале с . Решението на жента е било благородно – , за да бъдат използвани по предназначение. Ето какво каза и Балабанов в социалната мрежа:\n\n\r\n\n\r\n„Столичанка откри около  в двора на новозакупения си имот в кв. \"\". Жената се свърза със Столична община и съобщи за находката. Благодарим за , с която тя се към  керамични .\n                    \n                    \n                \r\nПо нейно желание не съобщаваме името й.\n\r\nЕкип на общинското дружество \"Софинвест\" веднага посети адреса на софиянката, за да прибере жълтите павета, които са обявени за културно наследство.\n\r\nСпоред , те са внесени от. През 1907 г. и 1908 г. с тях са застлани бул. \"Цар Освободител\" и площада пред Народното събрание.\r\nЖълтите павета, които през изминалите над 110 години в някои участъци са заменени с друг вид настилка, се , за да се използват при ремонт в централната част на столицата.\n\r\nДо момента у нас която .“", "date": "2019.05.16", "title": "Столичанка намери жълти павета в новозакупен имот"}
{"url": "https://www.dnes.bg/zvezdi/2019/05/16/iana-titova-dari-aleks-s-momichence-za-vtori-pyt.410441", "text": "Александър Алексиев и Яна Титова станаха родители за втори път. Актрисата роди момиченце, което ще носи името Хана. Алекс съобщи новината чрез профила си във Facebook.\r\nАктьорът от \"Възвишение\" публикува снимка, на която се вижда как голямата дъщеря Ая държи малкото бебе и написа: \"С Яна Титова сме изключително благодарни на целия екип на Аджибадем Сити Клиник Болница Токуда и д-р Весела Маркова. Впечaтлени сме от от отношението на всички тук, беше един път... беше и забавно, и много вълнуващо. Бебето се казва Хана и е много приятна!\".\r\n \r\nТой публикува същата снимка и в Instagram, и отбеляза: \"Новият член на семейството\".\r\n \r\nПървото им дете, Ая, вече е на 5 годинки. Феновете веднага затрупаха Алекс и Яна с поздравления и пожелания за бебето.", "date": "2019.05.16", "title": "Яна Титова дари Алекс с момиченце за втори път"}
{"url": "https://www.dnes.bg/sofia/2019/05/16/vijte-kyde-niama-da-ima-voda-v-sofiia-v-petyk-17-mai.410444", "text": "На 17 май 2019 г. (петък), във връзка с прекъсване на сградно водопроводно отклонение до бл. 14 жк. „Зона Б-5“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на:\r\nул. „Одрин“ от бул. „Александър Стамболийски“ до ул. „Партений Нишавски“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Одрин“ ъгъла с ул. „Позитано “.\n\r\nНа 17 май 2019 г. (петък), във връзка с изпълнение на инвестиционен проект за подмяна на уличен водопровод на ул. „Монтевидео“ кв. „Овча купел“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на:\r\nул. „Монтевидео“, ул. „Гайтанци“, ул. 315, ул. „Президент Линкълн“\n                    \n                    \n                \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Монтевидео“ ъгъла с ул. „Барите“.\n\r\nСлед възстановяване на водоснабдяването е възможно временно повишаване  мътността на водата.\n\r\nСлед реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.\n\r\nНа 17 май 2019 г. (петък), във връзка с подмяна на водомерен възел на бул. „Възкресение“ жк. „Красна поляна“ 1 се налага спиране на водоподаването от 09:00 до 12:00 часа на клиентите на „Софийска вода”, живеещи в района на:\r\nул. „Румяна“.\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Румяна“ бл. 24.\n\r\nНа 17 май 2019 г. (петък), във връзка с диагностика на уличен водопровод в кв. „Абдовица“ №63 се налага спиране на водоподаването от 09:30 до 16:30 часа на клиентите на „Софийска вода”, живеещи в района на:\r\nкв. „Абдовица“ от №1 до №160\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: кв. „Абдовица“ №88.\n\r\nНа 17 май 2019 г. (петък), във връзка с подмяна на сградно водопроводно отклонение на ул. „Кораб планина“ жк. „Лозенец“ се налага спиране на водоподаването от 10:30 до 19:00 часа на клиентите на „Софийска вода”, живеещи в района на:\r\nул. „Кораб планина“ от ул. „Трепетлика“ до ул. „Плачковица“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кораб планина“ ъгъла с ул. „Плачковица“.\n\r\nНа 17 май 2019 г. (петък), във връзка с изграждане на уличен водопровод на ул. „Загребска“ кв. „Овча купел“ се налага спиране на водоподаването от 08:00 до 20:00 часа на клиентите на „Софийска вода”, живеещи в района на:\r\nул. „Загребска“ от ул. „Ново село“ до ул. „Любляна“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Загребска“ ъгъла с ул. „Любляна“.\n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\n\r\n ", "date": "2019.05.16", "title": "Вижте къде няма да има вода в София в петък, 17 май "}
{"url": "https://www.dnes.bg/obshtestvo/2019/05/16/nova-deputatka-poloji-kletva-zaema-miastoto-na-taneva.410445", "text": "Нова депутатка положи клетва в началото на днешното пленарно заседание, след като Десислава Танева вчера бе избрана за земеделски министър.\nДо рокадата в Министерския съвет се стигна, след като Румен Порожанов подаде оставка заради започналото разследване за злоупотреби с европейски средства в ДФ \"Земеделие\", когато институцията е ръководена от него.\r\nКато мотив за решението си Порожанов посочи, че не желае атаката срещу него да влияе на работата на правителството.\r\nТака набързо Порожанов бе освободен от поста му и овакантеното от него място бе заето от Десислава Танева, която бе земеделски министър и във втория кабинет на Бойко Борисов.\r\nМария Белова бе част от листата на ГЕРБ в Сливен на парламентарните избори през 2017 г.", "date": "2019.05.16", "title": "Нова депутатка положи клетва, заема мястото на Танева"}
{"url": "https://www.dnes.bg/obshtestvo/2019/05/16/zabraveni-pacienti-v-kurilo-sybirat-pari-za-lineika.410435", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Пациенти събират пари за линейка за психиатричното заведение в Курило. Наскоро директорът на болницата каза, че при нужда те използват автомобилите на Спешна помощ, което обаче се заплаща.\n\r\nВ \"България сутрин\" Любомир Сирков от Асоциация на семейства за партньорства в психиатрията заяви, че за закупуването на линейката са необходими около 20 хиляди евро.\n\r\n\"От няколко години ръководството на болницата е поставяло този въпрос публично, но няма особен резултат. Затова ние, като асоциация, решихме да направим нещо и стартирахме кампанията \"Линейка за Курило\". Сумата, която е необходима е около 20 хиляди евро. Това ще е машината, която ще обслужва болните в Курило, които имат здравословен проблем извън психическия. Имаше случай, в който настанен в болницата не може да бъде закаран навреме в спешно отделение и почина. Когато има такъв случай се вика линейка от друго лечебно заведение. Курило се води на територията на София, но всъщност е доста далеч от града. В момента болницат плаща по 50 лева на час, когато трябва да се транспортира човек до друго заведение. От там до София е около 60 минути път\", разказа той.\n                    \n                    \n                \r\nСиров също така обясни, че за психичноболните у нас трябва да бъдат изградени дневни центрове, в които да могат да ходят, когато излязат от болницата в Курило.\n\r\n\"Като цяло обстановката в Курило е потискаща. Цялостното отношение към тези болни хора е важно. Те все някога излизат и няма къде да отидат. Трябва да има някакви дневни центрове, където те да могат да отидат. Много често има болни хора, които нямат роднини и тези дневни центрове ще са за тях\", разкри Сиров пред .\n\r\n\r\n ", "date": "2019.05.16", "title": "Забравени: Пациенти в Курило събират пари за линейка"}
{"url": "https://www.dnes.bg/eu/2019/05/16/erazym-za-vseki-novi-danyci-i-komisar-za-afrika-sled-evrovota.410422", "text": "Нови европейски данъци, повече програми за младите и мегаплан за Африка бяха основните обещания, които водещите кандидати на европейските партии за евроизборите направиха по време на единствения дебат, излъчван на живо в Европа снощи.\r\nШестима от претендентите за следващ председател на Европейската комисия, излъчени от най-големите европейски партии - Манфред Вебер от ЕНП, Франс Тимерманс от ПЕС, Маргрете Вестагер от либералите от АЛДЕ, Ска Келер от Зелените, водачът на Консерваторите и реформистите Ян Захрадил и Нико Куе от Европейската левица, премериха сили в телевизионен дебат от Брюксел, излъчван от Евровизия в 12 държави и гледан от още около 45 000 души в социалните мрежи.\r\n                    \n                    \n                Водещият кандидат на социалистите Франс Тимерманс се обяви за европейски данък върху керосина и за облагането на фирмите с данък въглеродни емисии като част от мерките за справяне с климатичните промени. Тимерманс подкрепи либералите, че трябва да се сложи минимален праг за корпоративния данък, за да не се създават данъчни убежища в Европа.\r\nМаргрете Вестагер от либералите получи подкрепа от водещите кандидати и за въвеждане на облагане на компаниите в цифровата сфера, които сега плащат по-малко от останалите бизнеси. Основните кандидати обаче се разминаха във вижданията си къде ще отиват събраните налози като консерваторът Ян Захрадил настоява те да влизат в бюджетите на страните, в които работят дигиталните компании, докато социалистите и либералите смятат, че те трябва да се вливат в европейския бюджет.\r\nЛибералите се обявиха за легализиране на миграцията, крайната левица вижда в нея шанс за възраждането на Европа, докато консерваторите държат миграцията да се остави на националните власти, а ЕС да се бори само трафикантите. Социалистите призовават за повече солидарност между страните членки и за съчувствие към мигрантите. Тимерманс предупреди централноевропейските страни, че ако продължат да отказват съдействие, границите в Европа ще се върнат.\r\nКандидатите за шеф на Еврокомисията предложиха различни стратегии за по-добър живот на европейците, като либералите и социалистите залагат на минимална заплата, която според Тимерманс трябва да е 60% от средната в съответната държава, докато ЕНП ще работи за засилване на икономиката, за да се вдигнат доходите. Социалистите предлагат европейската програма за студентски обмен “Еразъм” да бъде предлагана на всички младежи, за да трупат опит и впечатления. Ска Келер от името на Зелените се обяви за задължителност на програмите за младежка заетост във всички еврочленки.\r\nОт претендентите на шестте европейски партии за шеф на Еврокомисията само Манфред Вебер заяви, желание за безусловно партньорство със САЩ, докато останалите коментираха враждебното отношение на президента Доналд Тръмп към ЕС и заявиха,  че не биха допуснали американски ГМО храни на европейския пазар, за да угодят на САЩ. Тимерманс предупреди, че Путин е не по-малко опасен за Европа от Тръмп и че само обединена Европа може да им противостои.\r\nПо политиките за климата позицията на социалисти, либерали и на левицата отново се оказа близка в амбицията да се действа бързо и с наличните. инструменти, докато ЕНП иска да се напредва постъпателно, за да не пострадат бизнесът и най-бедните, които ще бъдат засегнати от мерките. Това даде повод на водещия кандидат на социалистите да предложи следизборно партньорство в Европарламента на Зелените и крайната левица за съставяне на парламентарно мнозинство.\r\nКандидатът на ЕНП за шеф на Еврокомисията Манфред Вебер заяви, че решението на проблема е затягане на границите и финансов план за Африка. Ако оглави Комисията, Вебер ще назначи нарочен еврокомисар за Африка. Той ще отговаря за изпълнението на мега хуманитарна и финансова операция на континента, която да създаде възможност на хората там да намерят препитание, вместо да го търсят в Европа. ", "date": "2019.05.16", "title": "\"Еразъм\" за всеки, нови данъци и комисар за Африка след евровота"}
{"url": "https://www.dnes.bg/obshtestvo/2019/05/16/rodena-v-burgas-no-bez-dokumenti-strahuva-se-ot-deportirane.410410", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Mомиче от Бургас се бои, че ще бъде депортирано от България, въпреки че това е нейната родина. Това е поредният случай на чужд гражданин, роден у нас, който живее без български документ за самоличност, предаде Bulgaria ON AIR.\n\r\nИзабела е на 23 години. Родителите ѝ идват от Армения в България през 1994 г. Момичето се ражда в Бургас. Там посещава детска градина, учи до 12 клас, полага задължителните матури, но не успява да се дипломира, защото няма български документ за самоличност.\n\r\n\"Въпреки че съм завършила средно образование не мога да получа дипломата си, тъй като нямам лична карта с ЕГН или личен номер. Имах огромно желание да продължа образованието си и да се развивам в сферата на психологията или туризма. За съжаление родителите ми през годините така и не успяха да ми издадат документи за пребиваване\", казва Изабела Степанян.\n                    \n                    \n                \r\nТака мечтите на Изабела потъват в празнотата на закона у нас. В момента момичето се води като незаконно пребиваваща в България. Случаят с Изабела не е единствен. Наскоро арменецът Давид, който от 3 годишен живее в Несебър, попадна в бежански лагер при рутинна проверка, тъй като се оказа без самоличност.\n\r\n ", "date": "2019.05.16", "title": "Родена в Бургас, но без документи. Страхува се от депортиране"}
{"url": "https://www.dnes.bg/notifikacii/2019/05/16/okolo-40-dushi-sa-zadyrjanite-na-macha-mejdu-loko-i-botev.410425", "text": "Около 40 са задържаните преди и по време на мача за Купата на България между отборите на \"Ботев“ - Пловдив и \"Локомотив 1926“- Пловдив на Националния стадион ”Васил Левски, съобщиха от МВР.\r\nСДВР е предприела мерки и не са били допуснати сериозни нарушения на обществения ред и в столицата.\n\n\r\nОколо 18.30 часа на ул. „Екзарх Йосиф“ след възникнал конфликт, прераснал в сбиване между трима фенове на \"Ботев“ – Пловдив и привърженици на ПФК \"Левски“, пловдивчаните били нападнати от маскираните фенове на столичния отбор. Част от нападателите били задържани непосредствено след инцидента в близките улици, а останалите опитали да се укрият във фен клуб на ул. \"Цар Симеон\". Всичките 19 души са задържани и отведени в столично районно управление.\n                \n                \r\nПреди това, в ранните следобедни часове, по време на придвижването към националния стадион са били задържани петима фенове с пиротехнически изделия.\n\r\nНепосредствено преди влизането на стадиона на изградените контролно пропускателни пунктове са били задържани 14 души, от които шестима – със забранени предмети (пиротехнически изделия, маски и електрошоково устройство), петима - с наркотични вещества и трима, неизпълнили полицейско разпореждане.\n\r\n75 души са били върнати от входовете на спортното съоръжение заради нетрезвото им състояние. Други двама мъже, фенове на Ботев-Пловдив са задържани в района на стадиона за нанесен побой на възрастен мъж преди началото на мача.\r\n ", "date": "2019.05.16", "title": "Около 40 души са задържаните на мача между \"Локо\" и \"Ботев\""}
{"url": "https://www.dnes.bg/blizak-iztok/2019/05/16/iran-bil-gotov-da-nanese-na-sasht-udar-po-glavata.410423", "text": "Командващият иранския Корпус на гвардейците на ислямската революция бригаден генерал Хосейн Салами заяви вчера, че Техеран се намира \"на ръба на пълномащабна конфронтация с врага\", съобщиха Ройтерс и ТАСС, като се позовават на иранската агенция Фарс.\r\n\"Този момент в историята представлява най-решаващият момент от ислямската революция, защото врагът стъпи на полето на конфронтацията с нас с цялата възможна мощ\", добави генералът, който беше назначен начело на елитното военно формирование миналия месец.\r\nВ неделя генерал Салами заяви, че Иран ще нанесе на САЩ \"удар по главата\", ако Вашингтон предприеме срещу Техеран конкретни силови действия.\r\n                    \n                    \n                В началото на май САЩ изпратиха допълнителни военни сили в района на Близкия изток, включително самолетоносач, бомбардировачи Б-52 и зенитно-ракетни комплекси \"Пейтриът\". Пентагонът заяви, че тези действия са предприети в отговор на признаци за повишена готовност от страна на Иран за нападения срещу въоръжените сили и интересите на САЩ в региона. (БТА)\n\r\n ", "date": "2019.05.16", "title": "Иран бил готов да нанесе на САЩ \"удар по главата\""}
{"url": "https://www.dnes.bg/obshtestvo/2019/05/16/bez-kameri-pri-svijdane-zatvornicite-iskali-deca.410426", "text": "Върховният административен съд отмени заповед на шефа на затворите от 2016 г., според която в стаите за свиждане трябва да има монтирани камери и да присъства надзирател.\n\r\nДелото е по жалба на Светломир Нешков-Куцара, а към него се присъединиха и други лишени от свобода, някои от които с доживотни присъди. Те настояваха камерите да се махнат, за да могат да се усамотяват с половинките си и да имат деца.\n\r\nНа първа инстанция пандизчиите загубиха делото, но сега решението е в тяхна полза. Камерите и надзирателите в стаичките за удължено свиждане обаче засега ще останат, показа проверка на .\r\n                    \n                    \n                Причината е, че след заповедта тази практика е записана и в правилника за прилагане на Закона за изпълнение на наказанията. Това се е случило през 2017 г. Така затворниците, които искат да правят секс и да имат деца, сега трябва да водят ново дело, за да атакуват и правилника за прилагане на закона.\n\r\nИнициаторът на делото Светломир Нешков лежи в софийския затвор. Освен в България той води дела и в Страсбург, защото е лишен от наследство. Там той има три дела.\r\nНешков стана известен и като човека, който осъди преди години България заради лошите условия в местата за лишаване от свобода. Оттогава започна модернизирането на килиите. Към Нешков по делото за камерите в стаите за свиждане се присъединиха още австралиецът Джок Полфрийман и осъденият за 4 убийства Станислав Ангелов-Сиси.", "date": "2019.05.16", "title": "Без камери при свиждане, затворниците искали деца"}
{"url": "https://www.dnes.bg/stranata/2019/05/16/radi-pavcho-2019-antov-li-e-novoto-loko-sf-tozi-pyt-v-magurata.410443", "text": "са 7000 годишните , пише dir.bg. Народното творчество на българина е решило да се впише редом с праисторическите художници. Създаването на азбуката ни е увековечено с надписа - , дали това е новото , питат се възмутени граждани в социалните мрежи.\n\n\r\n\n\r\nПещерата \"Магура\", която се намира в близост до Рабишкото езеро и Белогрдчишките скали, е обявена за национална Праисторическите рисунки са издълбани в скалата и изрисувани с прилепно гуано (тор). Фигурите изобразяват танцуващи женски силуети, танцуващи и ловуващи мъже, маскирани хора, звезди, оръдия на труда. Друга част от тях представят образите на животни, растения и шахматни пана.\n                    \n                    \n                \r\nдатират от различни епохи - , начало на раннобронзовата епоха. Най-ранните са от преди 7000 години. Слънчевият годишен календар от късния неолит, открит там, е най-ранният слънчев календар, открит досега в Европа. Той е изрисуван по стените на залата-светилище и на него са отбелязани поне 5 празника, както и 366 дни. Според учените той е направен с голяма точност и прецизност на записите.\n\r\n. След настояване от местните власти е взето решение залата да бъде отворена. \n\r\nот своя страна , че , което може да доведе до изчезването и или както се вижда в този случа – заменянето й с \"народно творчество\" от час по четмо и писмо...\r\n", "date": "2019.05.16", "title": "\"Ради, Павчо, 2019 Антов\" ли е новото \"Локо СФ\"? Този път в \"Магурата\"..."}
{"url": "https://www.dnes.bg/stranata/2019/05/16/dyrvosekach-bere-dusha-sled-trudova-zlopoluka.410450", "text": "Работник в дърводобива е с опасност за живота, след като върху него паднало дърво, съобщиха от полицията.\r\nВ хасковското управление е бил получен сигнал от областната болница, че в отделението с личен превоз е докаран 37-годишен мъж от бургаското село Ябълчево.\r\nСлед преглед и направен скенер е било констатирано, че пострадалият е с фрактура на черепа, въздух в черния дроб, фрактура на първи прешлен, без чувствителност на долните крайници и с опасност за живота.\r\nИзпратеният на място автопатрул е установил, че нараняванията му са причинено от дърво, което се е стоварило върху него при извършване на сеч в землището на село Мандра, община Хасково.\r\nОбразувано е било досъдебно производство по случая.\r\nОт Инспекцията по труда уточниха, че пострадалият е бил наемен служител и е започнато разследване на случая.\r\n ", "date": "2019.05.16", "title": "Дървосекач бере душа след трудова злополука "}
{"url": "https://www.dnes.bg/sofia/2019/05/16/beznakazana-krajba-brat-i-sestra-ostanaha-bez-rodnata-si-kyshta-v-lozenec.410439", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Антоанета и Кръстьо Попови са брат и сестра, които разполагат с апетитен имот - родната им къща в столичния квартал \"Лозенец\".\n\r\nВече обаче не са собственици на къщата, а вчера багери са влезли в двора, за да я бутат, защото на нейно място ще се строи жилищна кооперация.\r\nПред камерата на  двамата разказаха, че всичко започнало с фалшифициране на техните подписи преди 8 години.\r\nПрез 2011 г. в дома им идват двама непознати, които обясняват, че са служители на общината и ги карат да подпишат скици за актуализация на имотите. Оказва се, че са подписали предварителен договор за продажбата на родната си къща на ул. \"Кръстьо Сарафов\".\n                    \n                    \n                \r\n\"Няма съмнение, че това е една от най-мощните мрежи за кражба на имоти в София и областта. Преминаха безпрепятствано съда през тези 8 години.\", каза Антоанета Попова. Брат ѝ Кръстьо пък разказа, че с две експертизи са доказали, че двамата не са се разписвали на договорите, които са показвани в съда.\n\r\n\"Макар и по ксерокопията, експертизите предполагат, че под това, което сме подписвали е бил положен таблет, който взима отпечатък от подписа ти и след това може с устройство да се прехвърля\", каза той в ефира на \"България сутрин\".\r\nБлагодарение на три листа от нескопосано и странно съставен предварителен договор хората остават без дом. Адресът в договора е на измислен адвокат, за да се получават там известията на съда и Антоанета и Кръстьо Попови нищо да не разбират за случващото се с имота им. Всичко става ясно чак от от имотния регистър, след като е минало първото заседание на Софийски градски съд, където фалшивата адвокатка е признала подписването на договора. \"Започват обикновените истории като от сапунена опера, как двамата сме се скарали за имота, но цялата схема на кражба е толкова прозрачна и учебникарска, че е странно нито един съдия  от Градския и Върховния касационен съд да не се усъмни.\", обяснява измамената жена.\n\r\nДвамата с брат й се чудят също как нито един съдия не е бил озадачен и от факта, че на тях им било платено със 180 000 лева, донесени в найлонова торбичка, но след това те не се явили при нотариус за финализиране на сделката.\n\r\nОказва се вече имотът им е препродаден няколко пъти, а вчера новите собственици вкарват багер и работници в двора на къщата в \"Лозенец\", за да започват да я бутат.\r\nАнтоанета и Кръстьо дори не са се изнесли още. Двамата се надяват на едно последно дело, което да обяви фалшивия договор за неистински документ, за да им върне родната къща, която обаче се оказва много апетитен имот.\n\r\n\r\n ", "date": "2019.05.16", "title": "Безнаказана кражба: Брат и сестра останаха без родната си къща в \"Лозенец\""}
{"url": "https://www.dnes.bg/index/2019/05/16/rekord-za-jiv-tvorec-91-1-mln-za-skulpturata-zaek-na-djef-kuns.410434", "text": "Скулптурата \"Заек\" на американския художник Джеф Кунс беше продадена на търг от аукционната къща \"Кристис\" в Ню Йорк за 91,1 милиона долара - рекордна цена за произведение на жив творец.\r\nИзработената от неръждаема стомана скулптура, представляваща надуваем заек с височина 104 см, е създадена през 1986 г. и е смятана за една от най-известните творби на художника.\r\nПредишният рекорд за най-скъпо продадено на търг произведение на жив художник принадлежеше на британеца Дейвид Хокни за картината му от 1972 \"Портрет на творец (басейн с две фигури) - 90,2 милиона долара.\r\n/БТА/\r\n ", "date": "2019.05.16", "title": "Рекорд за жив творец: $91,1 млн. за скулптурата \"Заек\" на Джеф Кунс "}
{"url": "https://www.dnes.bg/notifikacii/2019/05/16/dvama-v-aresta-za-7-kg-marihuana-grozi-gi-zatvor.410452", "text": "Двама мъже са задържани за трафик на повече от 7 килограма марихуана, съобщиха от пресцентъра на Окръжна прокуратура - Варна.\r\n34-годишен мъж от Варна с инициали М.М. продал на Т.С., на 41 години от София, 6925 грама марихуана в няколко едрови разфасовки. При извършено по-късно в дома му претърсване е била намерена и иззета още марихуана - 482 грама, както и значително количество пари.\r\nКупувачът бил арестуван в момент на транспортиране на дрогата, която превозвал в собствения си автомобил. Случаят е от 14 май.\r\nНа 15 май двамата са привлечени като обвиняеми – М.М. за разпространение и за държане с цел разпространение на високорискови наркотични вещества в големи размери, а Т.С. за държане с цел разпространение на високорискови наркотични вещества в големи размери и при условията на опасен рецидив.\r\n                \n                Ако бъдат признати за виновни по това обвинение, ги грози затвор - за М. М. от три до дванадесет години, а Т.С. от пет до петнадесет години. Законодателят е предвидил и тежки глоби към наказанието лишаване от свобода.\r\nДвамата са задържани за срок до 72 часа, прокуратурата ще иска постоянен арест. ", "date": "2019.05.16", "title": "Двама в ареста за 7 кг марихуана, грози ги затвор"}
{"url": "https://www.dnes.bg/evroizbori-19/2019/05/16/pyrvan-simeonov-koaliciiata-na-gerb-e-priznak-za-uplah.410449", "text": "се опитва да на предстоящите евроизбори, а се опитва да го към себе си. Това обяви в \"България сутрин\" политологът Първан Симеонов.\n\n\n\r\nСпоред него почивните дни около вота ще се отразят на резултатите на ГЕРБ, тъй като по-десните избиратели предпочитат да отидат някъде на почивка, със семействата и приятелите си, вместо да стоят пред урните. Симеонов също така разкри, че около  решават за кого да .\n\r\n\", в която влезе означава, че те са . В момента те се опитват да размият наказателния вот, а БСП иска да го вземе. Много формации вече играят в ляво-националистическият сектор. е много интересно явление, той . Около 30% от хората решават в последният момент за кого да гласуват. Ще има и почивни дни, което също ще се отрази на вота. Те са проблем за ГЕРБ, тъй като по-десните хора предпочитат да отидат някъде, вместо да са пред урните. Избирателите на БСП пък са по-мотивирани\", каза политологът.\n                    \n                    \n                \r\nПърванов също така обясни, че са допуснали в провеждането на предизборната си кампания, тъй като според него тя се води предимно с.\r\n\n\r\n\"В тази кампания се случват . За първи път видяхме , която се , а не от Цветанов. Не сме виждали и избори, в които . Предишните избори бяха безинтересни, докато . Когато БСП излезе малко напред, това действа мобилизиращо на електората на ГЕРБ. Затова от левицата са се снишили и агитират своите хора, а не околните. ГЕРБ обаче допуснаха грешка, че кампанията им се води с атаки срещу президента Радев. Въпросът е дали с подобни ходове ГЕРБ ще уплътни периферният си електорат\", заяви той пред .", "date": "2019.05.16", "title": "Първан Симеонов: Коалицията на ГЕРБ е признак за уплах "}
{"url": "https://www.dnes.bg/sofia/2019/05/16/vsichki-sme-v-igrata-s-detska-igriada.410447", "text": "За пета поредна година ще се проведе най-цветният и забавен спортен празник, който Investor Media Group организира като част от каузата да насърчи деца и родители да спортуват заедно – \"Детска игриада\". На 9 юни в парк \"Заимов\" стотици деца ще имат възможност да се забавляват и да спортуват заедно със своите родители, изпробвайки различни дисциплини.\r\nТази година \"Детска игриада\" ще се проведе под мотото \"Всички сме в играта\".  Малчугани на възраст между 5 и 13 години, заедно със своите родители, близки и приятели, ще имат възможността да се включат в разнообразни спортни състезания. Дисциплините по време на \"Детска игриада 2019\" ще са велокрос, лека атлетика, щафетно бягане, щафетни игри и бадминтон, а за най-добрите състезатели ще има вълнуващи награди.\r\n                    \n                    \n                Всеки ще има възможност да избере най-подходящия за него спорт, като посети демонстрационните кътове. Малките атлети ще могат да изпробват уменията си по хокей, айкидо и карате или да карат ролери и лонгборд с професионални инструктори. По време на спортния ден участниците ще могат да се включат и в открити уроци по фехтовка, тенис на маса и други. Mалчуганите ще имат възможност да надникнат в детството на родителите си. За пръв път на \"Детска игриада\" ще има специален кът, където родителите могат да покажат на децата си игри, с които самите те са се забавлявали като малки.\r\nНовост по време на спортния празник ще бъде обособяването на параалея за деца с увреждания. Там малчуганите със специални нужди ще могат да карат параборд, конструиран по специален начин.\r\nВсички желаещи могат да се регистрират безплатно на www.igriada.bg и да получат номера си за участие на място. В някои от дисциплините децата ще участват заедно със своите родители, затова прочетете внимателно регламента на всеки спорт.\r\n \r\n\"Детска игриада\" е част от корпоративно-социалната отговорност на Investor Media Group. Целта на инициативата е да насърчи родители и деца да изграждат и развиват здравословни спортни навици, както и да прекарват повече време в спорт и игри заедно. Личният пример, който родителите дават на децата си, е най-добрият начин те да се мотивират да бъдат активни и да се грижат за себе си.\r\nСъбитието се провежда с подкрепата на А1, Алтерко Роботикс, Compass Invest, Select Asset Management, dm България, ЕКОПАК България, Pombar, Doppel Herz, Флорина и Devin.\r\n ", "date": "2019.05.16", "title": "Всички сме в играта с \"Детска игриада\""}
{"url": "https://www.dnes.bg/obshtestvo/2019/05/16/sled-sreshta-pri-borisov-otlagane-testvat-tol-sistemata-3-meseca.410454", "text": "Тестове на тол системата в реално време започват от 16 август и ще продължат 3 месеца. Така всъщност се отлага въвеждането й за този период и камионите ще бъдат таксувани по нея през ноември.\r\nЗа целта превозвачите ще монтират бордови устройства на всички свои автомобили, за да се види картината на трафика на тежкотоварни превозни средства.\n\nЗа това се разбраха браншът и представители на МРРБ на среща при премиера Бойко Борисов.\r\n\"Ако е необходимо, ще направим промяна, за да регулираме този 3-месечен период и законово\", съобщи регионалният министър Петя Аврамова.\r\nСлед края на май тя ще свика Обществения консултативен съвет, на който МРРБ ще предложи тол тарифите и обхвата на тол системата в България.\r\n                    \n                    \n                \"Имаме изготвени нови тарифни предложения за използването на тол  таксата, които ще предложим на превозваческия бранш\", обяви още Аврамова след разговора в МС.\r\nНа срещата всички се обединили, че тол система трябва да се въведе и че пътищата ни имат нужда от повече средства за ремонт от събираните с винетната система към 370 млн. лв.\r\nИзпълнителният директор на Съюза на международните превозвачи Йордан Арабаджиев заяви, че за бранша е важно  да се направят реални тестове, от които да се види истинското състояние на трафика.", "date": "2019.05.16", "title": "След среща при Борисов - отлагане. Тестват тол системата 3 месеца"}
{"url": "https://www.dnes.bg/notifikacii/2019/05/16/sgrada-ruhna-v-shanhai-11-dushi-sa-spaseni-izpod-ruinite.410455", "text": "Сграда рухна в китайския финансов център Шанхай. Това е станало по време на реновирането й. \r\nСпасителните екипи са успели да извадят живи 11 души изпод отломките на зданието, съобщиха Асошиейтед прес и Ройтерс. \r\nСмята се, че под развалините остават блокирани девет души, съобщиха противопожарните служби.\r\nНяма информация каква е причината за рухването. Знае се само, че сградата е била преустройвана, за да стане шоурум за автомобили, пише БТА.\r\n ", "date": "2019.05.16", "title": "Сграда рухна в Шанхай, 11 души са спасени изпод руините"}
{"url": "https://www.dnes.bg/kino/2019/05/16/selena-gomes-socialnite-mreji-sa-ujasni-za-pokolenieto-ni.410431", "text": "Американската поп певица и актриса Селена Гомес заяви на пресконференция в Кан, че социалните медийни платформи имат пагубно влияние върху младите хора, което може да е опасно и да допринесе за свят на дезинформацията, предаде Ройтерс.\r\n\"Социалните медии наистина са ужасни за моето поколение - каза 26-годишната Гомес, която пристигна в Кан, за да промотира филма \"Мъртвите не умират\". - Разбирам, че е забавно да се ползват социални платформи, но съм обезпокоена, когато виждам как млади момичета и момчета са изложени на въздействието им. Не смятам, че в някои случаи хората получават вярната информация.\" Тя партнира на Бил Мъри и Тилда Суинтън във филма, с който бе открит фестивалът.\r\n                    \n                    \n                Гомес има над 150 милиона последователи в Инстаграм, независимо че за известно време отсъстваше от социалните мрежи.\n\n\r\nСветовноизвестната актриса Джулиан Мур по време на пресконференция в Кан се обяви за равенството между мъжете и жените в киноиндустрията, предава Асошиейтед прес и БТА.\r\n\"Аз твърдо заставам зад квотите в бранша, мисля че те са добро нещо за постигане на полово равенство, заяви актрисата. Ние трябва широко да отворим вратите на жените и на малцинствата. Трябва да променим цялата култура в киноиндустрията, и тук добра работа могат да свършат задължителните квоти за равнопоставено участие на половете\".\r\n\"От 20 години сме като \"жълтите жилетки\", настояваме за права и сме жертви на полицейско насилие\", заяви французинът Мадж Ли, който с първия си пълнометражен филм \"Клетниците\" бие тревога за положението в предградията, предаде Франс прес. Филмът му е включен в конкурсната програма в Кан.\r\nМадж Ли е отрасъл и продължава да живее в Клиши-Монфермей в Сена-Сен Дени, източно от Париж. Той заснел документален филм за родния си град след бунтовете през 2005 г., предизвикани от смъртта на двама младежи. През 2017 г. снима късометражния филм \"Клетниците\", който е номиниран за награда \"Сезар\". По-късно представеното във филма става основа на пълнометражния му филм, който тази вечер ще бъде показан на феста.\r\n\"През 2005 г. си създадохме малка представа за нещата, но 15 години по-късно те изобщо не са еволюирали\", отбеляза той.", "date": "2019.05.16", "title": "Селена Гомес: Социалните мрежи са ужасни за поколението ни"}
{"url": "https://www.dnes.bg/temida/2019/05/16/gledat-miarkata-na-pirilis-pregazil-s-kolata-si-kradec.410464", "text": "Районният съд в Пловдив разглежда искането на прокуратурата на 60-годишния кипърски бизнесмен Димитракис Пирилис, който е обвинен за убийството на Петър Гаджанов.\n\r\nТой обеща след делото да разкрие повече подробности за инцидента, при който той прегази Гаджанов.\n\r\nАдвокатите на бизнесмена, който от години развива земеделска дейност в пловдивското село Болярино, поискаха малко отсрочка от съдията, за да се запознават с материалите по делото.\n\nПрокуратурата ще поиска от съда постоянното задържане на кипърския бизнесмен.\n\r\nВ съдебната зала с него е Таня, с която Димитракис живее от 10 г. на семейни начала. \n\r\n\n                    \n                    \n                \r\nВ събота срещу неделя трима души се опитали да откраднат за пореден път животни от фермата на Пирилис, но този път били усетени от собственика.\n\r\nТой се качил и ги подгонил, а по-късно и прегазил 30-годишният Петър. Двамата му съучастници също са задържани и срещу тях бе повдигнато обвинение за опит за кражба на две крави. \n\r\nС обвинение се сдоби и 60-годишният Пирилис, той ще обвинен в причиняване на смърт при умишлено пътнотранспортно произшествие.\n\r\nУбитият Петър Гаджанов пък имал 14 присъди за кражби, една от които именно от фермата на кипърския арендатор. Той оставя бременната си съпруга, като двамата имат още едно дете.\r\n\n\r\nДимитракис Пирилис живее в селото от 2002 година и често е бил подлаган на тормоз от роми от Белозем. \n\r\n\"Крадоха му техника, животни, свалиха му оградата, палиха му къщата, какво ли още не му правиха\", каза преди два дни кметът на Белозем Иван Тачев. В селото живее фамилията на загиналия. \n\r\n\"Познавам ги и тях, и този човек, но те го съсипаха. Убитият има 14 присъди. Братята на загиналия също са постоянно по затворите\", посочи още той.\n\r\nСпоред него повече от явно е, че фермерът не е можел повече да търпи това.\n\r\n\"Истина е обаче, че ромите заплашват, че щели да пребият кипъреца, като се прибере, но не мисля, че ще се стигне до там\", добави Тачев.", "date": "2019.05.16", "title": "Гледат мярката на Пирилис, прегазил с колата си крадец"}
{"url": "https://www.dnes.bg/obshtestvo/2019/05/16/nai-golemiiat-ni-problem-potokyt-na-mladi-hora-kym-chujbina.410446", "text": "е с , следвана от Латвия . В страната ни хората живеят, показват данните на Националния статистически институт за периода 2016 - 2018. С .\n\r\n\n\r\nКакви са причините за това и каква е прогнозата? На въпросите отговори експертът по демография .\n                    \n                    \n                \r\n\"Демографията е тема, която редовно засяга публичното пространство и с нея много се спекулира. Фактите обаче наистина са такива, каквито ги изнасяме сега. Абсолютният брой население и намаляването му не са основна причина за това. \", посочи пред  специалистът.\n\r\n.\n\r\nТой допълни, че това е .\n\r\nПо думите му в .\n\r\n\"Комплекс от , като , , начинът на живот, , оказват влияние\", сподели още в \"България сутрин\" Бърдаров.\n\r\nТой е на мнение, че всеки един фактор в оказва влияние, тъй като.\n\r\nЕкспертът смята, че пряко на и ако държавата ни си оправи икономиката, тази демографска криза също ще се оправи.", "date": "2019.05.16", "title": "Най-големият ни проблем: Потокът на млади хора към чужбина"}
{"url": "https://www.dnes.bg/politika/2019/05/16/v-ns-reshiha-advokatite-niama-da-bydat-donosnici.410466", "text": "няма да подават в при за  от клиенти. Това записаха депутатите с приетите на второ четене промени в Закона за мерките срещу изпирането на пари.\n\n\r\n\n\r\nТе са да , само в с.\n\r\n\"да бъдат , никой никога не го е искал и целил. Задължени са да дават информация само в много определени случаи, ако някой отиде и поиска да му дадат консултация как се перат пари или как се финансира тероризъм, или иска да го направи съучастник в извършването на такива престъпления\", обясни Маноил Манев от ГЕРБ.\n                    \n                    \n                \r\nС промените и задължението да за одобрение в правилници с срещу изпирането на пари. \n\r\nт предвиждаше фирмите да изпращат за одобрение в ДАНС своите планове за обучение на служителите по разпознаване на съмнителни операции или сделки във връзка с прилагането на закона за мерките срещу изпирането на пари.\n\r\nС новите текстове обаче се предвижда първо да направи и своята национална на риска и след това в 6-месечен срок фирмите да изготвят своите правилници. Те няма да се изпращат в ДАНС за одобрение, но агенцията ще може да извършва проверки по документи за спазването на изискванията.\n\r\nС поправките в закона се уточнява и кои фирми трябва да подават декларация за действителни собственици. Такава декларация ще подават фирми, чиито собственици са регистрирани чуждестранни лица и техните действителни собственици-физически лица, не са вписани в българските регистри. Акционерните дружества, независимо дали са с акции на приносител или поименни, също трябва да подават декларации за действителните собственици.\n\r\nАко действителният собственик е вписан вече и се намира в регистрите БУЛСТАТ, търговския регистър, регистъра на лицата с нестопанска цел, фирмите няма да подават специална декларация.", "date": "2019.05.16", "title": "В НС решиха: Адвокатите няма да бъдат доносници"}
{"url": "https://www.dnes.bg/akoshtete-vqrvaite/2019/05/16/ne-me-pipai-zodiite-koito-ne-ponasiat-da-gi-dokosvat.410463", "text": "Има някои зодиакални знаци, които мразят да бъдат докосвани и предпочитат да изразяват обич и привързаност по друг начин. Те просто не понасят някой постоянно да ги пипа, гушка, да ги държи за ръка или да си играе с косата им. Ето и кои са те.\r\n\r\n \r\nТези знаци бягат от емиоционалната привързаност, от прекаленото изразяване на чувства. Не се оставят на тези неща, предпочитат разума, затова и мразят докосвания, особено на публични места - за тях това е лигаво. Те са зодиите, които най-много мразят физическия контакт. Не понасят дългите прегръдки или да държат партньора за ръка, докато се разхождат. Изразяват обич с дълги, интересни разговори и ходене на кино или протест заедно, например.\r\n \r\n\r\n \r\nЛъвовете обичат да обират всички погледи и да са център на внимание, но това не означава, че искат някои да ги докосва, да ги прегръща и да ги пипа. Обикновено тези зодии са студени, хладни и отдръпнати, особено към непознати или хора, които са само познати. Не понасят някой да ги отреже, изискват възхищение, но то включва любуване и комплименти, а не физически контакт. За тях показването на чувствата публично и прекаленото докосване, много милувки, са знак за слабост. Не обичат целувките на публични места.\r\n\r\n\r\n \r\nТе изключително много пазят личния си живот и искат той да остане в тайна, знаят, че интимнотото и споделените моменти с партньора са само за вкъщи, само за двама души. Козирозите са дисциплинирани и отговорни, ще позволят някакъв физически контакт, само когато са напълно сигурни във вас, вярват ви и са ви опознали. Песимисти са и не разчитат много на любовта, дълго време трябва да ги печелите. Мразят милувките на публични места.\r\n \r\n\r\n ", "date": "2019.05.16", "title": "Не ме пипай! Зодиите, които не понасят да ги докосват"}
{"url": "https://www.dnes.bg/evroizbori-19/2019/05/16/10-dni-predi-evrovota-bsp-i-gerb-dvijat-naravno-deliat-gi-0-4.410497", "text": "Все още има много избиратели, които не са определили за кого ще гласуват на предстоящите избори за Европейския парламент на 26 май. Което може да поднесе изненади и опровергае предварителните прогнози.\n\r\nБроят на избирателите, които не са определили своя вот е 29,3%, а твърдо заявяват, че няма да гласуват 37,9%, сочи проучването на Изследователски център \"Спектър\", направено по поръчка на Института за модерна политика.\n\r\n10 дни преди евровота, сред твърдо деклариращите, че ще гласуват на 26 май, са практически изравнени. За БСП ще гласуват 33,4%, а за ГЕРБ - 33%. Прави впечатление, че скандалите около управлението са разклатили периферията на ГЕРБ, докато проблемът на БСП е, че на този етап не привлича значителна подкрепа от своята електорална периферия. Наличието на много неопределили се, но възнамеряващи да гласуват, затруднява категорични прогнози за крайния изход от този двубой. Повишава се значението на фактори като капацитет за организационна мобилизация, атрактивност на кампанията и представяне на водещите фигури в кандидатските листи в оставащите дни до изборите. \r\n \r\nДПС продължава своята предизборна мобилизация, внушавайки сигурност и стабилност на своите избиратели. Данните от проучването сочат подкрепа от 8,7% от решилите да гласуват, но е най-вероятно организационната способност на движението да мобилизира своите гласоподаватели ще увеличи техния резултат в изборния ден. Роля в това отношение се очаква да има и личното обръщение на почетния председател на ДПС Ахмед Доган към актива и симпатизантите на движението.\n                    \n                    \n                \r\nВсе по-интересна става предизборната борба от гледна точка дали и колко други политически сили ще спечелят представителство в Европейския парламент, извън сигурните БСП, ГЕРБ и ДПС. \n\r\nПрез втората седмица на кампанията динамиката в патриотично-националистическия сектор продължава. Данните сочат изравняване на силите на \"Патриоти за Валери Симеонов\" и ВМРО-БНД – делът на респондентите, които ги подкрепят е 4,1%. \n\r\nВ левия сектор прави впечатление възходящата линия на \"Коалиция за България\", които към момента получават подкрепата на 3,5% от решилите гласуват. В дясно \"Демократична България – Обединение\" засега успява да консолидира все повече фрагментирания вот за т.нар. \"градска десница\" - 4,1%. \n\r\nТези формации, макар и в различна степен, имат реалистични шансове за успех в евроизборите, който ще зависи в крайна сметка от решението на колебаещите се към днешна дата избиратели. Въпреки видимото присъствие на \"Воля\" (1,7%) и \"Атака\" (1,3%) в кампанията, засега те изостават.\n\r\n\n\r\nМетодът на проучването е полустандартизираното \"лице в лице\" интервю сред 993 пълнолетни лица. Извадка: двустепенна гнездова, 1% на извадката съответства на приблизително 61 627 души. Максимално допустим размер на стохастичната грешка при 50% дялове и 95% гаранционна вероятност – 3,10%.\n\r\nПериод на проучването: 7-14 май 2019 г.", "date": "2019.05.16", "title": "10 дни преди евровота: БСП и ГЕРБ движат наравно, делят ги 0,4%"}
{"url": "https://www.dnes.bg/cars/2019/05/16/krosouvyrite-vzimat-pazaren-dial-ot-37-v-evropa.410496", "text": "Популярността на кросоувърите непрекъснато расте, а определено в това няма нищо странно. Те изглеждат приятно, имат голям клирънс (повечето от тях), а и задвижване на четирите колела (повечето от тях). Пазарният дял на кросоувърите също продължава да са увеличава, което показва поредният анализ на автомобилния пазар в ЕС, съставен от компанията JATO Dynamics.\n\r\nДанните за март показват, че делът на кросоувърите и всъдеходите на пазара в ЕС е 36,8%, което е с 3% повече от същия месец на миналата година. Заслужава да се отбележи, че това е единственият сегмент, при който се наблюдава стабилен растеж. Не за първи път представителите на автомобилната индустрия казват, че това е най-обещаващият и най-бързо развиващ се сегмент.\r\n                    \n                    \n                Най-близкият съперник на кросоувърите и всъдеходите в класовата борба са субкомпактните автомобили. Тук основно става дума за модели от В сегмента, като VW Polo, Ford Fiesta и Hyundai i20. Експертите предричат именно на този клас най-яростната битка с кросоувърите за нови клиенти.\r\n", "date": "2019.05.16", "title": "Кросоувърите взимат пазарен дял от 37% в Европа"}
{"url": "https://www.dnes.bg/obshtestvo/2019/05/16/smetkata-edni-116-lv-ni-ostavat-sredno-na-mesec-sled-harchovete.410460", "text": " Той нараства с 8% спрямо същия период на 2018 година, по данни на НСИ.\n\r\nС най-висок относителен дял e доходът от работна заплата (57.6%), следван от доходите от пенсии (27.9%) и от самостоятелна заетост (6.4%).\r\nВ сравнение със същото тримесечие на 2018 г. доходът от работна заплата нараства от 792 на 874 лв. (с 10.4%), от пенсии се увеличава от 380 на 424 лв. (с 11.5%), от самостоятелна заетост нараства от 94 на 96 лв. (с 2.3%), а тези от социални обезщетения и помощи намаляват от 41 на 35 лв. (с 14.3%). и се увеличава с 11% спрямо същото тримесечие на 2018 година.\r\n                    \n                    \n                Най-много средства отделяме за храна - 30.2%, следвани от разходите за жилище (18.2%), данъци и социални осигуровки (14.0%) и транспорт и съобщения (12.1%).\r\nЗа година разходите за храна и безалкохолни напитки се увеличават от 384 на 423 лв. (с 10.2%), а за  облекло и обувки от 35 на 42 лв. (с 19.6%).\n\r\n - от 53 на 59 лв. (с 9.9%). Разходите за жилище (вода, електроенергия, отопление, обзавеждане и поддържане на дома) нарастват от 233 на 255 лв. (с 9.4%), за здравеопазване от 75 на 84 лв. (с 12.0%), за транспорт и съобщения - от 150 на 170 лв. (с 13.3%).\n\r\nСвободното време, културният отдих и образованието също ни струват повече - от 43 на 49 лв. (с 15.0%).\n\r\nРазходите за данъци и социални осигуровки растат от 177 на 196 лв. (с 10.2%). \n\r\n - от 10.5 на 11.1 кг, кисело мляко - от 6.6 на 7.0 кг, месо - от 8.4 на 8.8 кг, яйца - от 35 на 37 броя.\r\nНамалява консумацията на зеленчуци - от 11.2 на 10.9 кг, картофи - от 6.9 на 6.7 кг, прясно мляко - от 4.3 на 4.1 л, хляб и тестени изделия - от 21.2 на 21.0 килограма. .", "date": "2019.05.16", "title": "Сметката: Едни 116 лв. ни остават средно на месец след харчовете"}
{"url": "https://www.dnes.bg/stranata/2019/05/16/izcheznalata-16-godishna-patrisiia-ot-burgas-se-zavyrna-vkyshti.410503", "text": " от полицията Патрисия Благоева Матеева от жк. \"Меден рудник\" се е . Това съобщи Цветелина Рандева, говорител на МВР - Бургас, информира Радио \"Фокус\" - Бургас. \nе получена от ѝ и от директорката на Помощно училище \"Отец Паисий\", където е ученичка.\r\nПрипомняме, че за изчезналото дете е около 20:00 часа в бургаската полиция. \r\n ", "date": "2019.05.16", "title": "Изчезналата 16-годишна Патрисия от Бургас се завърна вкъщи"}
{"url": "https://www.dnes.bg/temida/2019/05/16/osydiha-kmeta-na-obshtina-rodopi-shte-vryshta-polovin-milion.410492", "text": "Специализираният наказателен съд осъди на една година лишаване от свобода с 3 години изпитателен срок кмета на община Родопи Йордан Шишков, съобщава Агенция Фокус. \r\n \r\nТой е осъден по обвинение в безстопанственост, от което са настъпили щети за общината в размер на малко над 459 000 лева. Съдът е приел, че в качеството си на длъжностно лице той е сключил две сделки по изпълнение на договори на Общината с \"Интегрирани пътни системи\" АД - София, съгласно които са били предвидени неустойки за всяко забавено плащане от общината. Въпреки че тези клаузи не съществували в първоначално подписаният договор, общината платила един път 148 472 лв. и втори път - 311 182 лв., заради подписаните от кмета допълнителни спогодби. \r\n \r\nРешението на Съда задължава Шишков да възстанови пълния размер на нанесената щета. Той също така трябва да плати и разноските по делото, възлизащи на над 2500 лв., както и 18 300 лв. държавна такса върху уважения размер на гражданския иск.\r\n \r\nОт Специализираната прокуратура съобщават, че ще обжалват условната присъда, както и признаването му за невиновен по обвинение за сключване на договори с търговски дружества, без осигурено в общинския бюджет финансиране за изпълнението им. Според прокурорите, от това община Родопи е загубила още 116 000 лева.", "date": "2019.05.16", "title": "Осъдиха кмета на Община Родопи, ще връща половин милион"}
{"url": "https://www.dnes.bg/snimka-na-denia/2019/05/16/razkysana-oblachnost-i-kratkotraini-prevaliavaniia-utre.410465", "text": "Преди обяд валежите временно ще спрат и облачността за кратко ще се разкъса. След обяд отново на много места в страната ще има краткотрайни превалявания и гръмотевична дейност. Ще духа слаб до умерен вятър от североизток.\r\nМаксималните температури ще бъдат между 18 и 23 градуса, сочи  През нощта срещу събота краткотрайни, в отделни райони интензивни превалявания и гръмотевици ще има на места в Източна България.\r\nНад Черноморието ще бъде предимно облачно. След обяд и през нощта срещу събота на много места ще има краткотрайни, в отделни райони интензивни валежи и гръмотевична дейност. Ще духа до умерен вятър от североизток. Максимални температури на въздуха: 19 -22 градуса. Температурата на морската вода е 15-16 градуса. Вълнението на морето ще бъде 2-3 бала.\r\n                \n                Над планините ще се задържи предимно облачно, по високите части и мъгливо. Около и след обяд на много места ще има краткотрайни превалявания и гръмотевична дейност. Над 2000 метра ще превалява сняг. Ще духа до умерен, по билата и временно силен югоизточен вятър. Максимална температура на височина 1200 метра около 13, на 2000 метра - около 6 градуса.\r\nВ събота в източните и планинските райони все още ще има превалявания и гръмотевици, но от запад ще започне бързо подобрение на времето и повишение на температурите. В неделя вероятността за валежи е малка. Ще се затопли чувствително, максималните температури на места ще достигат 30-31 градуса.\r\n ", "date": "2019.05.16", "title": "Разкъсана облачност и краткотрайни превалявания утре"}
{"url": "https://www.dnes.bg/evroizbori-19/2019/05/16/simeonov-sys-signal-v-cik-sreshtu-dps-agitirali-deca.410488", "text": "Председателят на НФСБ,бивш вицепремиер и настоящ кандидат за евродепутат Валери Симеонов сигнализира Централната избирателна комисия и Съвета за електронни медии за нарушение на Изборния кодекс от страна на ДПС, съобщават от пресцентъра на партията.\r\n \r\nСпоред него, на 14 май тази година, по телевизия \"Канал 3\" е излъчен репортаж за предизборен митинг на ДПС, на който ясно се вижда, че присъстват деца, което е забранено от закона.\r\n \r\nДецата били на видима възраст между 7 и 10 години, носели знаменца и тениски с партийното лого на ДПС.\r\n \r\nСимеонов констатира, че на митинга са присъствали Мустафа Карадайъ, Йордан Цонев и Хамид Хамид, които като кандидати за евродепутати, трябвало да познават изборното законодателство. \r\n \r\n\"По този начин партия ДПС, регистрирана за участие в изборите за членове на Европейския парламент, както и доставчикът на медийни услуги „Канал 3“ нарушиха изборния кодекс. Затова моля да предприемете необходимите мерки за санкционирането на нарушителите“, посочва в сигнала си Симеонов.\r\n \r\nБившият вицепремиер смята, че това е поредното нарушение на ДПС и че \"на всяка кампания артията предизвиква гневните реакции на хората с това, че демонстративно погазва закона.\"\r\n \r\n\"Смятам, че това са умишлени провокации в стила на провокациите, които турската държава непрекъснато организира. Което показва една съгласувана политика за провокиране на българското обществено мнение и опитите за противопоставяне между българския и турския етнос. Стратегията на ДПС – още от самото създаване на тази антибългарска партия е, да разделя българското общество“, категоричен е Валери Симеонов. ", "date": "2019.05.16", "title": "Симеонов със сигнал в ЦИК срещу ДПС, агитирали деца"}
{"url": "https://www.dnes.bg/evroizbori-19/2019/05/16/cik-pokaza-mashinite-za-vota-shtialo-da-e-po-lesno-ot-tegleneto-ot-bankomat.410501", "text": "ЦИК показа машините, с които ще може да се гласува на евроизборите на 26 май, съобщава . \r\n \r\nСпоред доставчика - \"Сиела Норма\", гласуването с машините е по-лесно, отколкото работата с банкомат и процедурата нямало да затрудно възрастните хора. \r\n \r\n\"Всички 3300 машини са доставени и са вече в София. Те имат актуализиран софтуер, произведени са тази година в Тайван специално за България. Софтуерът е изцяло съобразен с изискванията на Изборния кодекс. Тече одитиране на машините и на 24 май ще започне транспортирането им до секциите в страната\", каза изпълнителният директор на фирмата-доставчик Веселин Тодоров. \r\n \r\nНа представянето на машините присъства и доц. Златогор Минчев от БАН. Той отбеляза, че устройствата са по-надеждни от предишните, но и че има пропуски, за които \"ще предложим процедури за преодоляването им\".\r\n \r\nИначе самите процесът по гласуване с машините, ще преминава по следния начин: Избирател, който пожелае да гласува електронно, ще получи индивидуална смарт карта, която е електронен подпис. Той трябва да я постави в четеца на машината. Електронната бюлетина ще има две страници, за разлика от хартиената, която е с една. След като е избрал партията и преференцията, избирателят натиска бутан с надпис \"гласуване\". Машината издава разписка, тя се сгъва и се пуска в специална кутия, различна от урните за хартиените бюлетини. След това смарт картата се връща на секционната комисия.\r\n \r\nПреди дни, председателят на борда на директорите на \"Информационно обслужване\" проф. Михаил Константинов обяви, че машинното гласуване ще ни струва около 9 милиона лева, а цената на едно устройство е около 2500 лв.", "date": "2019.05.16", "title": "ЦИК показа машините за вота, щяло да е по-лесно от тегленето от банкомат"}
{"url": "https://www.dnes.bg/rusia/2019/05/16/rusnaci-prevozvat-myrtvec-vyrhu-bagajnika-na-kola.410487", "text": "Социалните мрежи в Русия бяха разтърсени от снимки, на които се вижда труп на мъж върху багажника на „Волга“. Фотографиите бяха публикувани в групата „Аварии/ДТП/Воронежа“ на мрежата „ВКонтакте“. \n\r\nОчевидците са били в недоумение: човек ли има в чувала отгоре на колата или това е манекен, пише TVГуберния. \n\r\nОказва се, че това наистина е бил покойник, са съобщили от полицията. Мъжът на 32 години се бил обесил. Роднините му е трябвало да откарат тялото в съдебна медицина. \n\r\nСъсед на вдовицата на починалия се притекъл на помощ. Двамата не могли да измислят нещо друго, освен да качат трупа на багажника на „Волга“-та. \n                    \n                    \n                \r\nПравоохранителните органи извършват проверка по случая. \n\r\nЛента.ру припомня случай от 2016 г., при който е било съобщено за кражбата на багажник на автомобил заедно с тялото на мъртва възрастна жена. Бабата починала по пътя към Сочи, където семейството било тръгнало на почивка. Близките оформили документите за смъртта й и временно оставили тялото в моргата в Сочи, решавайки да я погребат в Липецк, откъдето било семейството. По обратния път, докато роднините й нощували в крайпътен къмпинг, тялото на бабата било откраднато заедно с багажника. \n\r\n\r\n ", "date": "2019.05.16", "title": "Руснаци превозват мъртвец върху багажника на кола "}
{"url": "https://www.dnes.bg/televizia/2019/05/16/decata-sa-na-hod-v-ostrovyt-na-sinite-ptici.410478", "text": "\"Мечтата ми беше да направя филм за деца\" - сподели режисьорката Кристина Грозева по време на предпремиерната прожекция на новия сериал на БНТ \"Островът на сините птици\". Утвърденият творчески тандем Грозева и Петър Вълчанов, чието дело са едни от най-награждаваните съвременни български филми \"Урок\" и \"Слава“, стоят и зад новия проект, продуциран от обществената медия. Първата публична прожекция събра в \"Кино Култура“ журналисти и хора на изкуството с творческия екип и актьорския състав на сериала, чиято телевизионна премиера ще бъде на 1 юни от 19.00 ч. по БНТ1.\n\r\nОт дълго време в българския ефир не се е появявал подобен приключенски филм за цялото семейство с участието на деца. Носталгията по филми-класика като \"Синьо лято\", \"С деца на море\", \"Войната на таралежите\" пролича и по време на прожекцията на първия епизод от \"Островът на сините птици\", който публиката посрещна с приповдигнато настроение и много аплодисменти. \r\n                    \n                    \n                В сериала участие взима и актьорът Михаил Мутафов, който изиграва първата си роля в детски филм преди почти половин век именно в \"С деца на море\". \n\r\nМалките герои от сериала: Ники (в ролята - Матей Бърнев), Алекс (в ролята - Деян Профиров), Армандо (в ролята - Калоян Христов), Габриела (в ролята - Ирина Вълкова) и Зоица (в ролята - Антониа Димитрова) срещнаха първите си почитатели. Част от децата изпълняват и песента, написана специално за филма, която вече обещава да се превърне в новия музикален хит сред подрастващите това лято. Композитор е Христо Намлиев, а текстът е на Веселка Кунчева.\n\r\n\"Островът на сините птици\" може да се гледа в четири поредни уикенда от 1-ви юни от 19.00 ч. по БНТ1. Повторенията на епизодите ще бъдат по БНТ2 от 15 юни в съботните дни от 16.00 часа.", "date": "2019.05.16", "title": "Децата са на ход в \"Островът на сините птици\""}
