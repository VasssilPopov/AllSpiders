{"url": "https://www.dnes.bg/notifikacii/2019/07/16/myj-reshi-da-hvane-poleta-si-s-500-grama-kokain-pod-perukata.416638", "text": "е на летището в с половин килограм под на главата си, съобщи днес испанската полиция, предаде АФП.\n\r\n\r\nМъжът привлякъл вниманието на органите на реда, тъй като, а, предаде БНР.\r\nПолицаите го разпитали и открили закрепен на главата м", "date": "2019.07.16", "title": "Мъж реши да хване полета си с 500 грама кокаин под перуката"}
{"url": "https://www.dnes.bg/index/2019/07/16/ot-bedniak-prez-narkobos-do-nai-ohraniavaniia-zatvornik-padenieto-na-el-chapo.416616", "text": "Като дете, живеещо в мизерия и бедност в Мексико, той е продавал плодове на улицата просто, за да яде. Един човешки живот по-късно той е най-търсеният нарколорд, чийто наркокартел е толкова обширен, че той командва флота от подводници, с която пренася стоката си. \n\r\nАмериканската съдебна система сложи край на този етап от живота на Хоакин \"Ел Чапо\" Гусман. Той е обвинен в трафик на кокаин, марихуана, хероин и метамфетамини за американския пазар в продължение на 25 г., пише AFP.\n\r\nВ сряда се очаква Ел Чапо да бъде осъден. Прокурорите са поискали доживотен затвор, плюс допълнителна 30-годишна присъда, заради използването на огнестрелни оръжия.\n\n\n\n\r\n                \r\n                \r\nЕл Чапо прекара последните 3 г. и половина в затвора и 62-годишният наркобос е загубил част от аурата си на най-страшния и едновременно с това най-обичания мафиот в Мексико. \n\r\nТой е загубил част от теглото си и твърди, че има здравословни проблеми. Главата му е обръсната и той е в скромните сини затворнически дрехи. В затвора си е отишъл дори и мустака му, който му е като запазена марка. \n\r\nПрез май месец неговите адвокати се оплакаха, че задържането му в пълна изолация, в строго охраняван затвор в Манхатън, нарушава конституционната забрана за \"жестоко и необичайно наказание\". \n\r\n\"Г-н Гузман е прекарал вече 2 г. без достъп до свеж въздух или естествена слънчева светлина\", настояха адвокатите му. Те дори описват как Ел Чапо си правел тапи за уши от тоалетна хартия. \n\r\nЕл Чапо, или \"Дребосъка\", висок 1,57 см, някога се е извисявал над останалите наркобосове. Неговата сянка пада надалеч в подземния свят на мексиканския ъндърграунд. \n\r\nПо негово време влиянието на картела Синалоа се разпростира по цял свят, от америките, до Европа и Азия. \n\r\nСлед два успешни опита за бягство Чапман най-накрая беше заловен от мексиканските пехотинци през януари 2016 г. и екстрадиран в САЩ година по-късно. Това сложи край на десетилетията игра на котка и мишка с властите. \n\r\nМакар и картелът му да е синоним на насилие и пристрастяване към наркотици, Гусман става герой в подземния свят на Мексико. Музиканти са писали песни в негова чест - така наречените \"наркоридос\". \n\r\nТой успява да надхитри властите благодарение на инженерните успехи на картела си. Цели тунели са били построени, през които да бъдат пренасяни наркотици под американско-мексиканската граница. \n\r\nТой става толкова богат, че дори списание Форбс го включва в списъка си на милионери. Той изпада от списъка през 2013 г., защото е похарчил доста голяма част от състоянието си за защита. \n\r\n\"Аз доставям повече хероин, метамфетамини, кокаин и марихуана, от който и да е било друг по света. Имам флота от подводници, самолети, камиони и лодки\", хвали се Гусман в откровено интервю пред актьора Шон Пен, публикувано в списание Ролинг Стоунс през 2016 г. \n\r\nВ отделно видео съобщение до Пен, Ел Чапо казва, че семейството му някога е било \"много скромно, много бедно\", и майка му е месела хляб в родното му село Ла Туна. \n\r\n\"Продавах портокали, продавах безалкохолни напитки, продавах бонбони\", обяснява той и казва, че влязъл в наркобизнеса на 15 г., защото \"нямало възможности за работа\". \n\r\nЕдинственият начин да се снабди човек с храна, да оцелее, е да отглежда мак и марихуана. Тийнейджърът Ел Чапо започнал да прави точно това. Не след дълго попаднал в полезрението на Мигел Ангел Феликс Гаярдо, \"Кръстникът\" на модерните наркокартели на Мексико. \n\r\nИстинският възход на Гусман започнал след ареста на Феликс Гаярдо през 1989 г. \n\r\nТой обаче имал врагове. Престрелка през май 1993 г. отнема живота на архиепископа на града, кардинал Хуан Хесус Посадас Окампо. И до ден днешен се смята, че той е убит, защото са го объркали за Гусман. \n\r\nСамият Ел Чапо е арестуван в Гватемала през юни 1993 г. 8 години по-късно пък успява да реализира едно от най-зрелищните бягства, измъквайки се в количка за пране през 2001 г. \n\r\nНа властите им отнема 13 г. да го арестуват отново, през февруари 2014 г., в курорт Масатлан с жена си Ема Коронел и двете им дъщери близначки. 17 месеца по-късно обаче успява да избяга - пълно унижение за администрацията на мексиканския президент Енрике Пена Нието. Този път той бяга през тунел, дълъг 1,5 км, който тръгвал от затворническата баня. \n\r\nДо следващото му залавяне обаче има само 6 месеца, в Лос Мочис, крайбрежен град. Според властите именно слабостта му към мексикано-американската актриса Кейт дел Кастийо е причината за падението му. Властите прихванали пиперливи съобщения между Ел Чапо и актрисата, която уредила интервюто му с Шон Пен.", "date": "2019.07.16", "title": "От бедняк, през наркобос, до най-охранявания затворник: Падението на Ел Чапо"}
{"url": "https://www.dnes.bg/stranata/2019/07/16/remonti-i-nervi-kak-da-namerim-pravilniia-maistor.416658", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОснователят на платформата MaistorPlus.com Стоян Иринков разказа в предаването \"Директно\" по Bulgaria ON AIR как да намерим правилния майстор.\r\nВъзможно ли е договорът между работник и клиент да реши всички проблеми между тях и кои са критериите, важни за всички?\r\nКак да уговорим заплащането? Колко важни са сроковете и гаранциите?\r\nВижте повече във видеото!", "date": "2019.07.16", "title": "Ремонти и нерви: Как да намерим правилния майстор?"}
{"url": "https://www.dnes.bg/sofia/2019/07/16/pak-protest-v-mladost-pak-sreshtu-stroej-tozi-pyt-na-hotel.416657", "text": "\nСтотина жители на столичния район \"Младост\" излязоха на протест срещу поредно решение на Столичната община да разреши мащабно застрояване на зелена площ в междублоково пространство в района. \n Хората от блокове 73, 74 и 75 показаха така недоволство си от проекта за изграждане на 12-етажен хотел и жилищна сграда непосредствено пред домовете им и до спирката на метрото на пазара в \"Младост\".\n\r\n\"Проектът ще унищожи десетки паркоместа, а новите сгради ще генерират още нови автомобили. Паркирането ще стане невъзможно навсякъде наоколо. Дори и към момента проблемът с местата за паркиране е факт. Новите сгради ще се издигат точно пред прозорците ни, а планът ще унищожи и около 20 иглолистни дървета - малко от останалите неизсечени за сметка на нови строежи! Това е основен проблем и за замърсяването на въздуха\", написаха от сдружението \"За Зелен Младост\". \"Помогнете на нас, помогнете на себе си, помогнете на града ни! Нека покажем ясно, че сме против насилието над жизненото ни пространство, здравето ни и правото ни на достойно пребиваване в столицата. Нека се съберем максимално много хора, за да могат и в общината да ни чуят\", призоваха недоволните в социалната мрежа Facebook.", "date": "2019.07.16", "title": "Пак протест в \"Младост“, пак срещу строеж, този път на хотел"}
{"url": "https://www.dnes.bg/health/2019/07/16/kak-da-stegnem-otpusnatite-ryce.416528", "text": "Стегнатите и оформени ръце са важни не само за мъжете, но най-вече за жените. Кожата от вътрешната страна на ръцете е нежна и лесно се отпуска. Това предизвиква неприятен изглед, когато си вдигнете ръката. Висящата и клатеща се кожа в долната вътрешна страна на ръцете е гледка, която не бихте искали да виждате. А с годините опасността от нея става все по-голяма, особено ако сте отслабнали или се опитвате да постигнете по-стройна фигура.\r\nНа помощ идват упражненията за ръце, които са от голямо значение за стягането на мускулатурата в тази област и предотвратяването на отпускането и увисването на кожата.\r\nСъществуват обаче някои често срещани грешки, които много хора допускат при упражненията за ръцете. Кои са те, за да не ги повтаряте и вие?\r\n                    \n                    \r\n                \r\nМного хора погрешно смятат, че наблягането на упражненията за бицепсите ще им помогне да стегнат ръцете. Всъщност, за да стегнете висящата кожа в задната долна вътрешна част на ръката е необходимо да не забравяте и за упражненията за трицепса, който е мускулът, отговарящ за разгъването на ръката. Подходящи са упражнения на изтласкване и странично повдигане на тежести, които помагат за стягането на трицепса.\r\n\r\nАко треньорът ви ви съветва да правите точно определена бройка повторения на упражненията с тежести, следвайте неговите съвети. Бройката на повторенията, както и паузата между тях има значение за правилното изграждане на мускула.\r\n", "date": "2019.07.16", "title": "Как да стегнем отпуснатите ръце"}
{"url": "https://www.dnes.bg/obshtestvo/2019/07/16/sled-18-g-nacionalniiat-studentski-dom-se-sybujda.416660", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Националният студентски дом се събужда след 18 години забрава. Усилията за възстановяването му дават резултат.\r\nЧаст от сцените работят, но има още много да се ремонтира.\r\nКога ще отвори библиотеката, разказва изпълнителният директор на НСД Христиан Даскалов в предаването \"Директно\"  по Bulgaria ON AIR.", "date": "2019.07.16", "title": "След 18 г: Националният студентски дом се събужда"}
{"url": "https://www.dnes.bg/notifikacii/2019/07/16/voenen-razuznavach-bil-informator-na-biznesmen-v-chujbina.416649", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Служител на отдел \"Военна информация\" от Министерството на отбраната е превозвал български бизнесмен в чужбина, като го е информирал за проблеми, свързани с неговите бизнес интереси. Това съобщи заместник-главният прокурор Иван Гешев. \n\r\nМиналата седмица от държавното обвинение съобщиха, че са привлечени като обвиняеми бившият и настоящият директор на службата заради изтичане на информация. \r\nДнес заместник-главният прокурор допълни, че се разследват и как се харчат бюджетни и извънбюджетни постъпления във военното разузнаване. \r\nГешев определи като целенасочена лъжа твърдението, че разследването на прокуратурата е насочено срещу оперативната работа в службата.", "date": "2019.07.16", "title": "Военен разузнавач бил информатор на бизнесмен в чужбина"}
{"url": "https://www.dnes.bg/rusia/2019/07/16/jertvite-na-domashnoto-nasilie-v-rusiia-nad-14-000-umirat-godishno.416288", "text": "В Русия изведнъж всички заговориха за домашно насилие - покрай случая със сестрите Хачатурян. Трите момичета са обвинени, че са убили собствения си баща, който ги контролирал, биел и изнасилвал. Руското общество буквално е разделено на две - едните осъждат сестрите, другите ги поддържат. Споровете за това дали 19-годишната Крестина, 18-годишната Ангелина и 17-годишната Мария са имали право на самозащита, след като са били насилвани от своя 57-годишен баща Михаил Хачатурян, продължава вече цяла година.\n\n\n\r\nНа 27 юли 2018 г. бащата беше намерен мъртъв с 36 прободни рани на стълбището на жилището си в Москва. За убийството бяха обвинени сестрите, които могат да получат от 8 до 20 години затвор. Те са обвинени в заговор.\r\n                    \n                    \r\n                Междувременно стана ясно, че деянието е било извършено, след като бащата напръскал с лютив спрей дъщерите си, понеже били изхарчили твърде много пари, а жилището било мръсно. Мнозина имат проблем с това, че деянието беше окачествено като предумишлено убийство - опозиционният политик Алексей Навални, блогърът Юрий Дуд, редица други известни личности, както и стотици обикновени хора в Русия, Армения и други страни. Те настояват убийството да бъде признато за самоотбрана, за да сложат край на оказваното от бащата сексуално и физическо насилие. Петиция, събрала над 200 000 подписа, призовава сестрите да бъдат напълно оправдани.\r\n\r\nВ Русия темата за домашното насилие придобива все по-голяма актуалност. \"Очевидно става дума за системен проблем - в страната е пълно със сходни случаи\", казва правозащитничката Анна Ривина пред  и дава следните примери: \"Наскоро в Кострома жена беше убита от бившия си съпруг - от ревност, а преди това в Новосибирск мъж открадна бившата си съпруга, развела се с него заради домашно насилие\". Имената на жертвите са толкова много, че няма как да бъдат изброени. При това в 90% от случаите те изобщо не се обръщат към полицията.\r\n\r\nПо правило за случаите на домашно насилие се разбира само когато се стигне до смърт - независимо дали на жертвата или на насилника. През 2016 година 36-годишната Яна Савчук от град Орел потърсила помощ от полицията заради заплахите, отправяни от бившия ѝ партньор. Пристигналата на място полицайка я \"успокоила\" с думите: \"Ако ви убият, непременно ще дойдем и ще опишем трупа, не се тревожете\". Пет минути след тръгването на полицайката, бившият партньор пребил Яна Савчук до смърт.\r\n\r\nЖертвите, дръзнали да се отбраняват от насилниците, много рядко получават подкрепа в съда, обясняват правозащитниците. На 4 юли в Геленджик съд призна младата 28-годишна майка Кристина Шидукова за виновна за това, че е нанесла смъртоносен удар с нож на мъжа си, който я биел. Обвинението пледира за предумишлено убийство, макар съдебно-медицинската експертиза да беше установила, че преди смъртта си мъжът е нанасял жестоки побои на Кристина. Жената е заплашена от 15 години затвор, а петицията в нейна защита вече е подписана от над 100 000 души.\r\nТова, че делото на Кристина става обществено достояние, е голяма рядкост и късмет, смята правозащитничката Альона Попова. В Геленджик има немалко семейства, в които поне един от съпрузите е отраснал в Кавказ, поради което за побоищата в семейството изобщо не се говори. Мъжът на Кристина бил именно етнически кавказец. \"Ако не се беше вдигнал шум, Кристина отдавна да е в затвора, призната за виновна, щом е провокирала съпруга си. При това той я биел години наред, включително когато е била бременна\", казва Попова.\r\n\r\nОще един пример за това на какви опасности са изложени младите жени в Русия е случаят с 19-годишната Даря Агений. Преди година тя се прибирала през нощта към хотела си в черноморския град Туапсе, когато била нападната от пиян местен жител, искащ да я изнасили. Даря успяла да се защити с ножа за острене на моливи, който носела със себе си - тя рисувала много и затова носела ножа.\r\n\r\nТя така и не подала оплакване в полицията - била сигурна, че с мъжа всичко е наред, тъй като по ножа нямало кръв. Месец по-късно я обвинили в \"причиняване на тежки увреждания на здравето\". Сега срещу нея се води дело и я заплашват до 9 години затвор.\r\n\"Това е класическата история за \"сама си е виновна\", казва актрисата-феминистка Даря Башкирова, която обяснява: \"Полицаите разпитвали Даря как е била облечена и защо се е разхождала из Туапсе по нощите. Тя, разбира се, не си е виновна сама - просто съдът в Русия не взима под внимание опитите за изнасилване. Даря е имала две възможности - или да се отбранява, или да се остави да бъде изнасилена.\"\r\n\r\n\n\nПрисъдите по делата на сестрите Хачатурян, Кристина Шидукова и Даря Агений несъмнено ще повлияят на всички останали жертви на насилие в Русия, убедена е Альона Попова. \"И трите дела са типични и много показателни. Те олицетворяват целия този ад в цялата страна . Затова сега трябва да се борим и за трите дела едновременно\", уверява правозащитничката.\r\nПо официални данни (от 2013-а година), в Русия всяка година 12 000 жени са убивани от роднини - по една на всеки 40 минути. Други 2 хиляди жертви – деца и младежи - се самоубиват, защото са били изложени на домашно насилие. 97% от случаите не стигат до съда. През 2017 г. е приет закон, декриминализиращ побоищата в семейството, аргументиращ се с \"традиционните ценности\" - например правото на бащата да възпитава децата си.\r\n\r\nВсичко това неизбежно благоприятства климата на безнаказаност за мъжете и безпомощността за жените. Наскоро Европейският съд по правата на човека осъди Русия да плати 20 000 евро обезщетение и разноските по делото по случай с мъж, който в продължение на две години биел и заплашвал бившата си партньорка, а тя не можела да се оплаче в полицията. Становището на съдиите е, че механизмите за защита от домашно насилие в Русия не са достатъчни, а правителството не разбира сериозността на проблема.\r\nПо данни на новинарския портал \"Медиазона\", от 2 500 жени, осъдени между 2016 и 2018 г. за убийство, почти 2 000 са били жертви на домашно насилие. А в случая със сестрите Хачатурян нещата са ясни: \"Ставало е дума или за техния, или за неговия живот. Друга възможност просто не е имало\", както отбеляза една руска правозащитничка.\r\n", "date": "2019.07.16", "title": "Жертвите на домашното насилие в Русия – над 14 000 умират годишно"}
{"url": "https://www.dnes.bg/stranata/2019/07/16/tol-sistemata-trygva-probno-ot-16-avgust.416650", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Тол системата тръгва пробно от 16 август. Цената за тежкотоварни камиони над 12 тона ще бъде от 12 до 14 стотинки на километър, съобщава Bulgaria ON AIR.\n\n\r\nВече са инсталирани 80% от камерите, които ще следят за спазването на правилата по републиканските пътища, влизащи в обхвата на тол системата.\r\n23 от старите камери за контрол на трафика на АПИ вече са преоборудвани, така че да следят за некоректни шофьори. \r\nПредвиждат се и отстъпки за бизнеса.", "date": "2019.07.16", "title": "Тол системата тръгва пробно от 16 август"}
{"url": "https://www.dnes.bg/cars/2019/07/16/mercedes-nabyrzo-reshi-da-se-otkaje-ot-pikapa-si.416636", "text": "Пикапът Mercedes-Benz X-Class ще бъде спрян от производство, след като така и не успя да се наложи на пазара. В концерна Daimler отчита този опит като неуспех, съобщава Automotive News Europe.\n\r\nПрез миналата година от модела са продадени едва 16 700 единици в Европа, Австралия и Южна Африка. Моделът не се предлага в САЩ, защото там по традиция се търсят пикапи с по-големите размери и съответно по-голяма товароподемност.\n\r\nОще от самото си излизане X-Class не успя да изпълни очакванията към него, като основната причина беше твърде високата му цена. Пикапът стартира от 37 249 евро, докато основните му конкуренти - VW Amarok и Ford Ranger, са по-евтини. Освен това, технически пикапът на Mercedes повтаря Nissan Navara, който също е с по-ниска цена, съобщава .\n                    \n                    \r\n                \r\nСмяната на ръководството на Daimler също играе важна роля за отказа от модела. Вече бившият шеф на концерна Дитер Цетше подкрепяше пикапа и дори имаше планове за изграждане на завод в Аржентина, където той да се сглобява.\r\nРазходите за други проекти на Daimler - най-вече за електромобили, а също така и за смяна на въздушните възглавници Takata, които концернът ползва, са доста големи и новият шеф Ола Калениус е подкрепил отказа от пикапа.\r\n", "date": "2019.07.16", "title": "Mercedes набързо реши да се откаже от пикапа си"}
{"url": "https://www.dnes.bg/notifikacii/2019/07/16/shvedyt-koito-otkradna-taksi-ostava-v-aresta.416651", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nШведският турист, който катастрофира с откраднато такси в Несебър, никога не е имал шофьорска книжка. Това съобщиха от Районната прокуратура в курортния град. \n\r\nДнес Районният съд в Несебър реши Кристофер Андерсон да остане зад решетките. Той трябваше утре да отлети за родината си. \r\nПред журналистите туристът запази мълчание, но в съдебната зала каза, че се срамува от постъпката си, съобщава Bulgaria ON AIR.\r\nПо данни на Интерпол, Кристофер е осъждан два пъти в родината си и това е доказателство, че той има трайни престъпни навици.", "date": "2019.07.16", "title": "Шведът, който открадна такси, остава в ареста"}
{"url": "https://www.dnes.bg/zvezdi/2019/07/16/vreme-za-pochivka-uiliam-i-keit-si-vzeha-otpusk.416643", "text": "В заслужен отпуск излизат Уилям и съпругата му Кейт. Те ще оставят за малко ангажиментите си, защото отиват на почивка. \r\nХерцогът и херцогинята на Кеймбридж са си взели месец и половина отпуск. През това време смятат да се отдадат на трите си деца – Джордж, Шарлот и Луи. \r\nКралската двойка ще се завърне към основните си задължения и отговорности в началото на септември, пише списание „Hello“ и уточнява, че Уилям и Кейт ще направят изключение единствено за благотворително събитие, насрочено за 9 август в Лондон – турнир по ветроходство. \r\nВсе още няма информация кое място са избрали херцозите за лятната им ваканция. \r\nПрез уикенда бе последното официално събитие, което Уилям и Кейт посетиха – турнира „Уимбълдън“. Там херцогинята награди победителя при мъжете – Новак Джокович. \r\n                    \n                    \r\n                Наскоро Кейт и етърва ѝ Меган бяха забелязани заедно на турнир по поло, в който участва принц Хари. Двете бяха с децата си и прекараха няколко безгрижни часа в игри с малчуганите. \r\n\r\n ", "date": "2019.07.16", "title": "Време за почивка - Уилям и Кейт си взеха отпуск "}
{"url": "https://www.dnes.bg/stranata/2019/07/16/riskyt-ot-razprostranenie-na-afrikanskata-chuma-mnogo-visok.416652", "text": "Рискът да се разпространи африканската чума по свинете на територията на България след последните случаи в Плевенска и Бургаска области е много висок. Съществува висок риск от поява на африканска чума във Франция, Германия, Австрия, Финландия и Словакия и други страни. Това сочат данните на Центъра за оценка на риска по хранителната верига към Министерство на земеделието, храните и горите, във връзка със заболяването Африканска чума по свинете, съобщават от министерството.\n\n\n\n\n\r\nПрепоръките и предложенията на Центъра за оценка на риска са превантивни мерки, във връзка с констатираните нови огнища на африканска чума в България са в синхрон с предписаните в европейското и българско законодателство и мерките, предприемани от БАБХ.\n                    \n                    \r\n                \r\nОт съществено значение е стопаните да спазват правилата за превенция на заболяването и при всички случаи на съмнения за болни или умрели свине трябва да бъдат докладвани незабавно пред официалните ветеринарни власти. Африканската чума е заболяване с потенциал за бързо разпространение, вирусът е изключително устойчив в околната среда и замърсени с него продукти.\n\r\nЗа повишаване осведомеността на стопаните в засегнатите зони от африканска чума по свинете следва да се повиши разяснителната работа на ветеринарните специалисти по места. Съгласно разписаните мерки в по-горе споменатото законодателство всички свине в 3 километровата зона следва да бъдат убити по хуманен начин с цел предотвратяване разпространението на вируса. Това е т.н. метод \"stamping out\", т.е. тотално депопулиране. \n\r\nМеждувременно от всички свине се вземат проби за вирусологично изследване при 95 на сто разпространение и 10 на сто достоверност и се изпращат в специализираната лаборатория за изследване. Целта на това пробовземане е да се установи действителното разпространение на болестта. \n\r\nТози резултат е от изключителна важност за епизоотологичното проучване и за по-нататъшните мерки за ограничаване на заболяването независимо, че все още животните могат да изглеждат привидно здрави и дори и да не са показали клиника на болестта.\n\r\nПо-рано от Българската агенция по безопасност на храните /БАБХ/ информираха, че днес са потвърдени две огнища на африканска чума при домашните свине за първи път в област Русе. \n\r\nТе са установени в лично стопанство в село Ценово, в което се отглеждат пет нерегистрирани свине, както и в регистрирана фамилна ферма \"тип А\", в която има общо 19 прасета, в село Пет кладенци, община Бяла.\n\r\nЗаместник-областният управител на Русе Свилен Иванов коментира, че в трикилометровите зони около огнищата домашните прасета ще бъдат умъртвени, ще бъдат предприети действия за обеззаразяване и дезинфекция на местата. \n\r\nСъздава се 10-километрова зона за контрол, в която ще бъдат взети кръвни проби от домашните прасета, за да се провери дали има и други заразени животни.", "date": "2019.07.16", "title": "Рискът от разпространение на африканската чума – много висок"}
{"url": "https://www.dnes.bg/index/2019/07/16/samo-s-9-glasa-ursula-fon-der-laien-be-izbrana-za-shef-na-evrokomisiiata.416654", "text": ", след като за нея гласуваха 383-ма от 733-ма евродепутати. \n\r\n, в историята на ЕС и втората германка от 60 години насам.\n\r\nНоминираната от европейските лидери бившата министърка на отбраната на Германия спечели поста само с 9 гласа от изисквания минимум от 374 гласа. 327 бюлетини бяха против, 22-ма се въздържаха, а 1 евродепутат е пуснал недействителна бюлетина.Това е по-слаб резултат от постигнатия от действащия шеф на Еврокомисията Жан-Клод Юнкер, който беше избран с 424 от 729 гласа.\n\n\n\n\r\n                \r\n                \r\n\r\nСутринта в Европейския парламент в Страсбург Урсула Фон дер Лайен направи всичко възможно, за да умилостиви проевропейските групи на социалисти, либерали и зелени и да получи подкрепата им, но не предложи нито една нова идея, която вече да не изговаряна в Брюксел.\n\r\n\n\r\nНа зелените тя обеща проект за “Зелен договор за Европа” още през първите 100 дни на управлението си, както и узаконяване постигането на въглеродно-неутрална икономика в ЕС до 2050 г. На Източноевропейците - фонд, от който да се финансират проекти, помагащи на по-бедните еврочленки да постигнат чиста икономика. На Зелени и на социалисти - въвеждане на минимална работна заплата и създаване на фонд за обезщетения за безработица, съобразени със стандарта на живот във всяка страна. Либералите получиха исканата от тях подкрепа за ревизия на правилата за избор в ЕС, както и обещание за въвеждане на механизъм за контрол на спазването на върховенството на правото за всички страни членки. Фон дер Лайен обеща той да действа паралелно с действащите вече процедури по чл. 7 от Лисабонския договор, която е задействана срещу Унгария и Румъния, както и мониторинга за борбата с корупцията, който се прилага спрямо България и Румъния.\n\r\n\n\r\nФон дер Лайен се ангажира да подкрепи даването на законодателна инициатива на Европейския парламент. Обещанието й да работи за подобряване на системата на водещи партийни кандидати за висшите позиции в ЕС обаче предизвика смях, тъй като тя беше номинирана точно заради провала на съществуващата система.\n\r\n Предложението на сегашния председател на Еврокомисията Юнкер е блокирано от страните членки, тъй като се основава на въвеждането на квоти за преразпределение на дошлите по границите мигранти навътре в Съюза. \n\r\nЕС ще продължи да помага на страните, които произвеждат мигранти, за да ги спре да идват към Европа и ще развива своя отбранителен съюз, оставяйки водещата роля на закрилник на НАТО. Фон дер Лайен изрази готовност за ново отлагане на Brexit, ако Лондон не е готов да излезе от ЕС на 31 октомври и обеща допълнителни гаранции за младите и децата. \n\r\nГерманката заяви, че за нея единството, мирът и европейските ценности са водещи принципи на управление.\n\r\n“”, заяви Урсула фон дер Лайен пред евродепутатите в Страсбург в първата си програмна реч, след като в началото на месеца беше изненадващо номинирана от европейските лидери за председател на Европейската комисия.\n\r\n ", "date": "2019.07.16", "title": "Само с 9 гласа Урсула фон дер Лайен бе избрана за шеф на Еврокомисията"}
{"url": "https://www.dnes.bg/eu/2019/07/16/shte-stane-li-ursula-fon-der-laien-shef-na-ek.416634", "text": "Малко след като приключи изслушването в Европейският парламент на кандидата за председател на Европейската комисия - Урсула фон дер Лайен, реакциите на депутатите от различните групи не закъсняха.  Вотът  се очаква да бъде днес около 19 часа българско време. \n\r\nМанфред Вебер от Европейската народна партия потвърди своята подкрепа за г-жа фон дер Лайен.\n\r\n„Ние представляваме Европа, която е справедлива, модерна и иновативна, сигурна, широко скроена и екологична. Ние ще приложим тези обещания заедно с нея“. Той приветства нейните предложения за правото на законодателна инициатива за ЕП и подобряването на процедурата за водещ кандидат. „Задкулисните сделки трябва да останат в миналото“, добави той.\n\n\n\n                    \n                    \r\n                \r\nСоциалистката от Испания Ираче Гарсия пък изрази недоволство, че „европейската демокрация напредва прекалено бавно“ и подчерта, че г-жа фон дер Лайен трябва да даде повече подробности за това как смята да отговори на гражданските искания - най-вече на младите - преди С&Д да реши дали да я подкрепи. \n\r\n\"Подкрепа за устойчивия растеж, по-силни действия за борба с бедността и обвързваща стратегия за равенството на половете са от съществено значение,\" добави Гарсия.\n\r\nНовата група, наречена \"Обнови Европа\", пък е категорична, че ЕП не може да продължава да разочарова милиони европейци, които са казали \"ДА\" на Европа. \n\r\n\"Те очакват ЕС да защитава правовата държава без колебание“, заяви Дачин Чолош.\n\r\nНеговата група е готова да подкрепи фон дер Лайен, с една единствена дел: да обнови Европа.\n\r\n „Но преди всичко, от Вас очакваме истинско проевропейско ръководство. Европа не е администрация, а политическа амбиция\", категоричен е той. \n\r\nПротив кандидатурата на германката се обявиха от \"Зелените\". Филип Ламберс отбеляза, че неговата група не е готова да предаде кормилото на Европейския съюз на Урсула фон дер Лайен в момент, в който „нашият общ дом гори, климатът се влошава, има все по-дълбоки неравенства и отстъпления по отношение на основните ни свободи и правовата държава“.\n\r\nВ случай, че тя бъде избрана, неговата група е готова да предложи своята подкрепа, „когато предложенията отговарят на екзистенциалните предизвикателства, пред които сме изправени“.\n\r\nКрайнодесният съюз \"Идентичност и демокрация\" също е категорична, че ще гласува против кандидатурата на бившия германски военен министър. Според Йорг Мойтен тя е неподходящ кандидат за позицията и няма убедителна визия за Европа. Той я критикува за това, че обещава прекалено много и противоречиви неща на групите с цел да получи тяхната подкрепа, като например по отношение на правовата държава или миграцията.\n\r\nГрупата на \"Европейските консерватори и реформисти\" пък поиска от Урсула фон дер Лайен да изясни своята позиция относно „механизма за контрол на принципите на правовата държава, по който възгледите ни се разминават“, спрямо сегашната политика следвана от Комисията. Относно борбата с климатичните изменения, той отбеляза, че е „доволен от предложенията за фонд за преход и банка за устойчиви инвестиции, но обсъждаме все по-амбициозни цели, без да знаем как да ги постигнем“.\n\r\nКрайнолевите от ЕОЛ, очаквано, няма да дадат своята подкрепа за германката. Според Мартин Ширдеван гласоподавателите са очаквали водещ кандидат като председател на Комисията, а не министър на отбраната, което било сигнал за  \"трайното милитаризиране и изолация на ЕС“. Той призова за прекратяване на политиката на бюджетни ограничения и за инвестиции в социалното осигуряване, образованието, здравното обслужване и борбата с климатичните изменения“.", "date": "2019.07.16", "title": "Ще стане ли Урсула фон дер Лайен шеф на ЕК? "}
{"url": "https://www.dnes.bg/balkani/2019/07/16/razbiha-laboratoriia-za-skynk-silen-vid-kanabis.416583", "text": "в босненската  откри , силен вид , в района на , съобщи телевизия РТРС, цитирана от БТА.\n\n\r\n\r\nПри полицейската операция са  В лабораторията е открит \r\nОперацията е организирана от управлението за организирана престъпност на министерството на вътрешните работи на Република Сръбска под надзора на окръжната прокуратура в Баня Лука.\r\nТ.нар. е вид силен канабис, който .", "date": "2019.07.16", "title": "Разбиха лаборатория за скънк – силен вид канабис"}
{"url": "https://www.dnes.bg/muzika/2019/07/16/samo-10-dni-ni-deliat-ot-sedmoto-izdanie-na-vola-open-air.416633", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОстават точно 10 дни до седмото издание на музикалния фестивал Vola Open Air 2019., а цената на билета поскъпва с 10лв. и от 18-ти юли става 40 лв. Тази година, за първи път събитието на връх Околчица ще продължи цели три дни - 26-ти, 27-ми и 28-ми юли 2019 г. \n\r\nПървият ден ще е зареден с двойна доза хип-хоп. Последният потвърден участник в програмата, който ще подгрее американската легенда Illa J, е белгийският ъндърграунд рапър Killamatic. Вдъхновен от деведесетарския хип-хоп в лицето на Wu-Tang Clan, Cypress Hill, N.W.A, Rakim и много други, той започва да рапира още на 16 годишна възраст.  Подгрявал е и е работил с много артисти като Dmx, Chino XL, Keith Murray, Son Doobie, Brett B, Demigodz, Jedi Mind Tricks, Madchild и други. \n                    \n                    \r\n                \r\nОсвен за музикалните изпълнения, организаторите на фестивала са се погрижили и за дневната програма. Всеки гост на фестивала ще може да се включи в разнообразни дневни активности. \n\r\nЦирк \"Комбино\" ще представят своята нова концепция \"circus surprise\", 0511 Дизайнс ще посветят желаещите в изкуството на графитите,  а за най-малките гости ще се погрижат приятелите от Puzzled. Който пък предпочита релакс, ще може да се отбие за сутрешна йога с Яна, да си направи масаж, а после да се отпусне в хамачената градина. Фестивалът няма как да мине без оригинални хендмейд предмети и техните артисти, които ще имат на разположение собствени творчески шатри.\n\r\nКакто винаги, ще има обособена къмпинг зона за посетители, както и разнообразни храни и напитки в трите дни на фестивала. На разположение ще има и дневен бар. \n\r\nЗвездите в третото издание на фестивала са холандският дръм'н'бейс продуцент LENZMAN, в компанията на МС ABNORMAL SLEEPZ, американският изпълнител и продуцент Illa J с проекта ILLA J Live Band, Killamatic и новаторската група DASHE.\n\r\nДругите потвърдени артисти са Божидар Василев - Trombobby заедно с Dessy oт Phuture Shock и Simo, Doroty Takev live band, момчетата от платформата LIQUIDIZER, The Innkeepers Live, KALYAS, базираното във Виена дуо Electricfence, SHADE, Ivan Valchev – Wolfy, LOCONAZ, Vasquez NZ, Paramater & Goldrum, DJ Marcon, DJ ZEE, Selector Stazz, 7 Years Future Sounds Of Sofia Showcase, DJ Skill, DJ Not Easy, Djobry (Sofia Beats), Оnslaught и Unkle Billy.\n\r\nСъбитието е подкрепено от фондация \"Америка за България\", Община Враца, дирекция на ПП  Врачански Балкан и Стройрент.\n\r\nФондация \"Америка за България\" подкрепя Vola Open Air, за да предостави на младите хора на Враца и региона достъп до съвременно културно събитие и възможност за обединяване и ангажираност на общността. Фондация \"Америка за България\" и организаторите споделят една обща цел - привличане на туристи от цялата страна, като по този начин Vola Open Air създава специално значение на един от символите на Врачанския Балкан – връх Околчица.\n\r\nБилети за трите дни на фестивала на цена от 30лв. се продават на интернет страницата на фестивала, както и в мрежата на bilet.bg до 17-ти юли включително. След тази дата и в дните на фестивала цената ще е 40лв за всички фестивални дни и само на вход ще се продават еднодневни билети, на цена 20лв. \n\r\nДеца до 14 години влизат безплатно, но задължително с попълнена декларация и придружаващ ги родител или настойник. Непълнолетни лица над 14г. ще могат да влязат с пълнолетен придружител и декларация, която може да намерите на нашия сайт: \n\r\nЗа повече информация и всички новини около Vola Open Air може да следите страница на фестивала във Facebook:  и интернет страницата ни:  \n\r\n ", "date": "2019.07.16", "title": "Само 10 дни ни делят от седмото издание на Vola Open Air"}
{"url": "https://www.dnes.bg/notifikacii/2019/07/16/merkel-e-dobre-no-za-poreden-pyt-slusha-himna-sednala.416629", "text": "За втори път протоколът бе променен и Ангела Меркел остана седнала по време на химна при посещението на министър-председателката на Молдова. За първи път промяната бе въведена при посрещането на новата датска премиерка в четвъртък миналата седмица - ден след третия случай с тремор на Меркел. \n\n\r\nВече три пъти канцлерката е улавяна от камерите докато получава тремор. Първият път тя се оправда, че е заради обезводняване. Ала последваха още два случая, които Меркел отдаде на \"психологическото влияние от първия епизод на треперене\".\r\nКанцлерката продължава да твърди, че няма причина за безпокойство, а графикът и остава все толкова натоварен, пише БТА. Тя добави, че \"ще трябва да живее с това за известно време.\"\r\nУтре Меркел ще навърши 65 години. По време на посещението на премиерката на Молдова, канцлерката не показа признаци на нестабилност.\r\n \r\n \r\n \r\n \r\n \r\n ", "date": "2019.07.16", "title": "Меркел е добре, но за пореден път слуша химна... седнала"}
{"url": "https://www.dnes.bg/stranata/2019/07/16/utre-shte-e-slynchevo-no-pak-moje-da-vali.416620", "text": "ремето утре ще е предимно слънчево, след обяд с временни увеличения на облачността. На отделни места ще превали и прегърми. Ще духа слаб до умерен вятър от север-северозапад. Максималните температури ще са между 25 и 30 градуса, според прогнозата на НИМХ-БАН. По Черноморието ще е предимно слънчево. Ще духа слаб до умерен североизточен вятър. Максималните температури ще са между 26 и 28 градуса. Температура на морската вода ще е 24-25 градуса. Вълнението на морето ще е 1-2 бала. Над планините ще преобладава слънчево време. Около и след обяд ще се развива купеста облачност и на отделни места ще превали и прегърми. Ще духа до умерен вятър, предимно от север. Максимална температура на 1200 метра ще е около 18 градуса, на 2000 метра - около 10 градуса. Атмосферното налягане ще е по-ниско от средното за месеца и ще остане без съществена промяна. В четвъртък, 18 юли, ще бъде предимно слънчево, след обяд над планинските райони с временни увеличения на облачността, но без съществени валежи. Ще духа слаб до умерен вятър от изток-югоизток. Преобладаващите максимални температури ще бъдат между 26 и 31 градуса.  В петък, 19 юли, ще преобладава слънчево време. В следобедните часове главно над Западна България ще се развива купеста и купесто-дъждовна облачност и на места ще превали и прегърми. ", "date": "2019.07.16", "title": "Утре ще е слънчево, но пак може да вали "}
{"url": "https://www.dnes.bg/politika/2019/07/16/mashinnoto-glasuvane-na-parlamentaren-i-kmetski-vot-otide-v-istoriiata.416642", "text": "\nМнозинството в парламента прие на първо четене предложенията за промени в Изборния кодекс, с които прати машинното гласуване на местните избори и на парламентарния вот в историята.\n\r\nПоправките в кодекса бяха внесени от депутати от ГЕРБ, \"Обединени патриоти\" и \"Воля. \n\n\n , според които на местните избори тази есен трябваше да има възможност за гласуване с машини в поне 6 хиляди секции в страната, а на следващите парламентарни избори трябваше да се гласува единствено и само с машини.\n                    \n                    \r\n                \r\nМотив за внесените промени е анализ на Централната избирателна комисия (ЦИК), в който се посочва, че машинният вот е скъп и към него няма интерес, но пък се създава организационен хаос при отчитането на резултатите. Изводите са направени след европейските избори на 26 май, когато в 3 хиляди секции в страната с машини гласуваха около 160 хиляди избиратели. \r\nСпоред различните изчисления един машинен глас струва между 56 и 59 лева.\n\r\nШефката на ПГ на ГЕРБ Даниела Дариткова обяви по време на дебата, че машинното гласуване създава възможности за допускане на пропуски и грешки, които да изкривят вота, защото нямаме машинно преброяване. \n\r\nТя пресметна, че \n\r\n\"Само в 1% в страните в Европа се гласува с машини, има страни в които резултатите от машинния вот са отменени, има риск от загубата на доверие на изборната система в страната“, мотивира се Дариткова.\n\r\nЙордан Цонев от ДПС обаче се обяви категорично в подкрепа на гласуването с машини. \r\n \r\n“Недоверието към изборния процес започва от секционните комисии и свършва там. От началото на демокрацията най-слабото звено в изборния процес са секционните комисии - поради умора или умишлено, поради пристрастия членовете подменят резултати\", коментира той. \n\r\nЗаради това ДПС иска да се намери модел, при който СИК да не участва в броенето, защото секционните комисии били най-големият дефект при всички избори. \n\r\nЦонев съобщи, че от движението ще настояват не само за машинно гласуване, но и за машинно броене. \n\r\nСпоред него на последните избори машинното гласуване беше умишлено компрометирано и е имало саботаж от страна на държавните органи. \n\r\n, защото според социалистите той гарантира, че няма да се правят манипулации с резултатите.\n\r\nПредложените от управляващите промени в Изборния кодекс са началото на края на демокрацията, смятат законотворците от БСП. \n\r\nКрум Зарков от левицата отсече, че навсякъде в Европа се върви към машинно гласуване и машинно преброяване. \n\r\n\"Машинното гласуване не е панацея за изборния процес, но то е крачка напред, проблемът е не в изборните резултати, а в това, че хората не искат да гласуват, защото тези които изпращат в парламента не вървят напред, а се въртят в кръг“, настоя той. \n\r\n\n\r\nТой предупреди, че всяка една машина може да бъде манипулирана и заради това не трябва да се използва на вота. \n\r\nСпоред него с настояването за машинния вот опозицията цели да провали местните избори. \n\r\n\"Само че какво ще последва след провала на местните избори - ще се предизвика тежка политическа криза без ясен изход. Дали ще се отиде до поредни искания на вот на недоверие и инсценирани вълнения и продължаване на насаждане в мисленето на обществото, че и тези избори са порочни, манипулирани и че управляващите са неспособни да проведат един избори. Това най-вероятно ще стане, ако вкараме машините, защото на всички ви е ясно, че изборът ще бъде изключително сложен - на четири, пет фази. Освен това ще има необходимост в рамките на седем дена да се изтеглят машините, да се препрограмират и пак да се поставят навсякъде където има балотаж\", посочи още Симеонов.", "date": "2019.07.16", "title": "Машинното гласуване на парламентарен и кметски вот отиде в историята"}
{"url": "https://www.dnes.bg/index/201ii/2019/07/16/sled-presledvane-v-nivi-hvanaha-izmamnik-v-pazardjishko.416635", "text": "Полицаи от Септември са задържали мъж, измамил жители на село Аканджиево, община Белово, с доставка на дърва за огрев, съобщиха от полицията в Пазарджик. \r\nВчера следобед бил получен сигнал, че двама мъже обикалят по улиците на село Аканджиево. Те уговорили жители на селото да им дадат пари срещу доставка на дърва за огрев. Вместо това обаче двамата изчезнали, а ощетените хора се оплакали в полицията. \r\nЧас по-късно на улица в Септември екип от районното управление забелязал мъж, отговарящ на описанието на единия от измамниците. При опит да установят самоличността му той побягнал през дворовете на близките къщи. \r\nПоследвало преследване, което преминало през различни имоти в града и слънчогледова нива в близост до коритото на река Марица. Периметърът около беглеца бил блокиран от допълнителни екипи от местното районно управление на МВР. \r\nСлед още един час униформените задържали 38-годишен мъж от квартал \"Анезица\" във Велинград.", "date": "2019.07.16", "title": "След преследване в ниви: Хванаха измамник в Пазарджишко"}
{"url": "https://www.dnes.bg/index/2019/07/16/21-etapa-3-460-km-23-jeni-s-kolela-vyv-franciia-iskat-damski-tur-dio-frans.416598", "text": "176 мъже, 3 460 км, разпределени в 21 етапа, маршрут, преминаващ през няколко държави. Това е тазгодишното издание на Тур дьо Франс в цифри. \n\r\nТур дьо Франс е едно от най-тежките спортни изпитания, \"карнавал на мъченията\", както го описва BBC. \n\r\n176-мата състезатели в тазгодишното издание тръгнаха на 6 юли от Брюксел. Ден преди тях обаче 23 жени започнаха абсолютно същото състезание, с надежда да провокират повече хора да си зададат въпроса - защо няма женски Тур дьо Франс?\n\r\nОт 2015 г. насам група от френски колоездачи  \"Дайте колела на момичетата\", е карала по всеки един етап на тура, ден преди мъжете да минат по трасето. \r\n                \r\n                \r\nТази година, за първи път 13-те французойки от организацията ще бъдат придружени и от още 10 жени от цял свят. Отново ще се движат ден преди мъжете. \n\r\n\"Отсядаме в AirBnB, така че ние си готвим и перем\", обяснява пред BBC Луиз Гибсън, една от петте британки в групата. \n\r\n\"Тренираме като професионалисти, но също така имаме професии, и някои от нас са майки, така че имаме доста на главата\", признава тя. \n\r\nВсички 23 състезателки се срещнали ден преди да тръгнат по маршрута. Три от тях са австралийки, една е американка, живееща в Швейцария, а групата е придружена и от една холандка. \n\r\nЗа разлика от мъжете те ще карат по пътищата, редом с трафика. Ден след тях пътищата ще бъдат затворени за голямото шоу - мъжкия тур. \n\r\nТази година организаторите на тура са предвидили особено тежък маршрут, като три от етапите завършват на височина над 2000 м. \n\r\n41-годишната Гибсън признава, че ще е трудно. \n\r\n\"Ден първи ще е най-дългото каране, което някога съм правила\", казва тя. След ден първи ще й остават още 3 448 км до края. \n\r\nНай-голямо предизвикателство и страх са изкачванията в Алпите и Пиринеите. \n\r\n\"Преди съм качвала Изоард (2 360м), но веднага след това трябва да качим и Кол дьо Галибие (2 642 м) на същия ден\", добавя тя. \n\r\nСъстезанието за жените обаче има една основна разлика. Те не засичат време и не се състезават. \n\r\n\"Минаваме го като екип и ще го направим - просто понякога ще е доста болезнено\", казва Гибсън, която е бивша бегачка. \n\r\nТе не се състезават, а по-скоро искат да докажат, че ако група аматьорки могат да приключат състезанието, то техните професионални колежки заслужават своят собствен голям Тур. \n\r\nИмат и друга мотивация - да покажат на следващото поколение, на малките момичета, че полът им не е основание да спират мечтите си. \n\r\nГибсън има двама сина - на 11 и 8 години, и за тях женския спорт е нещо нормално. Осъзнала колко абсурдно е всичко, когато се опитала да им обясни защо няма женско състезание. \n\r\n\"Опитваме се да помогнем на бъдещото поколение, защото промяната, за съжаление, няма да се случи в близките няколко години\", казва тя. \r\n23-те колоездачки продължават да обикалят Франция, ден преди мъжете, но много преди те да се качат на велосипедите е имало Тур дьо Франс за жени. От 1984 г. в продължение на 5 г. Tour de France Feminin се е провеждал, с различни промени, пропуснати години и ребрандиране. Накрая се превръща в 4-етапния Гран Букле. \n\r\nОрганизаторите на Тур дьо Франс, \"Амори спорт\", стоят и зад еднодневното състезание за жени - La Course. Давид Лапартиен, шефът на международната колоездачна асоциация, отдавна призовава състезанието да се разшири до 10 етапа. \n\r\nСпоред \"Амори спорт\" това е \"логистично невъзможно\" - да провеждат 10-етапно състезание за жени по време на мъжкия тур. \n\r\n23-те аматьорки смятат, че не само привличат внимание към проблема с липсата на женски тур, но и могат да окажат натиск на \"Амори спорт\". \n\r\n\"И двете\", казва Гибсън. \"Ще чуят директно за нас и ще узнаят за френския отбор, които са много внимателни. Дори не е нужно да се свежда до тях - не иказваме, че \"Амори спорт\" трябва да организира женски Тур дьо Франс, просто искаме еквивалент. Ако е нова компания, с нови спонсори - чудесно!\", посочва Гибсън. \n\r\nМоже би именно в спонсорите е разковничето. Трябва да се провокира интереса на рекламодатели, ако жените искат повече състезания, по-голямо отразяване и по-стабилни отбори. Мъжките отбори също имат много финансови предизвикателства, като много отбори са уязвими от оттегляне на спонсори и дори собственици. Много от колоездачите пък са с краткосрочни договори с отборите си. Тези проблеми са още по-сериозни в женския спорт. \r\n ", "date": "2019.07.16", "title": "21 етапа, 3 460 км... 23 жени с колела във Франция искат дамски Тур дьо Франс"}
{"url": "https://www.dnes.bg/sport/2019/07/16/lechkov-syvetva-sydiite-kriite-telefonite-si-predi-mach.416639", "text": "Вицепрезидентът на Българския футболен съюз Йордан Лечков се пошегува, че съдиите трябва да си скрият телефоните два дни преди мач, за да не бъдат притискани.\n\r\nСливналията говори пред репортерите в Бояна след края на срещата с вътрешния министър Младен Маринов. Героят от САЩ '94 заяви, че е доволен от показаното от реферите в първия кръг на еfbet Лига и призова критиката към тях да бъде градивна.\n\r\n\"След първия кръг мисля, че би следвало да бъдем доволни от съдиите. Не може всичко да е перфектно, но искам ако има критика, тя да е градивна. Ако искаме да имаме футбол, всички трябва да милеем за него. Моля ви да си останем на темата\", заяви Лечков.\n\r\n\"Надграждаме след срещата с премиера, която се проведе наскоро. Трябва да бъдем точни, да гледаме в една посока. Аз обичам да разведрявам обстановката. Лесно е - предлагам съдиите да си скрият телефоните два дни преди мача и никой няма да ги притеснява и притиска\", пошегува се легендарният халф.\n                    \n                    \r\n                \r\nПо думите му постоянно се говори за притискане на съдиите, а това не е сериозно. \"Знаете абсолютно всички много добре по какъв начин се притиска, как се заплашват. Тази среща беше предварително уговорена с министъра. Това, че хакери са хакнали сайта на НАП е ново, от вчера е, нали така. Тази среща беше уговорена преди една седмица и няма нищо лошо.\"\n\r\n\"Няма проблем, срещаме разбиране от страна на премиера и министъра на спорта. В тази насока трябва да се разсъждава. Не съм чул нито един съдия да е подкупен. Все едно, че става въпрос за вас, по-добре изключете камерите\", отсече Лечков.\r\n", "date": "2019.07.16", "title": "Лечков съветва съдиите: Крийте телефоните си преди мач!"}
{"url": "https://www.dnes.bg/notifikacii/2019/07/16/sdvr-izdirva-74-godishnata-rumiana-vijdali-li-ste-ia.416646", "text": "СДВР издирва Румяна Евденова Коцалиева от София, съобщиха от полицията. \r\n74-годишната жена е в неизвестност от 12 юли, когато преди обяд е напуснала дома си в ж.к. \"Зона Б-5\". \r\nЖената е висока около 165 см със слабо телосложение, къса кестенява коса и черни очи. \r\nВ деня на изчезването си е била облечена с тъмно синя дънкова пола, обута със светло сини гуменки. \r\nНяма телефон и лична карта в себе си. ", "date": "2019.07.16", "title": "СДВР издирва 74-годишната Румяна. Виждали ли сте я?"}
{"url": "https://www.dnes.bg/politika/2019/07/16/vetoto-za-finansiraneto-na-partiite-ochakvano-gerb-i-dps-niama-da-go-podkrepiat.416647", "text": "\n\r\n и заявиха, че няма да подкрепят наложеното от него вето.  и обявиха, че няма да го подкрепят.\n\r\n и посочи, че мотивите на ветото съвпадат с аргументите, изтъквани от БСП в пленарна зала.\n\r\n\"Общо взето президентът налага доста често вето на различни закони\", коментира Менда Стоянова от ГЕРБ, но посочи, че според нея няма причина за отстъпки.\n\n\n\n                    \n                    \r\n                \r\n\". Обществено известно е, че има финансиране, но то не е официално и е под масата, а когато това финансиране стане официално, ще може всеки един да види този, който финансира определена партия, възползва ли се преди или след това от нейните услуги в различни посоки, т.е. лобизъм\", аргументира се тя.\n\r\n\"Смятаме за неточни и неверни някои от съображенията, залегнали в мотивите\", коментира и заместник-председателят на ПГ на ДПС Хамид Хамид. \n\r\n\"Този модел на финансиране беше в сила в България до 2005 г. Няма как да приемем, че до тази година правителствата, изборите, финансирането, партиите са били извън Конституцията на България\", добави той. \n\r\n\n\r\n\"Ние още смятаме, че този модел е по-справедлив, но след като голяма част и то от големите, системните партии залитнаха на плоскостта на популизма и започнаха да говорят за намаляване на субсидията, никой не отвори дебат какво ще стане след това и по какъв начин ще бъдат финансирани партиите. Ние, от ДПС предложихме завършен модел - да се върне режимът, който е действал до 2005 г.\", обясни Хамид.\n\r\n\"\", каза пък червената шефка Корнелия Нинова.\n\r\nТя коментира, че от ГЕРБ и ДПС заедно са отворили възможността партиите да се финансират от олигарси, от юридически и физически лица без ограничения дали са от България или извън нея. По думите й това прави партиите и политиката зависими от частни интереси.\n\r\nКорнелия Нинова не изключи възможността да бъде сезиран и Конституционният съд заради промените. \n\r\n\"Ще обмислим всички възможности, защото наистина това широко отваряне на врати е вредно за партиите, парламентаризма и изобщо за демокрацията в България\", добави тя.\n\r\nИскрен Веселинов от ВМРО обяви, че воеводите ще подкрепят ветото на президента и съжали, че на Радев не му е стигнала смелостта да върне и едното левче субсидия. Лидерът на НФСБ Валери Симеонов пък отсече, че неговите депутати няма да подкрепят ветото, тъй като в противен случай партиите ще бъдат лишени от възможността да бъдат финансирани по какъвто и да било начин и това щяло да доведе до бавната смърт на малките партии и на опозицията. ", "date": "2019.07.16", "title": "Ветото за финансирането на партиите - очаквано. ГЕРБ и ДПС няма да го подкрепят"}
{"url": "https://www.dnes.bg/akoshtete-vqrvaite/2019/07/16/kakvo-vi-chaka-tazi-sedmica-liuboven-horoskop.416612", "text": "\r\nПредставителите на вашия знак ще са колкото непредвидими точно толкова стихийни и капризни през тази седмица. Любовните отношения ще са спокойни само за онези от вас, които отдавна се познават с половинката си. Не за друго, а защото той/тя ви е свикнал и няма да се впечатли от реакциите ви. Ако сте във връзка от скоро разредете срещите, за да предотвратите раздялата. Що се отнася до необвързаните, те едва ли ще променят статуса си, което ще е по-малката от двете злини.\r\n \r\n\r\n \r\nПрез първите дни на седмицата ще сте заети с разни битови задачи, които няма да са много вдъхновяващи. Смесицата на умора и отегчение ще се отрази неблагоприятно на настроението ви. В сряда и четвъртък ще разполагате с достатъчно време, което ще можете да изразходвате в компанията на приятел/ката си. Ако сте раздразнителни отстъпете инициативата на гаджето и избягвайте проявите на враждебност. Непредвидено събитие (разговор, присъствие на публично мероприятие, кратко пътуване) ще ви зарадва и ще възстанови обичайното равновесие на връзката ви.\r\n \r\n\r\n \r\nЗа намиращите се във връзка предстои една безметежна седмица. Преживяванията ще са по-интересни за онези Близнаци, които наскоро са преживели раздяла. Чувствата им са странна смесица от самосъжаление и сантименти. Готови са да обърнат поглед назад. По-добре не го правете. Отървете се от мисълта за миналото, за да можете да подредите бъдещето си.\r\n \r\n\r\n \r\nПоведението на приятел/ката ви през тази седмица може да засегне дълбоко чувствителните ви рачешки души. Не е изключено той/тя да реагира твърде бездушно на тревогите ви и да ви накара да се съмнявате в силата на неговите/нейните чувства. Не бързайте да реагирате, нужно ви е малко време за овладяване на емоциите. В края на седмицата задайте откровено въпросите, които ви вълнуват и бъдете готови, че отговорът може и да не ви хареса. Бързата раздяла е за предпочитане пред мъчителната агония, а за вас е важно да знаете, че сте били откровени до край.\r\n \r\n\r\n \r\nПредстои една наситена с куп преживявания седмица. Емоциите ще са много и разнообразни. Доволни от живота ще са необвързаните Лъвове. Те ще могат да взимат всичките си решения самостоятелно, без да се съобразяват с чието и да било мнение. А вълненията си ще могат да споделят с най-близките приятели, на които имат доверие. Що се отнася до имащите половинка, за тях е по-добре да не дават гласност на чувствата и тревогите си. Вместо да реагира с разбиране той/тя може да подложи лъвската любов на изпитание.\r\n \r\n", "date": "2019.07.16", "title": "Какво ви чака тази седмица: Любовен хороскоп"}
{"url": "https://www.dnes.bg/index/2019/07/16/broiat-na-smyrtnite-sluchai-ot-hiv-namaliava-no-v-iztochna-evropa-raste.416615", "text": "Миналата година свързаните с ХИВ смъртни случаи са паднали до около 770 000 - с около 33% по-малко в сравнение с 2010 г., съобщиха от ООН. И предупредиха, че глобалните усилия за изкореняване на болестта са в застой, тъй като финансирането пресъхва, съобщава Нова. \n\r\nПриблизително 37,9 милиона души живеят с ХИВ - рекордните 23,3 милиона от тях имат достъп до някои антиретровирусни терапии (АВТ), посочва UNAIDS в годишния си доклад.\n\r\nПодчертавайки огромния напредък от началото на епидемията от СПИН в средата на 90-те години, докладът показва, че броят на хората, умиращи от болестта, е намалял от 800 000 през 2017 г. до 770 000 миналата година.\n\r\nДанните показват, че този брой е с близо 1/3 по-малък от 2010 г., когато имаше 1,2 милиона смъртни случаи, свързани със СПИН. Но също има и слабости в световната борба срещу СПИН.\n\n\r\n                \r\n                \r\nВ Африка смъртните случаи, свързани с болестта, спаднаха. Източна Европа обаче отбеляза повишаване на смъртност с 5%, а Близкият изток и Северна Африка - с 9%.\n\r\nНа годишна база същите тези региони отбелязаха съответно 29% и 10% увеличение на новите инфекции.\n\r\n\"Спешно се нуждаем от по-голямо политическо ръководство, за да се сложи край на СПИН,\" каза Гунила Карлсон, изпълнителен директор на UNAIDS.\n\r\nДесетилетията научни изследвания все още не са довели до лечение или ваксина за човешкия имунодефицитен вирус (HIV), който е заразил почти 80 милиона души и е убил повече от 35 милиона от началото на 80-те години.\n\r\nООН заяви, че повече от половината от новите ХИВ инфекции в световен мащаб идват от \"ключови групи от населението\" - интравенозни наркомани, хомосексуални мъже, транссексуални лица, проституиращи и затворници.\n\r\nВъпреки това в доклада се казва, че под 50% от тези рискови групи са достигнати от услугите за превенция на ХИВ в повече от половината страни.\n\r\nМиналата година бяха отпуснати 19 милиарда долара за реагиране срещу СПИН, което е с над 7 милиарда по-малко от очакваните 26,2 милиарда долара за 2020 година.", "date": "2019.07.16", "title": "Броят на смъртните случаи от ХИВ намалява, но в Източна Европа расте"}
{"url": "https://www.dnes.bg/stranata/2019/07/16/pyrvi-potvyrden-sluchai-na-morbili-v-starozagorsko.416648", "text": "Регистриран е първият потвърден случай на морбили в област Стара Загора, съобщиха от Регионалната здравна инспекция /РЗИ/ в града. \n\r\nПредприети са превантивни мерки за ограничаване на заболяването. Най-вероятно инфекцията е внесена. \n\r\nСлучаят е бил регистриран на 12 юли. Мъж от град Гурково е бил приет в Клиниката по инфекциозни болести. Пациентът се е завърнал от Чехия. Заболелият все още е хоспитализиран, а контактните с него хора се наблюдават. \n\r\nПредприети са действия за издирване и имунизация срещу морбили на всички деца от 13 месеца до 18-годишна възраст, които са без личен лекар и без данни за проведена имунизация. Предоставени са здравно-образователни материали на населението в Гурково.\n                    \n                    \r\n                \r\nПри липса на данни за извършена имунизация срещу морбили, паротит и рубеола в имунизационния паспорт на детето, родителите незабавно да се обърнат към лекар за ваксинация, припомнят от РЗИ. \r\nХора, които са имали контакт със заболели от морбили в друга държава или пребивавали в държава с данни за разпространение на болестта е препоръчително да се направи серологично изследване за установяване на наличието или липсата на защитен имунитет срещу заболяването. При лицата, които са с липса на имунитет е препоръчително да се направи една доза ваксина срещу морбили (комбинирана ваксина срещу морбили, паротит, рубеола).", "date": "2019.07.16", "title": "Първи потвърден случай на морбили в Старозагорско"}
{"url": "https://www.dnes.bg/mish-mash/2019/07/16/za-zakuska-smenete-portokaloviia-sok-sys-skakalci.416614", "text": "Ако сменим портокаловия сок на закуска с ядливи насекоми, това ще се отрази благотворно на нашето здраве, пише в. \"Метро\".\r\nИзданието цитира проучване на италиански учени от университета в Терамо, които констатирали, че консумацията на скакалци ни дарява с пет пъти повече антиоксиданти, в сравнение с портокаловия сок. Богати на полифеноли се оказват също черните мравки и брашнените червеи.\r\nМас от копринената буба и някои африкански гъсеници притежава два пъти по-големи антиоксидантни свойства, в сравнение със зехтина.\r\nБогатите на антиоксиданти храни играят важна роля в предпазването на клетките от свободните радикали, които са свързани с болестите на сърцето и раковите образувания.\r\n                    \n                    \r\n                Авторът на изследването Марко Серафини припомня, че около два милиарда жители на планетата, или една четвърт от общия им брой, редовно консумират инсекти. За останалите хора като нас, ни трябва известно насърчаване, за да посегнем към тях, но те са много полезни за нашето здраве и трябва да преодолеем предразсъдъците си.\r\n(БТА)", "date": "2019.07.16", "title": "За закуска - сменете портокаловия сок със скакалци"}
{"url": "https://www.dnes.bg/politika/2019/07/16/raznoboi-pri-patriotite-zaradi-finansiraneto-na-partiite.416632", "text": "Партиите в Обединени патриоти отново се разминаха в позициите си за законодателството. \n\r\nПричината този път е ветото на президента Румен Радев, който върна на парламента за ново обсъждане поправката в Закона за държавния бюджет, с която се въвежда финансиране на политическите партии с дарения от юридически лица и еднолични търговци. \n\n\r\nИскрен Веселинов от ВМРО обяви, че воеводите ще подкрепят ветото на президента. \n\r\n\n\r\n\"Ние сме готови отново да гласуваме по същия начин и да се обявим против приватизацията на партиите на практика, която се наложи с тази промяна в закона. Единственото, за което мога да съжалявам, че на президента не му стигна до края смелостта да върне и едното левче субсидия. Реално това са двата основни елемента, чрез които се желае да се промени политическата система в един труднопрогнозируем вид\", заяви Веселинов. \n                    \n                    \r\n                \r\nЗапитан дали позицията на ВМРО няма да доведе до напрежение между управляващите партньори, той отговори: \"Никой от партньорите от ГЕРБ не се е съобрази с нашето мнение, което беше против тези текстове, така че не виждам защо ние трябва да се съобразяваме с тяхното\". \n\r\nСпоред него с отварянето на вратата към свободно финансиране на партиите от стопански субекти политическите сили се превръщали в генератор на корупционен риск.\n\r\n\n\r\n\"Ако се приеме едно такова вето, партиите ще бъдат лишени от възможността да бъдат финансирани по какъвто и да било начин и остава единствената възможност за бавна смърт на малките партии и на опозицията\", мотивира се той. \n\r\nСпоред него никой няма да даде пари на малките партии, защото дават само на тези, които управляват, тъй като се страхува от санкции, репресии, отказ от обществени поръчки и концесии.\n\r\nСимеонов смята, че Радев не е прав в твърдението си, че партиите ще станат зависими от бизнеса, защото в България няма такава практика. \n\r\n\"Тук бизнесът е зависим от политиците, които управляват. В България най-влиятелни и богати са хората, които управляват държавата, но е по-удобно да се насажда другата версия, че има тъмни икономически субекти, които чакат с парите да манипулират държавата, за да могат да получават поръчки. Те в момента ги получават, защото си плащат. Публично известни са комисионните. Това е очевидно\", каза още Симеонов.\n\r\n\"Не мога да се сърдя на президента - той нито е бил в бизнеса, нито в политиката, той идва от авиацията и тези въпроси не са му добре познати. Трудно може да се ориентира и лесно става жертва на лоши съвети\", допълни той.", "date": "2019.07.16", "title": "Разнобой при Патриотите заради финансирането на партиите "}
{"url": "https://www.dnes.bg/akoshtete-vqrvaite/2019/07/16/sofiia-richi-rysi-seksapil-toples-na-plaja.416610", "text": "Вече стана ясно, че Кайли Дженър се е отдала на ваканция на островите Търкс и Кайкос и там е в компанията на приятелката си  Анастасия Караниколау, която се изявява като модел, и с личната си асистентка Виктория Виллароел.\r\nОказва се обаче, че риалити звездата е придружава и от друга знаменитост, а именно -  моделът София Ричи. Припомняме, че София е настоящата половинка на Скот Дисик - бившия мъж на полусестрата на Кайли - Кортни Карадшян. Това явно не пречи на Дженър и Ричи да са близки.\r\n \r\nСофия последва примера на Кайли и публикува доста сексапилни снимки от почивката. Моделката зарадва феновете си с провокативни снимки от плажа. На една от тях, звездата позира без горнище. На друга пък показва цикламения си бански и стройната си фигура, за която получи много комплименти.\r\n \r\nОт снимките и клиповете в Instagram става ясно, че моделите празнуват създаването на новата лятна козметична колекция на Кайли Дженър - \"Kylie Skin\".\r\n \r\n", "date": "2019.07.16", "title": "София Ричи ръси сексапил топлес на плажа"}
{"url": "https://www.dnes.bg/index/2019/07/16/otmeniha-koncerta-na-maikyl-buble-v-bylgariia.416588", "text": "Заради технически и логистични проблеми, концертът на поп изпълнителят Майкъл Бубле в София се отменя. Това обявиха организаторите на събитието - Нукоуст Консъртс ЕООД.\r\nКонцертът на 14 септември в Арена Армеец няма да се състои, но организаторите обещават, че ще има нова дата - през 2020 година, който ще бъде обявена скоро.\r\nВсички фенове, които вече са си закупили билети, ще могат да върнат парите си обратно.\r\n\"Всички закупени билети за концерта могат да бъдат върнати, а сумите по тях възстановени от 22 юли 2019 до 22 декември 2019 г. в партньорската мрежа на \"Ивентим“. Сумата ще може да бъде възстановена в конкретния обект, от който е взет билетът\" -  пишат в своето съобщение от \"Ивентим\". - Билетите, закупени онлайн и платени с карта, могат да бъдат изпратени или занесени лично в централния офис, намиращ се на ул. 6-и септември 58 в София, като в рамките на 7 работни дни всеки клиент ще получи обратно пълната сума. В случай на плащане чрез наложен платеж или по банков път, билетите се изпращат по пощата с номер на банкова сметка, по която да бъде възстановена сумата, заедно с име на титуляр и телефонен номер за връзка. Цялата сума за закупени билети се изплаща веднага при връщане на билетите в централния офис на \"Ивентим“ на посочения по-горе адрес.\"", "date": "2019.07.16", "title": "Отмениха концерта на Майкъл Бубле в България "}
{"url": "https://www.dnes.bg/temida/2019/07/16/izdirvat-9-ot-buntovnicite-ot-bejanskiia-centyr-v-harmanli.416596", "text": "Състав на, които са подсъдими за  Това стана на заседанието на въззивната съдебна инстанция срещу. Делото е образувано след протеста на прокуратурата срещу присъдата в Харманлийския районен съд.\n\n\r\n\n\r\nПрез януари т. г. първоинстанционното съдилище постанови едногодишни условни присъди с тригодишен изпитателен срок за хулиганство срещу 18 пълнолетни обитатели на регистрационно-приемателния център за бежанци и едногодишни условни присъди с изпитателен срок 1 година срещу тримата обвинени непълнолетни. Всички обаче бяха признати за невинни в \n                    \n                    \r\n                \r\nСега държавното обвинение иска ревизия на решението на съда относно засегнатите сгради и инвентар - халета, столова и приемателен център в лагера и разбит противопожарен автомобил. Съдът не даде ход на делото и постанови държавните органи да установят местонахождението на 9 от подсъдимите.", "date": "2019.07.16", "title": "Издирват 9 от бунтовниците от бежанския център в Харманли  "}
{"url": "https://www.dnes.bg/notifikacii/2019/07/16/turski-otbor-stana-za-smiah-podpisa-s-greshen-futbolist.416597", "text": "Уникален гаф сътвори турският отбор от местната втора лига Менеменспор Беледие, който подписа договор с футболист, а след това се наложи да го анулира, тъй като се оказа, че е пристигнал съвсем друг човек.\n\r\nСтава дума за двама футболисти от Гамбия, които имат еднакви фамилни имена, съобщава БТА.\n\r\nСкаутите на Менеменспор си харесали играча Ламин Джалоу, който има осем мача за националния отбор на страната си и играе за отбора на Салернитана от италианската Серия Б.\n\r\nНо по мейла била изпратена оферта до футболиста , който играе за португалския третодивизионен Алкошетензе. Последният, след като получил предложението, пристигнал в Измир в офиса на Менеменспор, подписал договор и дори гордо позирал с фланелката на тима пред знамето за снимка. \r\n                \r\n                \r\nНо в още по време на първата тренировка треньорите установили, че не е същият човек, който са очаквали и който са гледали.\n\r\nНеразборията приключила благополучно за турския клуб, след като Алфа Джалоу се оказал разбран човек и се съгласил да прекрати договора си още същия ден. В момента нападателят си търси отбор, тъй като е без договор.\n\r\nМенеменспор влезе това лято от трета във втора турска лига и търси сериозни попълнения, за да се утвърди в това ниво.", "date": "2019.07.16", "title": "Турски отбор стана за смях! Подписа с грешен футболист"}
{"url": "https://www.dnes.bg/obrazovanie/2019/07/16/vkliuchvat-biohranite-v-meniuto-v-uchilishtata-i-gradinite.416584", "text": "Биохраните ще бъдат включени в схемите “Училищен плод” и “Училищно мляко”. Това предвижда Национален план за действие за развитие на биологичното производство за периода до 2027 г.\r\nСрокът за изпълнение на тази мярка е 2021 г. и за прилагането е нужна промяна в наредбата, както и промяна на допустимите разходи за доставка на продуктите, която да отчита по-високите цени на биохраните, съобщиха за “Труд” от земеделското министерство.\n\r\nОт Националната био асоциация настояват до 14 години 100% от храните в училищата да са био. За първата година, в която ще влезе в сила изискването за биохрани в училищата, техният процент да бъде поне 30, коментира председателят на асоциацията Слави Трифонов.\n                    \n                    \r\n                \r\nТой е категоричен, че родните производители могат да осигурят нужната квота от екологично чисти храни за децата.\n\r\nВ плана на земеделското министерство е заложено още създаването на схеми за подпомагане на ферми, които не отговарят на критериите за подпомагане по мярка 11 “Билогично производство” по Програмата за развитие на селските райони (ПРСР).\r\nПредвижда се 30% от тях да бъдат финансирани по такива схеми. Става въпрос за мерки за подпомагане на земеделието, които се финансират от Европейския фонд за гарантиране на земеделието и Европейския земеделски фонд за развитие на селските райони. Това са схемите за директни плащания, мерките от ПРСР и секторните мерки за пазарна подкрепа, обясниха от МЗХГ.\n\r\nЗа да се оптимизира контролът върху биопроизводството, през тази година ще бъде създадена дирекция “Биологично производство” в министерство на земеделието.\n\r\nПредвижда се ежегодно участие на биологични стопанства в схемите за времена заетост на работници в тях.", "date": "2019.07.16", "title": "Включват биохраните в менюто в училищата и градините"}
{"url": "https://www.dnes.bg/politika/2019/07/16/radev-s-veto-vyrhu-proekta-za-finansirane-na-partiite-s-dareniia.416594", "text": "Президентът Румен Радев върна за ново обсъждане отделни текстове от § 2 и 3 от Закона за изменение на Закона за държавния бюджет за 2019 г., с които се въвежда финансиране на политическите партии с дарения от юридически лица и еднолични търговци, съобщават от канцеларията на Държавния глава. \n\r\nРумен Радев приветствал гражданската позиция, заявена на национален референдум от над 2.5 млн. български граждани, за ограничаване размера на финансовата субсидия за партиите.\n\r\n\"Промените обаче, с които парламентът разреши финансирането на партиите от юридически лица и еднолични търговци, уронват конституционните устои на българската демокрация. Подменя се конституционният модел на политическата система, без да е извършена промяна в Конституцията\", се казва в позицията на Президента. \n                    \n                    \r\n                \r\nСпоред него финансирането на партиите от юридически лица и еднолични търговци създава нова обилна хранителна среда за корупция. Връщаме се към практики, които под натиска на Европа отпаднаха преди 10 години. \n\r\n\"Връщаме се към практики, които под натиска на Европа отпаднаха преди 10 години. Официализирането на зависимостта на политическите партии от корпоративни интереси отдалечава страната ни от демократичните европейски държави\", твърди Румен Радев. \n\r\nДържавният глава обръща внимание, че с промените се създавали предпоставки даренията от юридически лица и еднолични търговци да се насочват към партиите във властта, защото те разпределят публичните средства и определят победителите в обществените поръчки и концесиите. Останалите, и особено малките партии, щели да бъдат изтласкани в периферията на политическия живот.\n\r\n\r\n ", "date": "2019.07.16", "title": "Радев с вето върху проекта за финансиране на партиите с дарения"}
{"url": "https://www.dnes.bg/teatar/2019/07/16/art-krai-moreto-sys-stefan-danailov-ania-pencheva.416602", "text": "Стефан Данаилов, Аня Пенчева, Деян Донков, Радина Кърджилова, Димо Алексиев, Орлин Горанов и Христо Мутафчиев ще станат част от четвъртото издание на фестивала \"Арт Поток\". Той ще се проведе от 19 до 30 юли и отново се организира от Hacienda Beach и Община Царево, с подкрепата на Министерство на културата.\n\r\nНачалото ще бъде дадено на 19 юли от 19:30 ч. в зала \"Галерия\" на Общински Исторически Музей в Царево, където се открива сборната изложба \"Добър ден\". В експозицията със свои произведения участват Евгени Йонов, Моника Попова, Емануела Ковач, Камен Старчев, Горан Тричковски, Йордан Панков, Валери Чакалов, Васил Бардаров, Лилия Бардарова, Стефан Божков и други. Изложбата ще включва творби от хартия, пластики, керамика, както и работи върху платно.\n                    \n                    \r\n                \r\nСъщата вечер от 21:00 ч. в читалище \"Георги Кондолов\" в Царево ще се играе хитовата постановка на НТ \"Иван Вазов\" \"Любовникът\" от Харолд Пинтър, под режисурата на Деян Донков, който влиза и в главната роля. На сцената излиза и Радина Кърджилова, сценографията е дело на Никола Тороманов, а музиката на Емилиян Гацов-Елби.\n\r\nНа 20 юли от 21:00 ч. ще е премиерата на комедията \"Направо от асансьора\" от Жерар Лозие, постановка на Иван Радоев, с участието на Стефания Колева, Елен Колева, Маринела Ангелова, Евгени Будинов, Кирил Ефремов, Павел Иванов и Теодор Папазов.\n\r\nЖурналистът и продуцент Георги Тошев пък ще представи филма си \"Балкански хулиган\", посветен на легендарния режисьор Емир Костурица, както и автобиографичната книга за него. Това ще се случи на 21 юли от 21:00 ч. на Морска сцена Царево. \n\r\nНа 23 юли от 21:00 ч., отново на Морска сцена, Тошев ще зарадва жителите и гостите на Царево с премиерата на документалния си филм за Невена Коканова, както и автобиографичната му книга за незабравимата актриса \"Години любов\".\n\r\nПопулярната българска поетеса и писателка Мария Лалева отново ще е гост на арт събитията, като ще се срещне със своята публика на 22 юли от 20:00 ч. в зала \"Галерия\" на Историческия музей в Царево. Тя ще представи романа си \"Живот в скалите\", както и последната си стихосбирка \"Благословете Юда\".\n\r\nИзвестният български актьор Христо Мутафчиев за първи път ще е гост в Царево и заедно с Тея Денолюбова ще представят автобиографията му \"Черно на бяло\". Срещата с тях е на 25 юли от 20:00 ч. в Историческия музей. \n\r\nНа следващият ден, 26 юли, от 21:00 ч., Орлин Горанов ще очаква всички свои почитатели на Морска сцена в Царево за премиерата на автобиографичната му книга \"Да започнем отначало\", в съавторство с Веселина Паскова.\n\r\nТеатралният маратон продължава на 27 юли от 21:00 ч. с френската комедийна пиеса \"Една седмица не повече\" от Клеман Мишел, постановка на Емил Марков, с участието на Димо Алексиев, Емил Марков и Йоана Буковска.\n\r\nКулминацията на фестивала е представлението \"Актрисата\" от Питър Куилтър, постановка на проф. Стефан Данаилов. На 28 юли от 21:00 ч. на сцената ще излязат Аня Пенчева, Иван Панев, Кирил Ефремов, Ненчо Илчев, Павел Иванов и Стефан Данаилов.\n\r\nКултурните празници ще завършат на 30 юли в Hacienda Beach-Лозенец с изложбата на децата от Лятната Арт Академия, под ръководството на Калина Попова. Малките таланти от школата по рисуване ще творят цяло лято на малкия плаж в Лозенец. В края на академията всички малчугани ще подредят творбите си, които са създали на брега на морето.\n\r\nБилети за театралните постановки ще се продават в читалише \"Георги Кондолов\" в Царево, а останалите събития са с вход свободен.", "date": "2019.07.16", "title": "Арт край морето със Стефан Данаилов, Аня Пенчева..."}
{"url": "https://www.dnes.bg/temida/2019/07/16/akciiata-v-df-zemedelie-zavyrshi-s-beleznici-za-shestima.416601", "text": "Шестима души са арестувани след акцията на спецпрокуратурата в Държавен Фонд \"Земеделие\", съобщава \"Труд\". Злоупотребите са извършвани по времето на предишния изпълнителен директор Румен Порожанов, съобщи зам.-главният прокурор Иван Гешев.\n\r\n\"По досъдебно производство, което ви е известно - делото срещу обвиняемия Миню Стайков. В хода на това досъдебно производство са привлечени като обвиняеми 8 лица, както е известно. За ръководител на групата е привлечен Миню Стайков с мярка \"задържане под стража\" и още 7 лица\", каза Гешев. \n\n\n\n\r\nПо думите му, налице са обвиния по вторични престъпления за присвояване на евросредства. \n                    \n                    \r\n                \r\n\"Става въпрос за получени 8 млн. лв. и опит да бъдат получени още 5 млн. евро - общо около 18 млн. лв., при разрешени лимити от 5 милиона лева. По това производство са събрани доказателства и данни, че му е оказано съдействие от лица от ДФЗ, които са нарушили, вероятно, и не са изпълнили служебните си задължения\", обясни той. \n\r\nТова означава, че налице са данни за престъпления по служба от длъжности лица вътре във Фонда. В резултат прокуратурата претърсва и домашни адреси и служебни кабинети на задържаните 6 лица. \n\r\n\"В момента 6 лица от ДФЗ, включително и зам.-изпълнителният директор и директори на дирекции, са със задържане 24 часа административна мярка. В рамките на тези часове ще бъде преценено, колко от тези лица ще бъдат привлечени към наказалтена отговорност и какви ще бъдат мерки за неотклонение\", завърши Гешев.", "date": "2019.07.16", "title": "Акцията в ДФ \"Земеделие\" завърши с белезници за шестима"}
{"url": "https://www.dnes.bg/cars/2019/07/16/tesla-povishava-cenite-na-elektromobilite-si.416599", "text": "Американският производител на електромобили Тесла (Tesla) обяви, че ще промени цените на автомобилите си Модел 3, Модел Екс (Model X) и Модел Ес (Model S), предаде Ройтерс.\r\nНачалната цена на Модел 3 ще бъде 32 225 долара спрямо 30 315  долара. Цената на Модел Екс ще нарасне до 75 315 спрямо 71 325 долара, а на Модел Ес ще се повиши до 70 115 долара спрямо 65 125 долара. Това се посочва на сайта на компанията.\r\nЦените на колите включват потенциални стимули и спестяване на бензин на стойност 9874 долара, посочва на сайта си Тесла.\r\nВ Китай, най-големия пазар за електромобили, Тесла също вдигна цените, като стартовата цена на Модел Екс е 790 900 юана (115 068 долара), а на Модел Ес 776 900 юана.\r\n                    \n                    \r\n                Тесла строи завод в Шанхай, където планира първоначално да произвежда Модел 3. Компанията приема поръчки за тези произвеждани в Китай автомобили, чиято начална цена е 328 000 юана.\r\nТелевизия Си Ен Би Си, цитирана от ТАСС, съобщи, че при сглобяването на Модел 3 в САЩ се пренебрегват част от регламентираните проверки, за да се изпълнят сроковете за увеличаване на производството на електромобилите.\r\nПо данни на телевизията няколко работници са разказали за условията на труд в предприятието на Тесла, известно като Джи Ей 4 (GA4), което работи вече над година и е близо до главния завод във Фримонт, Калифорния. Те се оплакали от жегата през деня, от студа през нощта и от дима от природните пожари, прониквал в хангара, в който са работили миналата година. Според работниците при сглобяването не се правят всички предвидени по регламент тестове.\r\nВ прессъобщение до телевизията Тесла посочва, че тези сведения са част от анекдотите сред служителите на компанията, въвеждащи в заблуда, и не отразяват практиката на сглобяване и характера на работата в компанията.\r\nВ началото на месеца Тесла съобщи, че за второто тримесечие доставките на всички модели са се увеличили с 51 процента спрямо първото тримесечие до 95 200 бройки, включително 17 650 Модел Ес и Екс.\r\n(БТА)", "date": "2019.07.16", "title": "Тесла повишава цените на електромобилите си"}
{"url": "https://www.dnes.bg/balkani/2019/07/16/erdogan-ako-e-rekyl-allah-do-april-shte-montirame-s-400.416572", "text": "ще бъдат напълно в Турция , заяви турският президент Реджеп Тайип Ердоган, цитиран от Ройтерс.\n\r\n, въпреки напрежението, което покупката на отбранителната система породи с партньорите на Анкара от НАТО, по-специално САЩ, които предупредиха страната, че ще отговорят със санкции, допълва БТА.\n                    \n                    \r\n                \r\nГоворейки на летище \"Ататюрк\" на  Ердоган заяви вчера, че осем самолета вече са доставили части в Турция и още са на път.\n\r\n\"\", заяви президентът.\n\r\n\"\", изтъкна още Ердоган. че ако продължи с покупката на С-400, ще се сблъска с много реални и негативни последици, включително и на участието на Анкара в програмата за промишлено производство на тези бойни самолети, както и със санкции в рамките на закона за противодействие на противниците на Америка чрез санкции.", "date": "2019.07.16", "title": "Ердоган: Ако е рекъл Аллах, до април ще монтираме С-400"}
{"url": "https://www.dnes.bg/muzika/2019/07/16/mariia-kiskinova-pusna-nova-pesen-edin-za-drug.416589", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Мария Кискинова пусна нова песен - \"Един за друг\", а видеото към нея е заснето в Италия. Текстът е написан от Владимир Ампов - Графа и е посветен специално на певицата и нейния годеник.\n\r\nИменно Графа запознава двамата влюбени преди шест години.\n\r\n\"Всяка година се връщам в Италия. Била съм на не малко места. Избрах страната за снимките на новото си видео, защото там се чувствам много щастлива\", сподели изпълнителката в студиото на \n\r\nСамо преди няколко месеца Мария Кискинова получи предложение за брак от своята половинка.\n                    \n                    \r\n                \r\nВеселин Ценов, заедно с Константин Ангелов, са автори на музиката на \"Един за друг\". Искрен Тончев - Искрата пък взима участие във видеото.\n\r\n\"Когато прочетох текста за първи път много се развълнувах... Защото е изключително красив и изцяло описва връзката ми с Веселин\", допълни още певицата.", "date": "2019.07.16", "title": "Мария Кискинова пусна нова песен - \"Един за друг\""}
{"url": "https://www.dnes.bg/notifikacii/2019/07/16/makedonec-otkradna-1400-evro-ot-germanci-v-haskovo.416592", "text": "Гражданин на Северна е задържан в за на , предаде БНР.\n. Пострадалите са мъже на 28 и 29 години, \r\nЗаподозреният е арестуван.", "date": "2019.07.16", "title": "Македонец открадна 1400 евро от германци в Хасково "}
{"url": "https://www.dnes.bg/sofia/2019/07/16/chobanov-prizna-za-greshki-pri-proektiraneto-na-largoto.416590", "text": "Има допуснати грешки още на ниво проектирането на \"Ларгото\", призна пред БНТ заместник-кметът по образование на Столичната община Тодор Чобанов. Според него проектантът не е съобразил, че от там ежедневно ще преминават стотици минувачи.\n\r\nПреди дни снимки в социалните мрежи показаха, че ситуацията с ремонтираното само преди 3 години столично Ларго е критична. Счупени са плочки, разместени са павета, паднала е облицовка. През лятото на миналата година се стигна дори до втори спешен ремонт, но години по-късно положението не се е подобрило. \nСпоред Чобанов, мобилните пластмасови скари, при които са основните проблеми, не са подходящи за това пространство и това е голямата грешка, която е допуснал проектантският екип. \n                    \n                    \r\n                \r\n\"Това е много удобно, ако примерно това ти е на покрива, имаш проблем, вдигаш - ремонтираш - връщаш. Тоест това е замислено, но не е подходящо за това място. Тъй като там в тази зона преминават много хора и стъпвайки върху тези пластмасови скари, те ги разместват\", коментира столичния зам.-кмет. \n\r\nПо думите му, грешката на проектантите е констатирана още миналата есен и затова е изпратено искане до Министерството на културата - да се възползват максимално от 10-годишната гаранция. \n\r\n\"\"И незабавно да бъдат предприети действия, така че да се намери друго решение, което няма да предизвиква такъв проблем\", обясни той. \n\r\nТодор Чобанов изтъкна, че най-добрият и отговорен сценарий е Министерството на културата да разпореди на проектантския екип да даде друго решение и ипълнителят да го реализира. Той подчерта, че гаранцията на обектаа е до края на 2020 година за някои части, а за други - до 2021 година.", "date": "2019.07.16", "title": "Чобанов призна за грешки при проeктирането на \"Ларгото\""}
{"url": "https://www.dnes.bg/index/2019/07/16/siamskite-bliznachki-safa-i-marva-razdeleni-sled-3-dylgi-operacii.416586", "text": "20 души, които работят като един в операционната зала. Движат се плавно и всяко движение е калкулирано. Няма стрес, напрежение, а само методично изпълняване на задачи. \n\r\nТова обаче не е рутинна операция. Под лампата в средата на операционната зала са Сафа и Марва. Двете сиамски близначки са свързани при главите си. Хирурзите навигират през лабиринт от свързани мозъчни съдове с една цел - да разделят двете момичета. \n\r\nСпокойствието в залата обаче се нарушава от анестезиолозите, защото има усложнение - твърде много кръв от Сафа отива към Марва и сърцето й не може да издържи. Залогът е голям - изгубят ли едната близначка, губят и другата. \r\n                \r\n                \r\nМайката на двете момичета, Зейнеб Биби, вече е била родила 7 деца, две от които у дома. Затова когато забременява с близначки не помисля и да прави нещо друго. \n\r\nУлтразвукът обаче показва усложнения и я съветват да роди в болница. Раждането на Сафа и Марва идва в тежък за семейството момент. Два месеца преди тяхната поява баща им умира от сърдечен удар. \n\r\nЗа Зейнеб малко след това идва и втори удар. Съобщават й, че децата й може би ще бъдат сиамски близнаци, но не и къде ще са свързани. Явно никой не е разбирал колко сериозна ще бъде ситуацията. \n\r\nНа 7 януари 2017 г., в Хаятабад в Пешавар, Пакистан, се раждат двете момиченца. Семейството е уведомено, че момичетата са здрави. Зейнеб обаче не вижда веднага децата си. Медиците й казват, че трябва да се възстанови от цезаровото сечение, пише BBC. \n\r\nДядото на близначките е първият, научил истината. Момичетата се наричат \"краниопаги\" - най-рядкото сред и без друго рядкото състояние на сиамските близнаци. \n\r\nМохамад Садат Хюсеин пристигнал в родилното отделение със сладки за сестрите и акушерките. Два месеца по-рано той е загубил сина си и срещата с внучките му е едновременно сладка и горчива. \n\r\n\"Бях щастлив да ги видя, но се чудех какво ще правя с тях, като са съединени при главата\", казва Мохамад. \n\r\nМинават пет дни преди Зейнеб да види децата си. Преди да й ги дадат в ръцете й показват снимка, за да бъде подготвена. Тя обаче казва, че веднага се влюбила. \n\r\n\"Те бяха красиви, имаха хубава коса и бяла кожа. Дори не мислех за това, че са съединени. Те са дар от Бога\", обяснява Зейнеб. \n\r\nДава им имената Сафа и Марва - на два хълма в Мека, които са изключително важни за мюсюлманите. Месец по-късно близначките са изписани и започва трудната част. \n\r\nВоенна болница предлага да направи операцията, но предупреждава, че една от двете може да умре по време на операцията. Риск, който майка им не иска да поема. \n\r\nПредложение идва от водеща детска болница в Лондон. Лекар в болницата смята, че може да ги раздели безопасно, но трябва да стане преди те да навършват 12 месеца, за да е възможно най-безопасно. \n\r\nДве деца - един случай. Така доктор Нуур Джелани подготвя екипа си за операцията. На 15 октомври 2018 г. близначките за първи път са вкарани в операционна. Целта е да бъдат разделени артериите, които са общи за двете. \n\r\nРисоквете са големи - една от двете може да умре или да бъде увредена за цял живот. Етичните проблеми също не са за пренебрегване. \n\r\nМесец след първата операция идва ред на втората. Трябва да бъдат разделени вени, които отвеждат кръвта от мозъка. С всяка следваща вена рискът от инсулт за близначките се увеличава. От последната операция обаче са настъпили някои усложнения. На помощ на д-р Джелани идва хирургът Дейвид Дънауей. \n\r\n20 часа отнема на целия екип за втората операция. Напускат залата в 6:30 сутринта. \n\r\nОсобена задача за екипа е да създадат нормална форма на черепа за двете близначки и да измислят как ще го покрият с кожа. Измислят как да разтеглят кожата и да стимулират растежа й. \n\r\nИдва и моментът на операцията - февруари, 2019 г. В продължение на 7 часа лекарите навигират през лабиринта, който представляват главите на двете. \n\r\nКогато и последната връзка е срязана, няколко души от екипа пристъпват напред, за да разделят нежно близначките. Те продължават да са сестри, но вече не са прикрепени една към друга. За първи път в 2-годишния им живот оцеляването на едната не зависи от другата. \n\r\nЗапочва втората част на операцията - изграждането на черепите. Вече всяка сестра има свой операционен екип. \n\r\nЧасът е 1:30, екипите са работели 17 часа. Д-р Джеелани съобщава на Зейнеб, че дъщерите й вече са разделени. Развълнуваната майка целува ръцете на лекарите. \n\r\nПет месеца по-късно двете близначки най-накрая ще бъдат изписани от болницата след дълго и бавно възстановяване. Дори лекарите идват да видят как децата ще напуснат болницата. \n\r\nЗейнеб най-накрая може да държи дъщерите си поотделно - и е щастлива.", "date": "2019.07.16", "title": "Сиамските близначки Сафа и Марва – разделени след 3 дълги операции"}
{"url": "https://www.dnes.bg/obshtestvo/2019/07/16/ombudsmaia-vnese-jalba-sreshtu-zabranata-za-svobodno-kympinguvane.416603", "text": "Омбудсманът Мая Манолова внесе конституционна жалба срещу промените в Закона за устройство на Черноморското крайбрежие.\n\r\n\n\r\nМая Манолова беше сезирана от представителите на Българското кепмер общество и Обединена група „Бетономорие“ заради строгите забрани, ограничаващи правото на българските граждани на свободно придвижване и бетонирането на последните метри от българското крайбрежие, които унищожават природата и рестриктивните регулации на дивото къмпингуване. Освен това, според новите промени, разполагането на палатки, кемпери и каравани ще може да се осъществява само на определени места, извън територията на плажовете, дюните и къмпингите.\n                    \n                    \r\n                \r\nМанолова прие представители на свободно къмпингуващите и след срещата обяви, че ако промените минат и бъдат обнародвани ще сезира Конституционния съд.\r\nДнес Законът за устройство на Черноморското крайбрежие бе обнародван (ДВ, бр. 56 от 16 юли 2019 г.). Манолова поиска да се установи противоконституционност на разпоредбите на чл. 10а, чл. 17а, ал. 2 и чл. 24в от Закона за Черноморското крайбрежие.\n\r\n„Смятам, че същите са в противоречие с нормите на Конституцията относно принципите на демократичната и правова държава (чл. 1, чл. 2, чл. 4, ал. 1), задълженията за опазване и възпроизводство на околната среда и за разумно използване на природните богатства и ресурси (чл. 15), за уреждане на режима на земята със закон (чл. 22, ал. 3) и правото на гражданите на здравословна и благоприятна околна среда (чл. 55)“, пише омбудсманът в искането си до КС.\n\r\nВ него Манолова излага мотиви, според които нормата на чл.10а не предоставя в необходимия обем законова основа за определяне на местата за къмпингуване, правилата и нормативите за устройването и ползването им, както и за престоя в тях.\n\r\nМая Манолова посочва още, че с предвиденото издаване на подзаконов нормативен акт не се поема политическа отговорност за приемане на цялостно решение, засягащо режима на земеползване в пряко противоречие с чл. 22, ал. 3, която изисква режимът на земята да се определя със закон.\n\r\nСпоред нея инертността в продължителен период от време за създаване на адекватна по ранг нормативна уредба е източник на правна несигурност и свързаните с нея негативни последици в противоречие с правовия характер на държавата.\n\r\n„Отстъплението от принципа за уреждане на режима на земята със закон отслабва и гаранциите за изпълнение на задължението на държавата съгласно чл. 15 от Конституцията за опазване и възпроизводство на околната среда и за разумно използване на природните богатства и ресурси. Недостатъчната по ранг уредба по смисъла на чл. 22, ал. 3, е пречка да бъде дефинирано бланкетното съдържание на правото на здравословна и благоприятна околна среда, което гражданите имат право да изискват съгласно чл. 55 от Конституцията“, аргументира се омбудсманът.\n\r\nТя акцентира, че изпреварващо се налагат административни наказания в значителен размер, още преди да са определени местата за къмпингуване, независимо от наличието на обществена опасност на санкционираното поведение, каквато съобразно с правовия характер на държавата е задължително да съществува като предпоставка за предвидената ограничителна мярка. \n\r\nПоради вътрешна противоречивост на законовия акт за обема на защита на пясъчните дюни Манолова оспорва и алинея 2 на чл. 17а от ЗУЧК, която противоречи на принципа на правовата държава и върховенство на закона.\n\r\nСпоред нея е допуснато изключение от забраната в рамките на вече регламентирано друго изключение, предвиждащо строителство на национални обекти и на такива със специално предназначение.\n\r\n„Такъв подход не е обоснован поради специалния характер на освобождаващото основание с оглед на постигане на легитимна цел от конституционен порядък, каквато не е налице в създадената хипотеза на изключение от изключението“, обосновава тезата си омбудсманът.", "date": "2019.07.16", "title": "ОмбудсМая внесе жалба срещу забраната за свободно къмпингуване "}
{"url": "https://www.dnes.bg/cars/2019/07/16/pazaryt-na-novi-koli-u-nas-beleji-ryst-ot-5-88.416605", "text": "Пазарът на нови автомобили в България отбелязва ръст от 5,88% за първите 6 месеца на 2019 г., сочи статистика на МВР за регистрираните превозни средства.\r\nЗа периода 1 януари - 30 юни у нас са продадени 22 320 нови коли, докато за същия период на 2018 г. резултатът е 21 081.\n\r\nНай-голям ръст при масовите марки записват Suzuki - 193,98 %. Следват Honda - 123,71%, Opel - 68,66%, FIAT - 68,29% и SEAT - 59,23%, като това се дължи на пристигането новите им модели на пазара у нас през последната година. В същото време, спад се отчита при Ford (-6,78%), Renault (-12,09%), Nissan (-18,82%) и KIA (-25,37%).\n\r\nПри премиум-марките \"отличникът\" е Volvo, който за 1 години е записал ръст с близо 300%. Отлично се представят още MINI (+110,17%) и Land Rover (+106,19%), докато Audi (-40,75%) и Porsche (-48,57%) отбелязват сериозно отстъпление.\n                    \n                    \r\n                \r\nНай-успешната марка на пазара в България и през тази година си остава Dacia с 2727 продажби за първите 6 месеца (+27,07%), следвана от Renault - 2262 (-12,09%) и Skoda - 2164 (+9,3%).\r\n", "date": "2019.07.16", "title": "Пазарът на нови коли у нас бележи ръст от 5,88%"}
{"url": "https://www.dnes.bg/politika/2019/07/16/shte-sydi-li-biznesyt-nap-za-techa.416606", "text": "Български фирми не изключват възможността да търсят правата си и по съдебен път, ако могат да докажат претърпени вреди или пропуснати ползи от разкриването на служебна информация. Това коментира пред БНР заместник-председателят на Българската стопанска камара Станислав Попдончев.\n\r\n\"Чувствам се уязвим. Безспорно днес едва ли има гражданин или бизнес, който да не се чувства уязвим от изтеклата информация. Наистина, начините, по които някой може да си послужи с такава информация, са неизброими\", коментира той. \n\n\n\n\r\nПо думите му, бизнесът не е удоволетворен от отговорите, които получава от властта относно обхвата на изтеклата информация и доколко всъщност информацията може да се ползва от трети лица, за да бъде оказан натиск на фирми или на граждани по някакъв начин.\n                    \n                    \r\n                \r\n\"Най-малкото всеки един гражданин, зависи каква информация има в него, може да бъде профилиран на база на доходи, на здравен статус и така нататък\", изтъкна Попдончев. ", "date": "2019.07.16", "title": "Ще съди ли бизнесът НАП за теча? "}
{"url": "https://www.dnes.bg/snimka-na-denia/2019/07/16/chadyryt-pod-ryka-i-dnes-shte-byde-hladno-s-valeji.416554", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nИ днес не забравяте чадърите си. До обяд ще преобладава разкъсана облачност, ще има превалявания от дъжд в Южна България. В Рило-Родопската област количествата на валежи ще са значителни. \n\r\nЩе бъде хладно за сезона, с максимални температури между 22° и 27°, в София около 22°, съобщи синоптикът на Bulgaria ON AIR Симеон Матев. \n\r\nНад Черноморието в сутрешните часове ще е предимно слънчево. Около и след обяд обаче облачността ще се увеличи и на места ще превали. Ще духа слаб до умерен вятър от север, след обяд от североизток. Максималните температури ще са между 23° и 26°, близки до температурата на морската вода.\r\n                \r\n                \r\nНад планините ще бъде предимно облачно. Около и след обяд ще има валежи от дъжд, по-интензивни в Рило-Родопската област. Ще духа до умерен северен вятър. Максимална температура на 1200 метра около 16°, на 2000 метра - около 9°. \n\r\nПрез следващите дни вероятността за валежи значително ще намалее. Ще преобладава слънчево време, с купеста облачност в следобедните часове. Главно в планинските райони ще се развиват отделни купесто-дъждовни облаци, от които ще има краткотрайни валежи с гръмотевици. Вятърът ще бъде предимно слаб. Температурите ще се повишават и максималните в петък ще са между 28° и 33°, прогнозира Симеон Матев в \"България сутрин\".", "date": "2019.07.16", "title": "Чадърът под ръка и днес, ще бъде хладно с валежи"}
{"url": "https://www.dnes.bg/notifikacii/2019/07/16/trusyt-na-bali-prichini-shteti-na-jilishta-i-hramove.416555", "text": "Земетресението, което разтърси индонезийския остров Бали, остров Ломбок, и провинция Източна Ява, причини щети на жилища и храмове, предаде Асошиейтед прес, позовавайки се на местните власти.\r\nСпоред индонезийския геофизичен институт трусът няма потенциал да предизвика цунами.\n\r\nГеофизичният институт на САЩ заяви, че епицентърът на земетресението с магнитуд 5,7 е бил на 82 км от Бали, на дълбочина от 91 км.\r\nИндонезийската национална агенция за борба с бедствията публикува в Туитър снимки, показващи увреден хиндуистки храм на Бали и повредена къща в Източна Ява.\r\nИндонезия се намира върху \"Тихоокеанския огнен пръстен\", поради което земетресенията и вулканичните изригвания са често явление в страната. През 2004 г. земетресение в Индийския океан, последвано от цунами, причиниха смъртта на общо 230 000 души в десетина страни. Повечето жертви бяха в Индонезия, припомня БТА. ", "date": "2019.07.16", "title": "Трусът на Бали причини щети на жилища и храмове"}
{"url": "https://www.dnes.bg/akoshtete-vqrvaite/2019/07/16/koi-zodii-shte-usetiat-vliianieto-na-retrogradniia-merkurii.416527", "text": "Отново се намираме в ретроградна фаза на Меркурий. Тя започна на 7 юли и ще завърши на 31 същия месец. Това е фаза, която ни изправя пред редица изпитания. Възможни са трудности с техниката, документации, а комуникацията не върви никак гладко. Хаосът, който създава тази планета ни пречи да общуваме ясно, да се чувстваме така, сякаш губим контрол над живота си, да се усещаме по-уморени емоционално.\r\n\r\n\r\nКато ваша управляваща планета, Меркурий ще ви изправи пред сериозни изпитания. Знаете, че клюките са вашата ахилесова пета. По време на тази ретроградна фаза е много важно да се опитате да ги овладеете, иначе рискувате да си навлечете куп главоболия, заради погрешно разбиране. Меркурий ще се опита да потопи представителите на зодията в море от драми. Ето защо е важно да мислят, преди да говорят.\r\n                    \n                    \r\n                \r\nУправляван от Луната, настроенията на Рака ще се променят толкова често, колкото и приливите и отливите. Като се има предвид, че Меркурий се потапя и излиза от вашия знак по време на ретроградния период, ще усетите още по-интензивно емоциите. Като по-емоционален знак е важно да се опитате да овладеете тези пикове и спадове, иначе ще съжалявате на по-късен етап.\r\n", "date": "2019.07.16", "title": "Кои зодии ще усетят влиянието на ретроградния Меркурий? "}
{"url": "https://www.dnes.bg/index/2019/07/16/receptata-dnes-hliab-s-tikva-i-shokolad.416452", "text": ":\r\n:\r\n \r\nЗагрейте фурната на 200 градуса. Напръскайте правоъгълна форма за печене със спрей или я намазнете и набрашнете леко. В голяма купа смесете яйцето, тиквата и кафявата захар. Разбийте с миксер до гладка смес. Добавете рапичното олио, кленовия сироп, канелата, карамфила. Разбийте отново.\r\n \r\nПресейте солта, брашното, содата и бакпулвера в друга купа. Добавете ги към останалата смес и разбийте отново. Добавете шоколадовите парченца и разбъркайте с лъжица.\r\n \r\nИзлейте сместа във формата и печете в загрята фурна за 50 минути.\r\n\r\n", "date": "2019.07.16", "title": "Рецептата Dnes: Хляб с тиква и шоколад"}
{"url": "https://www.dnes.bg/obshtestvo/2019/07/16/hakerskata-akciia-sreshtu-nap-dobre-planirana.416557", "text": "Хакери съобщиха в имейл, адресиран до редакциите на няколко български медии, за безпрецедентния теч на лични данни. Атаката е била върху базата данни на НАП, а цяла нощ НАП, ДАНС и МВР проверяват дали информацията отговаря на истината. \n\r\nЗаплашен ли е обикновеният човек?\n\nНие сме в ситуация на един IT Чернобил, заяви експертът по киберсигурност Ясен Танев пред bTV.\n\r\nФайловете са истински и са огромни, в тях има информация – ЕГН-та, имена, вноски, заеми, обяви Танев. Той лично е открил и себе си в този масив. Има данни за съдии и прокурори.\n\r\n\"Много е важно, когато стане такъв инцидент, държавата да ни предостави информация. Не трябва да губим вяра, че държавата може да пази данните ни\", коментира експертът.\n                    \n                    \r\n                \r\nТой призова държавните институции да излязат с ясна информация за това какво се е случило, също да работят с експертите по киберсигурност от частния сектор.\n\r\nБазата данни е толкова голяма, че ще бъде изследвана с месеци, а обикновеният човек е заплашен от тази дигитална радиация, защото може да бъдете профилиран, каза още Танев.\n\r\nСпоред него е малко вероятно тази хакерска атака да е дело на вътрешен човек, категоричен е, че тя е добре планирана.", "date": "2019.07.16", "title": "Хакерската акция срещу НАП – добре планирана"}
{"url": "https://www.dnes.bg/notifikacii/2019/07/16/vaksina-za-varicela-ima-vyvejdaneto-i-politichesko.416556", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        От началото на месец юли се наблюдава бум на заболелите от варицела в София и Варна. Според данни на Националния център по обществено здраве и анализи само в първата седмица на месеца в София има 110 случая, а във Варна 43-а са заболелите от шарка. \n\r\n\"Спрямо миналата година имаме ръст на болните, регистрираните случаи са над 21 800\", каза в студиото на \"България сутрин\" шефът на Детското отделение на Инфекциозната болница в София доц. Атанас Мангъров. \n\r\nПо думите му причините за липса на ваксина у нас са бюрократични, трябвало да се промени европейско изискване - ваксината да се пререгистрира, което обаче струвало скъпо.\n\r\n                \r\n                \r\n\"Това може да стане с политическо решение\", обясни доц. Мангъров.\r\n\n\r\n\"Държавата трябва да урегулира случващото се, да бъдат убедени онези, които не се ваксинират, че е нужно. Всеки заболял застрашава околните\", коментира още той пред . \n\r\nЛекарят допълни още, че ваксината за варицела е създадена през 70-те години и няма особени странични действия. При всяка ваксина имало частични неуспехи, но конкретно при тази процентът успеваемост бил над 95. \n\r\nПри варицелата се заразяват около 90% от контактните с болен, които нямат изграден специфичен имунитет. Хората от всички възрасти, и от двата пола, са засегнати с еднаква честота. Най-засегнати са децата от 5 до 9-годишна възраст, които представляват около половината от случаите.", "date": "2019.07.16", "title": "Ваксина за варицела има, въвеждането й – политическо "}
{"url": "https://www.dnes.bg/sofia/2019/07/16/v-mladost-pak-na-protest-ustata-syshto-skochi-sreshtu-stroej-na-hotel.416558", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЖители на столичния квартал \"Младост\" отново излизат на протест срещу застрояването на зелени площи в района. Те са насочени срещу това, че между бл. 73 и ул. \"Андрей Сахаров\" е планирано да бъде построен 12-етажен хотел с прилежаща към него жилищна сграда и нова улица. Планира се и унищожаването на иглолистни дървета. \n\r\nЖителите на квартала вече излизаха на протест, като тогава решението за строеж бе отменено от кмета на София Йорданка Фандъкова. Въпреки това те се притесняват, че издигането на сградата ще се осъществи, тъй като вече около терена е вдигната ограда.\r\n\n                    \n                    \r\n                \r\n\"След отмяната на решението на СОС бе сложена ограда от собствениците на парцела. Ние искаме мястото да бъде обявено за озеленяване, собствениците да бъдат обезщетени и това да е общинска собственост. Само така ще можем да запазим една от последните зелени площи в този район\", казаха протестиращи в \"България сутрин\".\n\r\nСред недоволните граждани бе и известният певец Иван Динев - Устата. Той призова всички несъгласни със строежа да се присъединят към протеста, който ще се проведе днес от 19:00 часа.\n\r\n\"От близо 20 години живея в \"Младост\". Това не е първият подобен протест. Наистина вече няма междублокови пространства и зелени площи. Това е шанс да покажем, че не се борим да ощетим собственика, а да запазим зелените площи\", .", "date": "2019.07.16", "title": "В \"Младост\" пак на протест, Устата също скочи срещу строеж на хотел"}
{"url": "https://www.dnes.bg/obshtestvo/2019/07/16/mvr-shefyt-marinov-ataka-sreshtu-nap-ima-imeilyt-ruski.416559", "text": "Наистина има, от който е, обяви вътрешният министър . Вчера стана ясно, че лични данни са изтегли от базата данни на Агенцията по приходите. \n\r\nХакерите съобщиха вчера в имейл, адресиран добългарски медии, за. Те съобщават, че е \"пробит\" един от .\n\r\n\"Не съм специалист по политически анализи, но обикновено организираните престъпни групи, които се занимават с , търсят финансова облага – да осребрят действията си, или в случая може да се направи и политически анализ. Вчера беше взето важно решение на извънредно заседание на Министерския съвет за купуване на самолети F-16, а \", обяви Маринов пред bTV.\n\n\n\n                    \n                    \r\n                \r\nТой уточни, че част от информацията е сверена и престои анализ, за да се разбере кога е направено това несанкционирано .\n\r\nОтносно на гражданите министърът каза: \"Всяка система с външен достъп има своите уязвимости. Това не се случва само в България. Може би това е първият случай в България, в който има успехи и са откраднати много лични данни\".\n\r\nВътрешният министър обяви още, че се прави преглед на системата, за да се предотврати друга подобна хакерска атака.", "date": "2019.07.16", "title": "МВР шефът Маринов: Атака срещу НАП има, имейлът – руски! "}
{"url": "https://www.dnes.bg/muzika/2019/07/16/posmyrtno-otnovo-s-iavor-zahariev-v-down.416551", "text": "Неиздадена песен с участието на Явор Захариев вече може да види бял свят. \"Down\" е парче на групата \"Pumpall\". Бандата е създадена през 2014 г., но това парче е първата им изява пред широката публика. Парчето е реализирано  в дует с Явор Захариев.\r\nЧленовете на групата са:  Симеон Стоилов- Китара и Евгения Миро- Косева- вокал. Композитор на песента е китаристът на групата, Симеон. Текстът на  \"Down\" е на Явор Захариев и Евгения. Барабните в песента са дело на Деян Драгиев- Даката.\r\n\"Самата песен е създадена преди 5 години, а малко  по- късно бе заснето и видеото към нея.  Трябваше да бъде представена в началото на 2016. Тогава Явор замина да се лекува в Хърватска.  Уговорката ни беше след като се прибере да направим премиерата й. Миналата година говорихме с него да издадем песента в края на Май месец тази година.\r\n                    \n                    \r\n                За съжаление това не се случи. Заедно със сестрите на Явор решихме, че тази песен трябва да бъде показана на широката публика. Много обичам Явор.  Любим приятел -  някак не мога да говоря за него в минало време. Пуснах му демото на тази песен и той веднага се съгласи да участва в нея. \r\nПреди да го познавам лично, бях един от най- големите му фенове. Човек с извънземен глас, необикновена аура и изключително присъствие. След като  се запознахме - за мен бе сбъдната мечта. Невероятен човек и артист. Фактът , че повярва в тази песен, за нас със Симеон  бе нещо невероятно и прекрасно. Явор много обичаше да  създава музика. Заедно създадохме тази песен.  Страхотна загуба е неговото отсъствие от животът. Но, той ще живее вечно чрез песните и текстовете си.\", разказва Евгения.\r\n \r\n", "date": "2019.07.16", "title": "Посмъртно: Отново с Явор Захариев в \"Down\" "}
{"url": "https://www.dnes.bg/stranata/2019/07/16/jrici-na-liubovta-tormoziat-cial-blok-v-ruse-horata-na-protest.416561", "text": "Хора от жилищен блок в Русе излизат на протест срещу проститутките в района. \n\r\nТе разказват, че от години пространството около сградата се е превърнало в свърталище на жриците на любовта.\r\nЖени и мъже предлагат платена любов на спирка наблизо. \n\r\nБлокът се намира точно на международния път за Букурещ и обитателите й се оплакват от шума и мръсотията, които съпътстват платените услуги. Стигнали са до крайната мярка да излязат на протест, защото въпреки сигналите им, институциите не могат да се справят с проблема.\n\r\n\"Организираме протеста заради проституцията, която ежедневно се извършва в района на блока. Събират се повече от 10 човека – и проститутки, и травестити. Това е един голям тормоз за хората\", казва Пламен Митев, организатор на протеста, пред Нова тв.\n                    \n                    \r\n                \r\n\"Те стоят на спирката. Децата ни ги е страх да се прибират сами. Проблемите продължават въпреки жалбите, които подаваме”, коментира един от протестиращите.\n\r\nСпоред Пламен Митев проблемът е от години.\n\r\n\"Подавали сме сигнали до прокуратурата. Подаваме сигнали до полицията. Оттам идват, разгонват ги за час – два, но после пак се връщат\", обяснява още той.\n\r\nОсвен това са превърнали района в тоалетна. \n\r\nЕдно от исканията на хората е поне да се сложи химическа тоалетна, за да се реши поне проблема с хигиената.\n\r\n\"Смятам, че Общината реагира адекватно. Районът е окосен, почистен е, поставени са пейки. По график, два пъти седмично се почиства  и подлезът, ако е необходимо се почиства и чрезвичайно. За наличието на проститутки следва да се сезира прокуратурата и полицията. До колкото съм запознат, ръководството на областната дирекция е запознато с проблема и предприемат мерки, но ясно са необходими и допълнителни такива\", коментира Георги Игнатов - инспектор от отдел \"Екология\" в Община Русе.", "date": "2019.07.16", "title": "Жрици на любовта тормозят цял блок в Русе, хората на протест "}
{"url": "https://www.dnes.bg/world/2019/07/16/obrazyt-na-matematika-alyn-tiuring-shte-byde-na-novite-163-50.416567", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОбразът на британския математик Алън Тюринг ще бъде сложен на новите 50 британски паунда. Той е сред учените с най-голям принос за развитието на компютърните науки, като Тюринг става най-известен с успешното разшифроване на т.нар \"Енигма код\" на германските военноморски сили през Втората световна война.\r\nПреди няколко години животът на Тюринг бе пресъздаден във филма \"Игра на кодове\", който се радваше на сериозен зрителски интерес.\n\r\nГолямата чест за Алън Тюринг идва повече от 60 години след смъртта му. Математикът е избран от дълъг списък, включващ имената на близо хиляда изявени учени. \n\r\n\"Работата му е ключ към невронните мрежи, които се използват днес в диагностика на ракови заболявания, в самоуправляващи се автомобили. Тя ще намери приложение и в бъдеще във все още неоткритите технологии\", заяви един от шефовете на \"Bank of England\" Марк Карни. \n                    \n                    \r\n                \r\nПриносът на Тюринг към съвременната цивилизация безспорно е впечатляващ. Той е смятан за баща на теоретичната информатика и теорията на изкуствения интелект. За широката публика обаче той е най-разпознаваем като човекът успял да разшифрова кода на нацистката машина \"Енигма\", с която по време на Втората световна война немците защитават информацията си. \n\r\nВъпреки заслугите му, само няколко години след края на войната - през 1952 г. Тюринг е съден за хомосексуалност, която по това време се смята за престъпление във Великобритания. Избира да бъде подложен на химическа кастрация, вместо да отиде в затвора. Две години след това умира.\r\nДълго време потомците на Тюринг водят битка, за да го реабилитират. През 2009 година министър-председателят Гордън Браун се извинява официално за отношението на държавата към Тюринг, а през 2013 г. кралица Елизабет II го помилва посмъртно, .", "date": "2019.07.16", "title": "Образът на математика Алън Тюринг ще бъде на новите £50"}
{"url": "https://www.dnes.bg/sofia/2019/07/16/kyde-v-sofiia-niama-da-ima-voda-v-sriada.416570", "text": "\"Софийска вода\" временно ще прекъсне водоснабдяването в някои части на столицата, съобщават от дружеството. \n\r\nНа 17 юли 2019 г. (сряда), във връзка с реконструкция на уличен водопровод на ул. „Големи дол“ вилна зона „Калфин дол“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на вилна зона „Бункера“, вилна зона „Калфин дол“, вилна зона „Шумака“, жк. „Терасите“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бистришко шосе“ ъгъла с ул. „Самодивски езера“.\n                    \n                    \r\n                \r\nНа 17 юли 2019 г. (сряда), във връзка с изграждане на сградно водопроводно отклонение на ул. „Любен Каравелов“ с. Казичене, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Любен Каравелов“, ул. Мито Войнишки“, ул. „Никола Петков“, ул. „Цар Борис III“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Любен Каравелов“ ъгъла с ул. „Витоша“.  \n\r\nНа 17 юли 2019 г. (сряда), във връзка с изграждане на сградно водопроводно отклонение на ул. „Eделвайс“ с. Мировяне, се налага спиране на водоподаването от 09:30 до 19:30 часа на клиентите на „Софийска вода”, живеещи в района на ул. „Чавдар войвода“, ул. „Парашутист“, ул. „Канала“, ул. „Еделвайс“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Чавдар войвода“ ъгъла с ул. „Спортист“.  \n\r\nНа 17 юли 2019 г. (сряда), във връзка с подмяна на сградно водопроводно отклонение на ул. „Баба Тонка“ кв. „Васил Левски“, се налага спиране на водоподаването от 09:30 до 16:30 часа на клиентите на „Софийска вода”, живеещи в района на ул. „Баба Тонка“ от ул. „Велбъжд“ до ул.“Летоструй“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Баба Тонка“№58.\n\r\nНа 17 юли 2019 г. (сряда), във връзка с изграждане на сградно водопроводно отклонение на ул. „Хмел“ кв. „Драгалевци“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Хмел“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Захари Зограф“ ъгъла с ул. „Хмел“.\n\r\nНа 17 юли 2019 г. (сряда), във връзка с реконструкция на уличен водопровод на ул. „Доброславско шосе“ с. Доброславци , се налага спиране на водоподаването от 09:00 до 18:00 часа на клиентите на „Софийска вода”, живеещи в района на:\n\r\nул. „Липа“ –бивш стопански двор\n\r\nул. „Градина“ от ул. „Бунтовник“ до ул. „Житенски път“\n\r\nул. „Царско село“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Липа“ пред бивш стопански двор.\n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването, отчитат от дружеството.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез .\n\r\n“Софийска вода” АД предварително се извинява на своите клиенти за причинените временни неудобства!", "date": "2019.07.16", "title": "Къде в София няма да има вода в сряда?"}
{"url": "https://www.dnes.bg/top-novini/2019/07/16/zashtitata-na-lichnite-ni-danni-slaba-vseki-den-ima-tech-na-egn-ta.416569", "text": "В понеделник стана ясно, че хакерска атака е станала причина за изтичането на данни от Приходната агенция. Засегнати са близо 5 милиона граждани. Националната агенция по приходите и ДАНС започнаха проверка на случая.\n\r\nСпоред програмиста и създател на \"Софтуерен университет\" Светлин Наков такива неща се случват всеки ден, но не всеки ден стигат до медиите. \n\n \"Нивото на сигурност в нашите държавни системи и организации не е високо. . Той е дърпал частична информация от регистри. Тези данни са извадки. Не става въпрос за пълния регистър\",  каза той пред Нова тв.\r\n                \r\n                \r\nПо думите му масово в държавните институции има пробив в сигурността. \n\r\n\"\", каза още Светлин Наков.\n\r\nВ единия файл има 1,3 милиона ЕГН, но те са на починали хора, т.е. някой е гледал и е правил справка дали някой не е декларирал имот на починал човек. \n\r\nТова са частични данни, примерно кой е подал данъчна декларация през 2010 г. \n\r\nСпоред него явно той, който е пуснал данните, е искал да обърне внимание на това, че защитата на личните данни не е добра. \r\nСпоред него има три варианта за това как са изтегли данните  - ядосан служител ги е пуснал в публичното пространство, някой от IT отдела си е дал лаптопа за ремонт, хакер е сканирал много компютри.\n\r\n\"Датите на всички файлове са 10 ноември 1989 г. Вероятно е по-възрастен човек. Младите не помнят тази дата\", поясни Наков.\n\r\nСпоред него за щастие тук се става въпрос за митнически регистри.", "date": "2019.07.16", "title": "Защитата на личните ни данни - слаба, всеки ден има теч на ЕГН-та"}
{"url": "https://www.dnes.bg/zvezdi/2019/07/16/djizysa-zavede-bremennata-zlatka-na-tasos.416563", "text": "Бившият футболен национал Благой Георгиев - Джизъса и бременната му половинка Златка Райкова се отдадоха на морска почивка. Вместо обаче тузарските дестинации по света, този път те предпочетоха да заложат на по-близка дестинация, където ходят хиляди българи - гръцкия остров Тасос.\r\nПреди това двамата почиваха и по родното Черноморие.\r\n\r\nЗвездната двойка явно не се уплаши от лошото време в южната ни съседка и се похвали с почивката си в социалната мрежа Instagram. На кадрите се вижда как двамата се наслаждават на гръцката кухня, а самата Райкова, известна в миналото като Русата Златка, позира с наедрялото си коремча.", "date": "2019.07.16", "title": "Джизъса заведе бременната Златка на Тасос"}
{"url": "https://www.dnes.bg/temida/2019/07/16/specakciia-v-df-zemedelie-svyrzana-s-deloto-na-miniu-staikov.416564", "text": "\nСпециализираната прокуратура разследва Държавен Фонд \"Земедели\" във връзка с делото срещу бизнесмена Миню Стайков за злоупотерби с европейски фондове, съобщават от Апелативната специализирана прокуратура, цитирани от Агенция Фокус. \n\r\nОт държавното обвинение съобщават, че се претърсват кабинети на служители във фонда, както и техни адреси. Изземат се документи във връзка с изпълнението на Програмата за развитие на селските райони и Националната програма за подпомагане на лозаро-винарския сектор. \n\n\n\n\r\nАлкохолният бос Миню Стайков беше задържан преди време по обвинение за ръководене на организирана престъпна група за данъчни престъпления и незаконно производство на цигари.\n                    \n                    \r\n                \r\nМалко по-късно той беше обвинен и в злоупотреба с европейски средства. Според прокуратурата деца на служители на бизнесмена са регистрирали множество дружества, кандидатствали по две европрограми. Един от основните свидетели по делото е вече бившият министър на земеделието Румен Порожанов. \n\r\nВ края на май апелативният съд не уважи искането на Стайков да бъде пуснат заради здравословни причини и към момента той остава в ареста.", "date": "2019.07.16", "title": "Спецакция в ДФ \"Земеделие\" свързана с делото на Миню Стайков"}
{"url": "https://www.dnes.bg/eu/2019/07/16/doklad-na-nato-sasht-imat-okolo-150-atomni-bombi-v-evropa.416568", "text": "САЩ са разположили в Европа около 150 ядрени бомби, сочи общодостъпен доклад на НАТО, цитиран от белгийски медии.\r\nСпоред доклада бомбите са гравитационни (В61) и се предвижда да се  използват от самолети с двойно предназначение, каквито са Ф-16\r\nОръжието е съхранявано в пет държави - Белгия, Германия, Италия, Холандия и Турция.\r\nНАТО уточнява, че в първоначалната версия на доклада с дата 16 април тази година са били посочени и базите, в които се държат ядрените оръжия. В последвалата редакция имената на базите са отпаднали от текста.\r\nБомбите В61 са разработени в средата на 60-те години на миналия век и са разположени в европейските бази преди подписването на договорите между Вашингтон и Москва за контрола на въоръжаването.\r\n(БТА)", "date": "2019.07.16", "title": "Доклад на НАТО: САЩ имат около 150 атомни бомби в Европа"}
{"url": "https://www.dnes.bg/notifikacii/2019/07/16/trus-s-magnitud-6-1-po-rihter-razliulia-ostrov-bali.416546", "text": "Земен трус с магнитуд 6,1 удари южно от индонезийския туристически остров Бали днес, съобщи Европейско-средиземноморският сеизмологичен център, цитиран от Ройтерс.\r\nЕпицентърът на труса е бил на 102 км югозападно от Денпасар, столицата на остров Бали, на дълбочина 100 км под водата. Не е издадено предупреждение за Цунами от Тихоокеанския център за цунами в Хавай.\r\nСпоред американския Геофизичен институт трусът е бил с предварителен магнитуд 5,7.\r\nТуристи на Бали усетили силния трус в хотелите си, но няма данни за пострадали или поражения, посочва БТА.", "date": "2019.07.16", "title": "Трус с магнитуд 6,1 по Рихтер разлюля остров Бали "}
{"url": "https://www.dnes.bg/obshtestvo/2019/07/16/zaplatite-ni-niski-no-cenite-na-jilishtata-ne-20-ti-sme-v-sveta-po-poskypvane.416545", "text": "България може да е на последно място по доходи в ЕС, но пък заема престижното 20-то място в света по ръст на цените на жилищата през четвъртото тримесечие на миналата година. Това сочат данни на консултантска компания за недвижими имоти, цитирани от \"Труд\".\n\r\nРъстът на цените на жилищата у нас е 6,3% в периода октомври-декември 2018 г. и 0,8% спрямо предходното тримесечие. Все пак трябва да се отбележи, че поскъпването на имотите се забавя в сравнение с третото тримесечие, когато страната ни беше на 14-о място в класацията с повишение на цените от 7,5% на годишна база и 2,8% на тримесечна.\n\r\nДългогодишният лидер Хонконг пада от първо на 22-то място в класацията, като средните цени са отбелязали годишен спад от 6,2% в последните три месеца на 2018 г. Това основно се дължи на сериозните колебания на фондовия пазар, засилването на местната валутата и търговския спор между САЩ и Китай.\n                    \n                    \r\n                \r\nНа върха в класацията излиза Словения с годишен ръст на цените на жилищата от 15,1% през четвъртото тримесечие и 1,9% спрямо периода юни-септември. Ниските лихви по ипотечните кредити помагат на жилищния пазар в страната, като по данни на Словенската статистическа служба обемът от продажби почти се е удвоил.\n\r\nСамо четири страни са отбелязали двуцифрен ръст на цените на жилищата през четвъртото тримесечие, като след Словения се нареждат Малта (+11,8%), континенталната част на Китай (+10,7%) и Унгария (+10,4%). В първата десетка попадат още Мексико (+9,9%), Турция (+9,7%), Чехия (+8,7%), Латвия (+8,6%), Холандия (+8,4%) и Сингапур (+8,3%).\n\r\nСамо осем от 56-те пазара са регистрирали спад на цените през 2018 г., като половината от тях са в Европа. Това са Швейцария (-0,1%), Италия (-0,8%), Швеция (-1,5%) и Финландия (-2,9%). \n\r\nМногофамилните жилищни сгради в градове с ръст на населението ще останат във фокуса на вниманието на инвеститорите през тази година. В Холандия, например, експертите очакват общият обем на инвестициите в жилищни имоти да достигне равнището на инвестициите в офиси. Интересът на инвеститорите ще бъде насочен все повече и към алтернативни сектори като центрове за данни и домове за възрастни хора в търсене на дългосрочна печалба.\n\r\nГръцкият имотен пазар излиза от близо 10-годишния си период на затишие. Цените на жилищата при южните ни съседи са се повишили с 1,5% през 2018 г. спрямо 2017 г., когато беше отбелязан годишен спад от 1%. Имотни експерти казват, че вложенията на чуждестранни граждани и инвеститори със средни размери на гръцкия жилищен пазар са достигнали пик през 2018 г., като вниманието е било съсредоточено върху апартаменти в центъра на Атина и луксозни ваканционни имоти.", "date": "2019.07.16", "title": "Заплатите ни ниски, но цените на жилищата – не. 20-ти сме в света по поскъпване!"}
{"url": "https://www.dnes.bg/index/2019/07/16/shte-uspeiat-li-amerikancite-da-stypiat-na-lunata-do-2024-g.416506", "text": "Камион с 12 колела се движи по вълниста повърхност. След себе си вдига сив прах. В кабината му под налягане има двама астронавти, които дишат без своите скафандри. Те са изморени след като са изследвали залежи от замръзнала вода на няколко километра от базата си. Докато роувъра заобикаля внушителните скали на кратера, астронавтите виждат огледала монтирани на ръба му. Те улавят слънчевата светлина и захранват мината, която извлича вода. Отляво на камиона се намира площадка за кацане на космически кораби. Малка машина чака да излети в орбита. В базата на астронавтите има оранжерия, в която се отглеждат картофи и зеле под изкуствените лъчи на LED осветление. Те се изкачват по стълба към контролната зала, където техният командир чака събраните от тях данни.   \n\n\r\r\n                \r\n                \r\nДнес, сценарии като този звучат като абсолютна фантастика. Но съвсем скоро могат да се превърнат в истина. Но за да живеят хората на Луната, те първо трябва да се научат да използват ресурсите й.\r\nВ своята лаборатория в университета Милтън Кийс, Великобритания, доктор Хана Сержант прави точно това. Тя проучва елемент, наречен илменит, който е изобилен на Луната. Когато той се нагрява в пещ, от него се извлича кислород, който се комбинира с въглерод и се получава вода.\r\n\"Има поне 20 начина за получава на вода на Луната. Използваме илменит, защото се среща доста често на лунната повърхност, а процесът изисква изключително малко енергия“, обяснява доктор Сержант пред BBC. Тя е сигурна, че именно нейното поколение ще се върне на естествения спътник на Земята след мисията Аполо през 1972 година. Или поне хората ще имат подходящо място за живот в орбита около Луната.\r\nПрез 2017 година Доналд Тръмп подписа директива, според която американците трябва да се върнат на Луната и да достигнат \"други дестинации\". НАСА обеща, че това ще се случи до 2028 година. Но кабинетът на Тръмп даде друг срок – 2024 г. Целта е да изпревари Китай и неговите космически амбиции.\r\nНо този път НАСА иска да направи нещата по различен начин – не само да развее флага, но и да създаде база на Луната, която по-късно ще се използва и като първа спирка от пътуването към Марс. Но може ли това да се случи в толкова кратък срок, при положение, че нужният хардуер не е построен, нито пък тестван?\r\n\"Ще бъде рисковано, твърди професорът от университетът \"Джордж Вашингтон\". - Но ако не сме готови да приемем рисковете, то трябва да си останем на земята\".\r\n\r\nНАСА има 38 действащи астронавти, 12 от които са жени. Една от тях ще е първата дама, която ще се разходи по лунната повърхност. Именно заради това, новата мисия до Луната носи името Артемис – сестрата-близначка на гръцкия бог Аполон.\r\nВ Космоса те ще се сблъскат с промяна на физиологията, биохимията и анатомията на тялото си. Те ще носят тежки костюми и ще извършват различни дейности като копаене, изкачване, проучване, които носят и известен риск. Астронавтите могат да счупят кост при падане или да пробият костюма си.\r\nПроблем представлява и лунният прах – астронавтите от Аполо са имали тежки епизоди на кашляне и затруднено дишане. Учените търсят решение на този проблем. Но най-голяма заплаха представлява радиацията. Отвъд безопасната орбита на Земята, астронавтите са изложени на три пъти повече радиация дневно, отколкото тук. Тя идва от различни източници. Новият кораб на НАСА – Орион, ще е изграден от специални метали, които да предпазват астронавтите.\r\n\r\nКосмическият кораб е крайъгълния камък на мисията Артемис. Той напомня командните модули на Аполо, ала 10-тонната машина използва технология, немислима за 60-те. Дори нейното изграждане е иновативно. Работниците в Lockheed Martin, които изграждат совалката за НАСА, носят очила с подсилена реалност. Те нямат нужда от упътване, което може да е дълго хиляди страници. Разчитат на очилата да им покажат най-прецизно, къде да пробият дупка или да прекарат кабел. Така инженерите работят по ефективно и бързо.\r\nВ сравнение с Аполо, Орион ще е много по-голям и за това е доста по-трудно да се проектира и изгради. Той е част от космическата програма на Буш, обявена през 2004 година. Но когато Обама я прекратява през 2010 г., корабът е единственото нещо, което оцелява.\r\nКомпютърът, чрез който ще се управлява Орион, може да върши почти всичко сам, без нуждата от хора. Наподобява този, който се използва от Boeing 787, но е проектиран така че да издържи на тежките условия в Космоса, които лесно могат да повредят електрическата мрежа.\r\nОбвивката му също е здрава – Орион може да поема удари от малки космически скали или отпадъци, останали от хората. Ако пробив причини загубата на въздух в кораба, то той трябва сам да се върне безопасно на Земята.\r\nАстронавтите ще са снабдени със специални вакумни костюми, в които да дишат безопасно. Щитът на кабината ще ги предпази от огромната температура при влизането обратно в орбитата на Земята. Общо 11 различни парашута ще се задействат, които ще ограничат скоростта на апарата до 27 км/ч и машината ще падне безопасно в Тихия океан.\r\n\r\nВеднъж стигнали Луната, астронавтите ще започнат изграждането на космическа станция в нейната орбита. Там екипите ще останат, преди да слязат на повърхността на спътника ни, ще могат да контролират роувърите и луноходите от разстояние, ще бъде като безопасен рай, ако нещо се обърка по време на мисията.\r\nСтанцията ще е във високата орбита на Луната и ще позволи на астронавтите да кацат където си поискат. Но със сигурност тя няма да бъде готова за старта на мисията през 2024 година. Тогава нейната функция ще бъде заета бегло от Орион, но когато строежа на Gateway приключи, то тя ще е перфектна първа спирка за пътешествието до Марс.\r\n\r\nКацането на лунната повърхност този път ще е много по-безопасен –  ще има повече автоматични системи, които ще позволят леко кацане, без излишни негативни емоции. Нийл Армстронг използва само собствените си мозък, очи и ръце, за да избегне катастрофално кацане. При Орион това ще е немислимо – системи и навигации ще контролират приземяването с критична точност.\r\nВсе още частта от Орион, която ще кацне на Луната не е построена. Не е и измислена. Тя е най-критичната точка от мисията през 2024 година.\r\n\r\nМисията Артемис върви ръка за ръка с изграждането на база на Луната. В първия етап ще бъдат използвани надуваеми модули от множество тъкани. Те ще бъдат сгънати, за да заемат по-малко място в ракетата. Европейската космическа агенция заедно с архитектите от Foster + Partners вече са измислили дизайна на двуетажен дом. За да бъдат предпазени от радиация и падащи скали, роботи с 3D принтери ще могат да изградят около модулите „черупки“. Дори лунната почва може да се използва като материал за строеж.\r\nПрототип на парник вече се разработва в университета в Аризона. Зеленчуци като маруля, домати и сладки картофи се отглеждат под LED светлини. Растенията допринасят за живота в базата – те поемат въглероден диоксид и го превръщат в кислород.\r\nКамионът с 12 колела вече е проектиран от НАСА.  Но преди да започне извличането на вода, трябва да се направи солидно проучване. След това, роботите може да започнат да копаят.\r\nЧаст от нея ще се използва за ракетно гориво. А доктор Хана Сержант работи и по инструмента ProSPA, който ще има за цел да извлича вода от лунните скали. Той ще бъде тестват от руския апарат Luna-27, който също ще излети през 2024 година.\r\nВече 50 години кацането на Луната служи като символ на това, което можем да постигнем, когато обединим всичките си усилия. Времето ще покаже, колко ще е успешен новият опит астронавти да се разхождат върху спътника ни. През последните 15 години погледът на НАСА бе привлечен от Марс, но сега се върна обратно на Луната. Но ако Доналд Тръмп не спечели на изборите през 2020 години, следващото правителство може да отмени завръщането на Луната. \r\n ", "date": "2019.07.16", "title": "Ще успеят ли американците да стъпят на Луната до 2024 г.?"}
{"url": "https://www.dnes.bg/eu/2019/07/16/es-otriaza-parite-na-turciia-zaradi-tyrseneto-na-gaz-v-kipyr.416547", "text": "Европейският съюз наложи финансови и дипломатически санкции на Турция за нарушаване на икономическата зона на Кипър, след като Анкара отказа да се вслуша в предупреждения да преустанови търсенето на газ в съседски води.\n\r\nСъюзът ще намали парите от предсъединителните фондове за Турция за догодина и отменя преговорите за постигане на споразумение в авиацията, както и годишния Съвет по асоцииране, на който се прави преглед на преговорите за членството на Турция в ЕС. Диалог с Анкара ще се води само на експертно ниво.\n\r\nЕвропейската инвестиционна банка, която е собственост на страните членки, е призована да преустанови финансирането на проекти в Турция.\n\n\"Съветът изразява съжаление, че въпреки многократните призиви на Европейския съюз да прекрати незаконната си дейност в Източното Средиземноморие, Турция продължи своите сондажни операции на запад от Кипър и започна втора сондажна операция на североизток от Кипър в кипърските териториални води\", се казва в решението.\n                    \n                    \r\n                \r\nЕС определя дейностите като \"незаконни\" и призовава Анкара да се придържа към принципите на добросъседство и суверинитета на Кипър.\r\n \r\nРешението за санкциите беше взето принципно от европейските лидери през юни, но сега се приема формално с конкретно разписване на ограниченията.\n\r\nПричината е настояването на Кипър и на Гърция да се даде на Анкара ясен знак, че няма да се толерира търсенето на газови находища в териториалните води на Кипър в Средиземно море.\n\r\nПрез юни тогавашният гръцки премиер Алексис Ципрас и кипърският президент Никос Анастизиадис обединиха усилия да убедят европейските лидери да действат и успяха да наложат позицията си, че Ердоган трябва да бъде предупреден и финансово.\n\r\nЕС е заделил за Турция 4,45 млрд. евро за 2014-2020 г. Брюксел вече оряза 105 млн. от тези средства през 2018 г. заради нарушаване на гражданските права и липса на върховенство на правото след потушаване на опита за преврат срещу президента Ердоган. Европейската комисия ще предложи с колко да се намали финансирането този път.", "date": "2019.07.16", "title": "ЕС отряза парите на Турция заради търсенето на газ в Кипър"}
{"url": "https://www.dnes.bg/obshtestvo/2019/07/16/otide-si-nushka-grigorova-edin-ot-pyrvite-rejisiori-v-bnt.416548", "text": "Тя влиза в историята като детето, седнало в скута на Георги Димитров\r\nПочина един от първите режисьори в БНТ Нушка Григорова, съобщиха от националната телевизия.\r\nОсвен режисура, тя завършва и актьорско майсторство. Прави телевизионния си дебют в сериала \"На всеки километър\". Била е кореспондент на БНТ в Москва.\r\nНушка Григорова остава в историческите архиви със снимката, в която като дете е седнала в скута на Георги Димитров.Животът на Нушка Григорова премина в БНТ, а нейните филми, предавания и репортажи ще останат завинаги в Златния фонд на телевизията.\r\nПоклонението ще бъде в сряда, от 13:00 часа, в ритуалната зала на Централните софийски гробища.", "date": "2019.07.16", "title": "Отиде си Нушка Григорова - един от първите режисьори в БНТ"}
{"url": "https://www.dnes.bg/notifikacii/2019/07/16/iztekli-li-sa-lichnite-danni-ot-nap-iasnota-dnes.416553", "text": "От НАП и ДАНС проверяват изтичането на лични данни от Приходната агенция след като вчера хакери обявиха, че са пробили български бази данни с информация за 5 милиона български и чужди граждани, както и компании.\n\r\nДанните съдържали ЕГН-та, имена, адреси, доходи, плащания за осигуровки.\n\r\nТечът е дело на анонимни хакери, които са разпратили през руски имейл сървъри масив от 57 папки. \n\r\nМВР, ДАНС и НАП цяла нощ проверяват достоверността на данните, очаква се днес да има повече яснота по случая.\n\r\n\"Тук по скоро става дума за застрашаване на конфиденциални данни на физически и юридически лица, а това е конфиденциална информация, свързана с декларирани доходи, платени данъци\", заяви Росен Бъчваров пред Нова, говорител на Националната агенция по приходите.\r\n                \r\n                \r\nЕкспертите по киберсигурност са категорични – атаката е целенасочена и припомнят слабости в сайта и преди години. \n\r\n\"През 2016 г. на сайта на НАП беше открита уязвимост от типа кросайт скиптинг. Това е уязвимост, която позволява външен хакер да успее да осъществи достъп до сайта да успее да изманипулира потребителите, които посещават този сайт, да видят съдържане, което не е генерирано от сайта на НАП. Самата платформа, която е използвана за сайта на НАП – java, има доста уязвимости\", обясни Любомир Тулев, експерт по киберсигурност.\n\r\nСпоред НАП към момента не е ясно откъде може да идва атаката, но експерти имат предположения.\n\r\n\"Това, което е известно към момента, е, че имейлът, който е разпратен до журналистите, идва от руския сайт \"Провайдър яндекс\", обясни още Любомир Тулев.\n\r\nМотивите на хакерите са неясни, но съобщението им приключва с призив създателят на \"Уикилийкс\" Джулиан Асандж да бъде освободен.", "date": "2019.07.16", "title": "Изтекли ли са личните данни от НАП? Яснота - днес"}
{"url": "https://www.dnes.bg/stranata/2019/07/16/vnimatelno-po-am-hemus-dnes-remonti-i-v-dvete-posoki.416550", "text": "Профилактика на осветлението в тунел \"Витиня\" ще затрудни шофьорите днес. От 8:30 до 16:30 часа движението в посока Варна ще се осъществява поетапно в аварийна или изпреварваща лента, съобщават от Агенция \"Пътна инфраструктура\".\r\nТрафикът в посока София ще се пренасочва от км 35+450 /служебна връзка/ на магистралата по път I-1 София - Ботевград и при км 30+260, при пътна връзка \"Витинска река\", ще се включва отново в АМ \"Хемус\".\r\nОт 10:00 до 12:00 часа движението в тръбата за София на тунел \"Топли дол\" ще се извършва само в изпреварващата лента. Поради ремонт на мобилни клетки и светофарни уредби ще са затворени двете активни ленти на съоръжението.\r\nОт 12.00 до 14.00 часа ще се ограничава движението в изпреварващата лента на тръбата за София, а трафикът ще се извършва в съседната активна лента.\r\n ", "date": "2019.07.16", "title": "Внимателно по АМ \"Хемус\" днес, ремонти и в двете посоки"}
{"url": "https://www.dnes.bg/zvezdi/2019/07/16/sofi-i-gringo-rekordiori-razvedoha-se-sled-5-meseca.416552", "text": "Софи Маринова и нейният съпруг Тодор Давидов - Гринго може да се окажат сред рекордьорите за най-къс брак. Двамата се венчаха в началото на февруари, а вече не живеят заедно и са в процес на развод.\n\r\nПевицата дълго време се хвалеше колко се обичат с Гринго, заговориха за деца, тя го изчака да излезе и от ареста, след като той се призна за виновен в рекет над бизнесмен от Айтос.\n\r\nСпоред слуховете повод за раздялата е станал побой от страна на Гринго, но изпълнителката не потвърждава тази версия. Незивисимо, че известно време ходеше и с гипс. Преди да се оженят също имаше случай на побой, дори Маринова излезе пред медиите, но всичко бе бързо забравено.\n\r\nПо-късно обаче обясни, че травмата на ръката й, която принуди звездата да се оперира, се дължала на падане от сцената в Белгия.\n                    \n                    \r\n                \r\nДвамата се венчаха в тесен кръг през февруари, а после събраха приятели през март в столичен ресторант. Кума на тържеството пък беше Преслава. Два месеца по-късно Софи сложи кадри от сватбата си към песента \"Един за друг\".\n\r\nНо явно с Гринго не се оказаха един за друг...", "date": "2019.07.16", "title": "Софи и Гринго рекордьори: Разведоха се след 5 месеца"}
{"url": "https://www.dnes.bg/top-novini/2019/07/16/apashite-zagyrbiha-slynchaka-kradat-veche-celi-karavani.416549", "text": "Новият летен сезон започна и с нови тенденции сред крадците по морето. Част от апашите са се насочили на север към къмпингите по Добруджанското Черноморие. В началото на юли е задигната каравана с румънска регистрация, паркирана в къмпинг \"Крапец\", съобщава полицията в Добрич, цитирана от \"Монитор\".\n\r\nНа мушка са румънски туристи, които пристигат с кемпери и каравани, позиционират ги на къмпинга и ги оставят тук с месеци. Ходят си през седмицата на работа в родината, а през уикендите идват на море у нас.\n\r\nКражби са извършени и от няколко автомобила, също паркирани на къмпинга.\n\r\nНорвежки турист бе окраден в Балчик, собственик на магазин в Албена пък залови крадла на местопрестъплението – в момент, когато жената опитала да свие няколко бански костюма.\r\n                \r\n                \r\nИзненадващо или не, но Слънчев бряг вече не е Меката на бандитите. \n\r\nНай-големият морски курорт, който се славеше от години като гнездо на всякакви престъпници, този сезон е спокоен. От началото на лятото се наблюдава рязък спад на престъпността, основно дребни кражби на оставени без надзор чанти и вещи. \n\r\n\"Става въпрос за кражби на телефони, фотоапарати, видеокамери и портфейли. Джебчийските кражби са много малко, а кражби от хотелски стаи почти няма. В повечето случаи туристите признават, че са оставили някъде вещите си или са ги забравили, а когато се върнали да ги потърсят, те липсвали\", коментира полицаи. \n\r\nИма и куриозни случаи, в които няма кражба - просто даден турист е прекалил с алкохола и не знае къде си е оставил нещата. \n\r\n\"Имахме съвсем наскоро такъв случай с английски турист. Дойде човекът и пусна жалба, че бил обран, докато лежал на плажа. Откраднали му чантата, хавлията, даже и ключовете от хотелската стая. Колегите тръгнаха по плажа, обикаляха там, където е бил, разпитваха свидетели. В късния следобед, когато туристите напуснаха плажната ивица, се оказа, че хавлията, чантата и всичко останало си стои на пясъка. Намерихме всички вещи. Англичанинът отскочил до близкото заведение, почерпил се, после се преместил на друго и всъщност забравил къде си е оставил хавлията и вещите\", разказа криминалист. \n\r\nКъм момента няма дори и жалби от таксиметрови шофьори за надути сметки, отчитат униформени. \n\r\nЗловещият \"балконинг\" също отсъства от криминалните сводки. За щастие от началото на сезона до момента няма нито един скочил от хотелската си тераса. Липсват и жалби на обрани от проститутки, които други години бяха ежедневие. \n\r\nВсе пак рискът от обири в най-големия курорт си остава. Най-опасно е времето на зазоряване, когато подпийнали туристи в неадекватно състояние излизат от баровете. В тези критични точки следят униформени, но рискът си остава по пътя от дискотеката до хотела.", "date": "2019.07.16", "title": "Апашите загърбиха Слънчака, крадат вече цели каравани "}
{"url": "https://www.dnes.bg/obshtestvo/2019/07/16/kolko-e-goliam-problemyt-v-nap-borisov-svika-slujbite.416581", "text": "Премиерът Бойко Борисов свика на заседание .\r\n обсъждат под председателството на Борисов действията, които се предприемат.\r\nХакерите съобщиха вчера в имейл, адресиран до български медии, за безпрецедентния теч на лични данни от български институции. Те съобщават, че е \"пробит\" един от сървърите на Министерството на финансите.\r\nНационалната агенция за приходите потвърди, че е имало неоторизиран достъп до сървъра ѝ. Очаква се по-късно днес да бъдат дадени подробности на пресконференция.\n\n\nСпоред МВР шефа Младен Маринов .\r\nЦяла нощ служители на НАП, заедно с представители на ГДБОП и ДАНС, са работили по предположението личните данни на милиони българи да са източени.", "date": "2019.07.16", "title": "Колко е голям проблемът в НАП? Борисов свика службите "}
{"url": "https://www.dnes.bg/stranata/2019/07/16/akciia-posrednosht-spasiteli-svaliha-myj-ot-hija-rai.416575", "text": "Планински спасители са транспортирали мъж с масивен кръвоизлив от хижа Рай в Стара планина.\r\nСпасителната операция се е провела около 3.00 часа тази нощ, съобщиха от ПСС.\r\nМъжът е бил откаран в болница, предаде \"Фокус\".\r\nОт спасителната служба уточняват, че състоянието му може да е заради заболяване или от претоварване.\r\nХижа Рай е на надморска височина от 1430 м и известна база за изкачване на първенеца на планината връх Ботев.", "date": "2019.07.16", "title": "Акция посреднощ: Спасители свалиха мъж от хижа Рай "}
{"url": "https://www.dnes.bg/obshtestvo/2019/07/16/razbiha-tr-sega-nap-tehnologiite-ne-sa-zashtiteni.416565", "text": " и специализираните органи в и проверяват за на компютърната система на приходната агенция. По електронната поща на определени медии е изпратена връзка за изтегляне на файлове, за които се твърди, че принадлежат на Министерството на финансите. \n\n\r\n\n\r\nСтава дума за анонимни , които твърдят, че са стигнали до и и фирми. Подателите заявяват, че разполагат с около 21GB данни.\n                    \n                    \r\n                \r\n\"Подобна е възможна, когато . Такъв пример беше и случаят\", каза в студиото на \"България сутрин\" Ваня Нушева от \"Прозрачност без граници\". \n\r\nМеждувременно днес на извънредно заседаниеза местните избори през октомври. \n\r\n\"При него не трябва да се изключва човешкият фактор\", заяви Нушева пред .\n\r\nПо думите ѝ членовете на  Те дори се притеснявали да работят с тях и активно задавали редица въпроси за използването им в деня на изборите. \n\r\n\"Политиците дължат откровен разговор за това как се провеждат избори, продължително не решаваме \", каза още тя. \n\r\nСпоред изборния наблюдател Стоил Стоилов. Около 160 машини били изпратени в \"екзотични\" населени места, където с тях не бил отчетен нито един глас.  \n\r\n\"В наемната цена за машина\", посочи той.", "date": "2019.07.16", "title": "Разбиха ТР, сега НАП – технологиите не са защитени"}
{"url": "https://www.dnes.bg/notifikacii/2019/07/16/myj-napadna-i-ograbi-73-godishen-posred-bial-den.416580", "text": "73-годишен мъж e нападнат и ограбен в Гоце Делчев посред бял ден, съобщиха от ОДМВР – Благоевград. \r\nСигналът е подаден в 14.00 часа на 15 юли в РУ – Гоце Делчев. От 73-годишен мъж е съобщено, че около 13.40 часа на същата дата на улица \"Кавала\" в града неизвестно лице, след като му нанася удар в областта на тила, го поваля на земята и от джоба на панталона му взима портфейл, съдържащ личната му карта и пари. \r\nВ резултат на проведеното незабавно издирване е установен извършителят – криминално проявен мъж, на 47 години от град Пещера. Той е задържан със заповед за срок до 24 часа. \r\nПо случая е образувано досъдебно производство.", "date": "2019.07.16", "title": "Мъж нападна и ограби 73-годишен посред бял ден"}
{"url": "https://www.dnes.bg/eu/2019/07/16/pak-pyrvi-v-negativna-klasaciia-bylgarite-s-nai-visoka-smyrtnost-v-es.416566", "text": "С 1602 смъртни случая на 100 000 души България се нарежда на първо място по смъртност в ЕС през 2016 г. Страната ни е следвана от Латвия и Румъния (по 1476), Литва (1455) и Унгария (1425). Това сочат данните на публикуван днес анализ на статистическата служба Евростат. \n\r\nНа обратния край на скалата с най-ниска смъртност в ЕС е Испания (829 на 100 000 жители), Франция (838), Италия (843), Малта (882), Люксембург (905) и Швеция (913).\n\r\nСредно за ЕС нивото на смъртност през 2016 г. е 1002 на 100 000 жители.\n\r\nПрез 2016 г. в ЕС са починали 5,1 млн. души – с около 80 000 по-малко от предишната година.\n\n\n\r\nЕдна трета от тези смъртни случаи са при жители на възраст под 75 г., 1,5 млн. души са починали на възраст между 75 и 85 г.\n                    \n                    \r\n                \r\nСърдечни удари,инсулти (1,8 млн. починали) и рак (1,3 млн.) са основните причини за смърт в Евросъюза през 2016 г. Заболявания, свързани с кръвоносната система, са основната причина за смърт във всички страни членки, освен в Дания, Франция, Холандия и Великобритания, където тя е рак.\n\r\nТретата основна причина за смърт в ЕС са заболявания на дихателната система, които са отговорни за 422 000 смъртни случая през 2016 г.\n\r\nЗначителен дял се дължат на инциденти и външни причини – 237 000, проблеми на храносмилателната система (222 0000), ментални и поведенчески като деменция (220 000) и заболявания на нервната система, включително Алцхаймер (219 000).", "date": "2019.07.16", "title": "Пак първи в негативна класация: Българите с най-висока смъртност в ЕС"}
{"url": "https://www.dnes.bg/health/2019/07/16/chastnite-zdravni-fondove-shte-konkurirat-nzok.416560", "text": " на пациента, по-голяма , прозрачност и по-високо . Според министъра на здравеопазването Кирил Ананиев това са предимствата в , който той предложи.\n\n\r\n\n\r\nСред идеите му е да се конкурира с частни здравни фондове за здравна вноска, която ще остане в размер на 8% от дохода на всяко осигурено лице. Предвижда се и  да трябва да набере за да получи лиценз.\n                    \n                    \r\n                \r\nПри частния фонд обаче ще има и , чийто размер все още е неясен. \n\r\n\"В предложенията на Кирил Ананиев няма нищо ново. Подобен модел за  беше разработен и преди повече от 10 години. Тогава 5 дружества трябваше да поемат част от парите, Касата отпадаше изцяло и оставаха само частни фондове\", коментира в студиото на  бившият министър на здравеопазването проф. Радослав Гайдарски.\n\r\nСпоред бившия директор на болница \"Пирогов\" доц. д-р Спас Спасков готвените безспорно биха били .\n\r\n\"Хубавото в случая е, че идеята е НЗОК да остане. Тя ще има ролята на буфер, тъй като част от гражданите няма да потърсят новите частни фондове. С подобен проблем се сблъскахме и когато трябваше да се записваме при личните лекари. \", отбеляза медикът.\n\r\nЗаписването във фондовете ще е напълно доброволно. А онези, които не се запишат никъде, ще останат към НЗОК.\n\r\nМинистерството на здравеопазването е проучило моделите във Франция, Испания, Холандия и Израел. Здравноосигурените лица трябва да имат достъп до спешната помощ, до планова медицинска помощ, да могат да избират в кои лечебни заведения ще се .", "date": "2019.07.16", "title": "Частните здравни фондове ще конкурират НЗОК"}
{"url": "https://www.dnes.bg/obshtestvo/2019/07/16/zdraven-garancionen-fond-da-predpazva-ot-faliti-na-drujestva.416578", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \"Новият здравноосигурителен модел ще работи известен период от време. Ако не бъдат верни анализите и разчетите и ако не е ясно предварително какво може да се покрие с вноската от 8%, новите играчи в системата ще бъдат изправени пред доста сериозни финансови предизвикателства“.\r\nТова заяви д-р Мими Виткова, председател на УС на Асоциацията на лицензираните дружества за доброволно здравно осигуряване и бивш министър на здравеопазването, в предаването \"В развитие\" по . \n\r\nВ понеделник, по време на Национална кръгла маса, посветена на проблемите в системата на здравеопазването, ресорният министър Кирил Ананиев представи нов здравноосигурителен модел, който предвижда демонополизация на Националната здравноосигурителна каса (НЗОК). Така хората ще могат да избират къде да се осигуряват – в частен фонд или в Здравната каса.\n                    \n                    \r\n                \r\nПред водещата Живка Попатанасова Виткова коментира, че сегашната 8-процентната вноска води до сериозен дефицит и затруднения в НЗОК. \n\r\n\"Трябва на национално ниво да се направи гаранционен фонд, който да предпазва осигурените лица от фалити на някои от дружествата. Всяко от дружествата формира технически резерви от премиите\", коментира бившият министър на здравеопазването. \n\r\nПо думите й промените водят до излизане от системата за национално договаряне на цените на здравните услуги. Това означавало, че всяко лечебно заведение ще формира свои цени. \n\r\n\"Няма да се прави остойностяване на основния пакет и няма да има цени по национален рамков договор. Всяка една от осигурителните компании ще се договаря с всяка болница и всеки лекар. През последните 30 години държавата не събра експертиза и политическа воля, за да направи това остойностяване, за да имаме приблизителни данни кое колко струва\", обясни д-р Виткова. \n\r\nВ ефира на Bloomberg TV Bulgaria тя заяви, че не е работа на застрахователите да разрешават проблемите в здравеопазването. \n\r\n\"Застрахователите няма как да предоставят липсващите медицински кадри във всяка точка извън големите населени места в страната. Застрахователите могат с финансови механизми да влияят до известна степен върху качеството, засилвайки контрола върху дейността на лечебните заведения\", допълни д-р Мими Виткова. \n\r\nЦялото гостуване на бившия министър на здравеопазването може да видите .", "date": "2019.07.16", "title": "Здравен гаранционен фонд да предпазва от фалити на дружества!"}
{"url": "https://www.dnes.bg/sport/2019/07/16/benfika-poiska-vratar-na-ludogorec-plashta-2-5-mln-evro.416573", "text": "Лудогорец може да осъществи сериозен трансфер на свой играч в чужбина. След като досега \"орлите\" осъществиха основно входящи трансфери, взимайки 5 нови играчи, сега те са напът да направят и изходяща сделка. Според изданието Noticiasaominuto не кой да е, а португалският гранд Бенфика вече е говорил с разградчани за привличането на вратаря Ренан дос Сантос.\n\r\nОт \"Луж\" са попитали директно за цената на бразилеца, а от ръководството на \"орлите\" са били категорични, че той си има клауза за откупуване и всеки, който иска да го вземе, трябва да я плати. Сумата е добра за Бенфика - 2,5 милиона евро, но пък си е доста сериозна за родните стандарти.\n\r\n“Лисабонските орли” искат да приключат сделката до 31 август, защото на 1 септември клаузата за откупуване скача двойно на 5 милиона евро. Ренан съвсем наскоро поднови договора си с Лудогорец. Той се обвърза с клуба до юни 2022 година, съобщава \"Меридиан мач\".\n                    \n                    \r\n                \r\nПонастоящем Ренан дори не е със статут на титуляр в Разград, където първа опция за треньорския щаб е Пламен Илиев. \n\r\nВ момента титуляр в Бенфика е гъркът Одисеас Влаходимос, който обаче е пред трансфер. Негови резерви са младите Миле Свилар и Иван Злобин. Иначе се появиха информации, че лисабонци дават 15 милиона евро за вратаря на Ювентус Матия Перин. Той е гласен за първи избор под рамката, а Ренан ще бъде негов подгласник.\r\n\n\r\n ", "date": "2019.07.16", "title": "Бенфика поиска вратар на Лудогорец, плаща 2,5 млн. евро"}
{"url": "https://www.dnes.bg/usa/2019/07/16/asandj-niama-da-byde-ekstradiran-v-strana-sys-smyrtno-nakazanie.416585", "text": "Основателят на организацията \"Уикилийкс\" Джулиан Асандж няма да бъде предаден на страна, в която се прилага смъртно наказание. Това заяви заместник-министърът на външните работи на Великобритания Алан Дънкан на пресконференция след среща в Кито с външния министър на Еквадор Хосе Валенсия, предаде ТАСС, цитирани от БТА. \n\r\nТой добави, че Великобритания и Еквадор са се договорили за това. \n\r\n\"Уикилийкс\" публикува секретна информация за дейността на редица правителства, в това число на САЩ. Асандж поиска през 2012 г. убежище в посолството на Еквадор в Лондон и прекара там почти 7 години. \n\n\n\n\r\nПрез април Еквадор отказа да му предоставя повече убежище, след което Асандж бе арестуван за неявяване в лондонски съд и на основание искане за екстрадиция, отправено от Вашингтон към британските власти през 2018 г. \n                    \n                    \r\n                \r\nЛондонски съд го осъди на 50 седмици лишаване от свобода за нарушаване на условията на освобождаването му под гаранция. \n\r\nРазглежда се и въпросът за екстрадирането му в САЩ, където са му предявени обвинения в хакерска дейност, за които може да бъде осъден на до 175 години затвор. \n\r\nДнешното съобщение на Лондон обаче хвърля сериозно съмнения относно възможността за екстрадиция там. САЩ е една от страните, в които смъртното наказание е все още в сила. Не всеки щат го прилага, но когато срещу обвинения има преследване на федерално ниво, какъвто е случаят с Асандж, федералният съд може да поиска смъртно наказание, ако сметне, че престъплението е углавно. \n\r\nВ този случай, ако Лондон спази своето обещание, то очакванията са, че Джулиан Асандж няма да бъде предаден на американските власти.", "date": "2019.07.16", "title": "Асандж няма да бъде екстрадиран в страна със смъртно наказание"}
{"url": "https://www.dnes.bg/obshtestvo/2019/07/16/prevyzbudata-pri-pitbulite-lesno-preminava-v-agresiia.416574", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Превъзбудата при питбулите лесно преминава в агресия, обясни треньорът на кучета Лъчезар Планински пред Bulgaria ON AIR. \r\nТой бе категоричен, че питбулът, който нахапа стопанката си и още двама души пред два дена, не е показвал агресия по време на заниманията в приюта, откъдето е взет.\r\n\n\r\nПо думите на Планински осиновителите на питбула, който имал и предишни прояви на агресия, са направили няколко консултации с него, за да разберат дали кучето може да бъде превъзпитано. Именно след една от тренировките обаче животното бързо преминало от състояние на радост към агресия.\n                    \n                    \r\n                \r\n\"След осиновяването собствениците на кучето се обърнаха към мен. Преди това са работили с друг треньор. Направихме 4 консултации, за да видим как реагира кучето и дали проявява агресия. Питбулите се превъзбуждат от много фактори. Първоначалният импулс е добронамерен, но понякога лесно се преминава в агресия\", разказа треньорът.\n\r\nАсен Божилов, доброволец от приюта, където е бил питбулът, след като е нахапал първия си собственик, бе категоричен, че животното не е проявявало никаква агресия през тези 4 месеца, в които е било там.\n\r\n\"Кучето се държеше нормално. Нямаше никакви наченки на агресия. Държеше се мило с всички доброволци. Осиновителите са момче и момиче, които дойдоха в приюта, попълниха анкета, проверихме жилището им. Всичко беше нормално. Те бяха предупредени, че е имало инцидент с предишната собственичка. И двамата бяха наясно с историята на кучето\", обясни той в \"България сутрин\".", "date": "2019.07.16", "title": "Превъзбудата при питбулите лесно преминава в агресия"}
{"url": "https://www.dnes.bg/politika/2019/07/16/3-ot-bazata-danni-na-nap-iztocheni-ot-hakerite-shte-ni-zasegne-li.416593", "text": "Една от услугите, които са достъпни на сайта на НАП, се е оказала по-слабо защитена и това е довело до възможността да бъда хакната базата данни на приходната агенция и да изтекат в публичното пространство личните данни на милиони българи и фирми. \n\n\n\n . \n\r\nСпоред финансовия министър Владислав Горанов става въпрос за целенасочено и злоумишлено действие.\n\r\nА услугата с по-слаба защита е създадена през 2012 г. \n\r\nТя е система за установяване на ДДС от български граждани, които са извършвали сделки в чужбина, обясни той след заседание на Съвета по сигурността към Министерски съвет, свикано от премиера Бойко Борисов във връзка с хакерската атака срещу НАП.\n                    \n                    \r\n                \r\nГоранов се зарече, че .\n\r\nВ същото време финансовият министър призна, че трудно се намират IT специалисти за държавна служба, защото в частния сектор заплатите им са доста по-големи. \r\n \r\nИ все пак данните, които са изтекли са частични и не дават достатъчно възможност за установяване на материалното състояние на данъкоплатците. \n\r\n\"Оценките са, че . Факт е, че НАП е една от най-достъпните от гледна точка на комуникация, 114 услуги се извършват през НАП за граждани, за ден има 100 – 150 000 справки и декларации“, обясни Горанов.  \n\r\nСпоред него хората не бива да губят доверието си в надеждността на НАП, защото информацията, която е подава към НАП е конфедициална.\r\n\"Ще се свържем с европейската служба по киберсигурност и ще поискаме съдействие, защото от такива мащабни атаки нито една държава не е защитена\", каза още министърът. \n\r\nУслугата, която се е оказала по-слабо защитена, сега е с частично ограничен достъп, а разследването около хакерската атака продължава. \n\r\nИ все пак анализаторите търсят баланс, защото трябва да се запазят всички административни услуги, за да може наистина да има работещо електронно управление. \n\r\n\"От вчера най - добрият наличен капацитет на държавата в съдействие с частния бизнес работи със системите на НАП, така че да предотвратим възможностите за спекулации\" обясни Горанов. \n\r\nСпоред него \n\r\nГоранов отказа да направи връзка с решението на правителство в понеделник да актуализира бюджета, за да се купят новите изтребители на армията, с изтичането набазата на НАП с мотива, че данните са източени по-рано. \n\r\n\"Информацията, която е изтекла по същество същества, тя е добита от НАП посредством деклариране от страна на лицата, но не виждам причина за безпокойство, защото разпространяваната информация не е достатъчна, за да се направи справка за цялостното материално състояние на даден човек, това не  е класифицирана информация, тя е създадена от декларациите на хората\", увери той.  \n\r\n\n\r\nМВР шефът Младен Маринов съобщи, че проверката по случая продължава и са предприети мерки за минимизиране на щетите. \n\r\n\"Това, което е установено до момента е, че от руски домейн е изпратено съобщение до български медии\", каза той. \n\r\nВпоследствие линковете водят до сървър, на който е качена информация.\r\n \r\n\"По разпореждане на премиера се извършва преглед на информационните системи от другите държавни институции с оглед констатиране на уязвимости\", каза още Маринов.", "date": "2019.07.16", "title": "3% от базата данни на НАП източени от хакерите, ще ни засегне ли?"}
{"url": "https://www.dnes.bg/index/2019/07/16/na-skiatos-samolet-edva-ne-otnese-turisti-praveshti-si-selfi.416576", "text": "Заради малките си размери, гръцкият остров Скиатос има и доста малко летище. С обществен път и плаж в началото си, то привлича туристи, които искат да видят самолет в полет отблизо.\r\nМашините кацат трудно, като понякога трябва и да внимават за хората, които са се насъбрали в началото на пистата за да си направят селфи. Но тези туристи излагат живота си на риск.\r\nПреди дни, в компилация от клипове, показващи кацащите самолети над главите на хората, се вижда как машина на British Airways захожда необичайно ниско и едва не отнася група туристи, които са се качили върху стена, за да си направят снимка. \n\r\nВъпреки множеството табели \"Опасност, стойте далеч от въздушната вълна“, в най-натоварените дни се събират по около 100 души за селфи с кацащ самолет.\r\r\n                \r\n                Излитането от Скиатос също не е лесно – повечето машини трябва да са с полупразен резервоар, за да са достатъчно леки и да наберат скорост бързо. След това кацат, за да дозаредят в Солун.\r\nЗаради малките си размери, летището често е наричано европейският Свети Мартен. Карибското летище Princess Juliana  има подобно разположение и самолетите също кацат близо до главите на туристите. През 2017 година дори имаше смъртен случай, след като жена бе издухана от двигателите на самолета и падайки, удари главата си в камък.\r\nЛетището на гръцкия остров може да се сравни и с онова в Пукет, където също се събират множество туристи за селфи със самолет. Ала правилата там са по-строги и могат да ти докарат дори смъртна присъда.\r\n \r\n", "date": "2019.07.16", "title": "На Скиатос: Самолет едва не отнесе туристи, правещи си селфи"}
{"url": "https://www.dnes.bg/notifikacii/2019/07/16/vytreshen-chovek-ot-nap-sydeistval-na-hakerite-vyzmojno-e.416595", "text": "\nОт Приходната агенция не изключват вътрешен човек да е съдействал за хакерската атака, при която стана ясно, че са били източени 3% от базата данни.\n\nПредстои обаче цялостен одит на информационната система и разследване на престъпното деяние, както и стъпки за подобряване на информационната сигурност.\r\nСлед това ще коментираме въпроси за персонална отговорност,заяви говорителят на институцията Росен Бъчваров на брифинг.\r\n3% от информацията от базата данни циркулира свободно, което открива рискове за евентуална злонамерена употреба, каза още Бъчваров. Той потвърди, че атаката идва от чужбина, но не конкретизира повече заради разследването.\r\r\n                \r\n                Над 60 бази данни притежава НАП, като става дума за пробив в една от тях. Те се съхраняват на различни сървъри, обясниха още от ведомството.\r\nНАП предоставя публично над 120 услуги, като това е една от тях - възстановяване на ДДС, платен в чужбина. В момента тя е временно спряна и ще бъде възстановена, след като бъде гарантирана сигурността й.\r\nАтаката е станала преди около 20 дни и е била засечена от Звеното за информационна сигурност. Освен него, за информационната сигурност в НАП се грижат и частни компании.\n\r\n\n\r\n ", "date": "2019.07.16", "title": "Вътрешен човек от НАП съдействал на хакерите? Възможно e!"}
{"url": "https://www.dnes.bg/notifikacii/2019/07/16/fermer-izhvyrli-trupove-na-myrtvi-kravi-krai-s-zmeiovo.416587", "text": "Фермер изхвърли труповете на пет мъртви крави близо до Змейово.\n\r\nКметът на селото Стоян Трифонов чул в събота вечерта вой на чакали и в неделя сутринта проверил мястото.\r\nОткрил трупове на няколко крави.\n\r\n\n\r\nКметът веднага подал сигнал в БАБХ – Стара Загора, които прибрали мъртвите животни. \n\r\nЕкипът дойде бързо, действа адекватно, каза Трифонов пред bTV.\n\r\nСобственик на починалите животни е Иван Динев, който има ферма със 71 крави.\n\r\nПризнава, че ги е изхвърли и, че са били болни.\n\r\nТвърди, че и останалите крави са били заразени.\n\r\n\r\n\"Хората също могат да се заразят, създава дискомфорт, но не е смъртоносно. Лечимо е при животните, но трябва да се потърси ветеринарен лекар\", коментира експертът от БАБХ – Стара Загора Боян Папазов.\r\n                \r\n                \r\nСобственикът на изхвърлените мъртви крави ще бъде глобен.", "date": "2019.07.16", "title": "Фермер изхвърли трупове на мъртви крави край с. Змейово "}
{"url": "https://www.dnes.bg/politika/2019/07/16/moskov-dyrjavata-iska-da-se-otyrve-ot-zdraveopazvaneto.416577", "text": "С част от предложението на здравното министерство за създаване на частни фондове, които да се конкурират с НЗОК, държавата бяга от отговорността си за системата на здравеопазването. Това каза пред bTV бившият здравен министър и лидер на \"Консервативно обединение на десницата\" Петък Москов. \n\n\n\n\r\nВчера здравният министър Кирил Ананиев представи проект за демонополизация на здравната каса, който ще даде възможност на осигурените граждани да извират осигуряване в частни фондове. Според този проект, здравната вносна ще остане на равнището си от осем процента, а всички нови фондове трябва да са набрали поне един милион лица, за да стартират работа. \n                    \n                    \r\n                \r\nСпоред Москов, по този начин се размива въпросът за отговорността за системата на здравеопазване. \n\r\n\"Отговорът, който дава държавата е: Ние предлагаме държавата да излезе от отговорността си и на нейно място отговорност да носят частни фондове. Пазарът носи отговорност за системата. Това е възможно политическо решение\", коментира бившият министър. \n\r\nЛидерът на КОП беше категоричен, че НЗОК трябва да остане основният стълб на здравеопазване в държавата.\n\r\n\"Ако той се замени с частни фондове, отговнорността става анонимна\", аргументира се той. \n\r\nПо думите му, проблемът не е в министър Ананиев, който имал желание и воля за промяна, а във политическото мнозинство за него. \n\r\n ", "date": "2019.07.16", "title": "Москов: Държаватa иска да се отърве от здравеопазването"}
{"url": "https://www.dnes.bg/politika/2019/07/16/bsp-iska-borisov-v-parlamenta-da-obiasni-za-atakata-sreshtu-nap.416618", "text": "Левицата поиска премиерът Бойко Борисов, МВР шефът Младен Маринов и финансовият министър Владислав Горанов да обяснят на депутатите последствията от  хакерската атака срещу НАП. \r\n\"Щом тази сутрин се събра Съветът по сигурност в МС, към момента е крайно нужно г-н премиерът да дойде тук\", призова социалистът Иван Иванов. \n\n \"След разпадането на Търговския регистър, след като се наляха два милиарда лева в електронното управление, след като приехте неработещ Закон за киберсигурност, днес сме свидетели на най-сериозната и най-мощната хакерска атака спрямо българската държава\", обвини той. \r\nШефката на НС Цвета Караянчева обяви, че ще информира премиера и министрите за искането на БСП. ", "date": "2019.07.16", "title": "БСП иска Борисов в парламента да обясни за атаката срещу НАП "}
{"url": "https://www.dnes.bg/sport/2019/07/16/shumaher-fetel-moje-da-zagubi-statuta-si-na-1-vyv-ferari.416609", "text": "Себастиан Фетел е на път да загуби статута си на №1 във Ферари след поредната грешка, която направи, обяви бившият пилот от Формула 1 Ралф Шумахер.\r\nГерманецът започна сезона твърдо с предимство пред Шарл Леклер, но неубедителното му представяне, грешките, които прави и силното каране на младока, правят нещата доста трудни за него.\r\nВ неделя Себ се вряза в задната част на колата на Макс Верстапен, който категорично го бе изпреварил и не взе точки от \"Силвърстоун\", с което предимството му пред Леклер в точките вече е само 3.\r\n\"Верстапен и Леклер водеха страхотна битка дълго време, която бе твърда, но чиста, докато опитният Фетел веднага се пропука. Това не трябва да се случва и Себастиан трябва да внимава, тъй като е на път да загуби статута си на №1 в отбора, а и Шарл показва сериозна амбиция\" заяви по-малкият брат на Михаел Шумахер. ", "date": "2019.07.16", "title": "Шумахер: Фетел може да загуби статута си на №1 във Ферари!"}
{"url": "https://www.dnes.bg/obshtestvo/2019/07/16/manolova-za-hakerskata-ataka-opasen-i-aroganten-akt.416607", "text": "Омбудсманът Мая Манолова определи хакерската атака срещу НАП като тежко посегателство, опасен и арогантен акт. \n\n\"Държавата е длъжна да защити правата на 5 млн. граждани и това трябва да се случи в максимално бърз срок. Като омбудсман изразявам силната си тревога от тежките последствия, до които може да доведе хакерската атака срещу базата данни на Националната агенция за приходите\", заявява Манолова в своя позиция.\r\nТя изразява надежда държавата да предприеме незабавни мерки, за да защити и гарантира занапред сигурността на българските граждани, както и че ще предприеме разследване на конкретния инцидент, за да се установи кой е поръчал пробива и кой стои зад него.\r\nПо-рано институциите обявиха, че са източени 3% от базата данни на НАП.", "date": "2019.07.16", "title": "Манолова за хакерската атака: Опасен и арогантен акт!"}
{"url": "https://www.dnes.bg/akoshtete-vqrvaite/2019/07/16/top-5-na-nai-golemite-samotnici-v-zodiaka.416608", "text": "Някои от зодиите често се чувстват неразбрани, така сякаш никой не споделя техните възгледи и принципи и никой не подкрепя идеите им. Те мислят, че са самотни и обикновено не осъзнават, че има хора, които ги обичат такива, каквито са, дори да не споделят мнението им. Ето и кои са самотните зодии.\r\n\r\n \r\nСкорпионите се чувстват самотни, защото не вярват на хората около себе си, рядко се доверяват и така отблъскват другите. Те буквално изграждат стени около себе си и е много трудно някой да ги разбие и да ги накара да му се доверят. Когато наистина го правят, обикновено съжаляват и си обещават повече никога да не го правят. А и често имат принципи, които другите не разбират. Понякога на тези зодии им харесва да са сами, така си почиват от суетата и от хората, които не харесват, но понякога така се чувстват самотни и тъжни.\r\n \r\n\r\n \r\nЕмоционалните и чувствителни Риби също често се чувстват неразбрани, като Скорпионите. Затова мислят, че са самотни и че винаги ще останат сами - никой не споделя техните мнения, възгледи, принципи. Сякаш са отдалечени от света, от днешната реалност, прекалено морални са, прекалено мили, крехки и раними. Когато някой ги предаде и нарани, те не могат да простят и се изолират, за да не последва същото, не искат да изпитват отново такава болка. Превръщат страданието в изкуство, творят много, затова също им трябва усамотение. Понякога хората странят от Рибите, защото виждат колко раними са те и ги е страх да не ги обидят.\r\n\r\n", "date": "2019.07.16", "title": "Топ 5 на най-големите самотници в зодиака"}
{"url": "https://www.dnes.bg/obshtestvo/2019/07/16/1-3-ot-delata-za-prestypleniia-s-efektivna-prisyda.416591", "text": "Делата за 31 154 извършени престъпления са приключени през 2018 г.\r\nОт тях 10 176 са завършили с ефективно осъждане, 14 989 - с условно осъждане, 794 - с оправдаване, 295 - с прекратяване, а 4 900 - с освобождаване от наказание, по данни на Националния статистически институт (НСИ).\r\nС ефективни и условни присъди са приключили делата за 25 165 извършени престъпления през 2018 г., което е с 5.9% по-малко в сравнение с 2017 година.\r\nОбвиняеми са били 30 007 души. Броят на осъдените с влезли в сила присъди през 2018 г. е 23 973, което е със 7.1% по-малко в сравнение с 2017 година.\r\nОсъдените непълнолетни 14 - 17 години са 999, или 4.2% от всички осъдени.\r\nПрез 2018 г. най-голям е броят на общоопасните престъпления - 13 065, или 51.9% от общия брой на престъпленията, завършили с осъдителни присъди. Осъдените за извършването на този вид престъпления са 11 736, или 49.0% от общия брой на осъдените лица. В сравнение с предходната година през 2018 г. се наблюдава увеличение както на броя на престъпленията (с 1.8%), така и на броя на осъдените лица (с 1.3%).\r\n                    \n                    \r\n                На второ място в структурата на престъпленията, завършили с осъждане през 2018 г., са тези против собствеността. С осъдителна присъда са приключили делата за 4 951 извършени престъпления (19.7% от всички, завършили с осъждане), което е с 13.0% по-малко в сравнение с предходната година. Осъдените лица са 5 579, или 23.3% от общия брой на осъдените през 2018 година.\r\nСред престъпленията против собствеността най-разпространени са кражбите на имущество - 64.5% от престъпленията против собствеността и 12.7% от общия брой на всички престъпления, завършили с осъждане. С осъдителна присъда са приключили делата за 3 193 извършени кражби, а осъдените за тях лица са 3 802.\r\nЗа 617 нарушения на държавната граница са осъдени 666 души. За 58 превеждания през граница са осъдени 81 лица.\r\nС осъдителни присъди са завършили делата за 89 убийства (довършени и опити), като за извършването им са осъдени 98 лица.\n\r\nЗа трафик на хора с осъдителни присъди са завършили 112 наказателни дела. Осъдените лица за този вид престъпления са 43.\r\nБроят на осъдените мъже е 21 951, или 91.6% от всички осъдени лица. Най-голям е делът на мъжете с влязла в сила присъда във възрастовата група 30 - 39 години - 27.2% от общия брой на осъдените мъже. Осъдените жени са 2 022 (8.4%).\r\nНай-висок е относителният дял на лишените от свобода за срок до 6 месеца - 54.4% от всички осъдени на лишаване от свобода. На доживотен затвор са осъдени 2 лица.\r\n ", "date": "2019.07.16", "title": "1/3 от делата за престъпления - с ефективна присъда"}
{"url": "https://www.dnes.bg/obshtestvo/2019/07/16/svinevydi-iskat-zabrana-za-gledane-na-praseta-v-dvorove.416621", "text": "От Асоциацията на индустриалното свиневъдство в България // и Асоциацията на свиневъдите в България // се днес за спешна промяна на наредбата за ветеринарномедицинските изисквания към животновъдните обекти в посока На пресконференция в БТА техните представители призоваха още за криминализиране на деянието \"отглеждане на прасета в нерегистриран обект или неиндентифицирани такива, както и нерегламентираното им движение на територията на страната\". Причината е обхваналото вече цялата страна заболяване африканска чума по свинете /АЧС/, посочи д-р Румен Караманов, свиневъд и бивш зам.-генерален директор на Националната ветеринарномедицинска служба.\n\n\r\n                    \n                    \r\n                \n\r\nВъпросната наредба е от 2006 г., когато \",\" коментира той. Според специалистите именно от селските дворове, в които се отглеждат нерегистрирани прасета за лични нужди, се разпространява заболяването. С този проблем обаче Българската агенция по безопасност на храните /БАБХ/ не е в състояние да се справи сама, поради липса на финансиране и ресурс. За целта е необходимо съдействието на местната власт в лицето на кметовете, но това не се случва основно по политически причини, смятат свиневъдите.\n\r\n, обявиха представителите му. Те предупреждават, че освен огромните икономически загуби за страната от АЧС, има опасност и от екологична катастрофа. От бранша настояват държавата да се ангажира спешно с целия си административен ресурс, включително армия и полиция, като използва всички механизми за овладяване на създалата се кризисна ситуация. Сред предложенията им още е заемане на твърда позиция от страна на министър -председателя и Консултативния съвет към МС за депопулация на свинете в \"задния двор\". Според свиневъдите е необходимо да се укрепи оградата по сухопътна линия с Румъния, откъдето идва болестта и да се въведат изключителни мерки на контрол при влизане на МПС и хора от северната ни съседка с недопускане на храни от свински произход., а през последните 4 години секторът е увеличил обема си с 80 на сто, припомниха индустриалните свиневъди. Консумацията на свинско месо е над 250 хил. тона, т. е около 35 кг на човек от населението. Инвестициите в сектора надхвърлят 3 млрд. лева, в отговор на задължителните изисквания за хуманно отглеждане, биосигурност на фермите, както и конкурентоспособност на европейския пазар, припомни д-р Караманов. Той подчерта още, че приходите в бюджета от свиневъдство са за над 100 млн. лева от ДДС, корпоративен данък, пенсионно осигуряване, здравно осигуряване и др. Браншът плаща местни данъци и такси според тарифите на общините, допълни той.", "date": "2019.07.16", "title": "Свиневъди искат забрана за гледане на прасета в дворове "}
{"url": "https://www.dnes.bg/notifikacii/2019/07/16/braziliia-ne-chaka-investicii-ima-si-zavod-za-falshivi-ferarita.416579", "text": " е открила  за производство на коли ментета от луксозните марки  (Ferrari) и (Lamboghini), които са били продавани след това на много по-ниски цени от пазарните, предаде Франс прес.\n\r\n\n\r\n\"Коли ментета с марките Ферари и Ламборгини са \", заяви говорител на полицията в щата Санта Катарина, пише БТА. \r\n                \r\n                \r\nКолите са били продавани при цени между 180 000 и 250 000 реала (), докато оригиналните модели струват между 1,5 и 3 милиона реала (355 000-709 000 евро), уточни полицията в комюнике. - ще бъдат обвинени в престъпления срещу \"промишлената собственост\". Има подозрения, че именно те са основните производители на фалшифицирани марки в Бразилия.\n\r\nПо време на операцията си които са били сглобени наполовина, както и шасита, инструменти и заготовки, използвани за нелегалното производство на луксозните коли.\n\r\nПолицията в Санта Клара е започнала разследването си, след като е получила жалби от представители на двете престижни италиански марки, уточни АФП.", "date": "2019.07.16", "title": "Бразилия не чака инвестиции – има си \"завод\" за фалшиви Ферарита"}
{"url": "https://www.dnes.bg/obshtestvo/2019/07/16/krasimir-cipov-veche-ne-e-zam-ministyr-v-mvr.416625", "text": "Красимир Ципов е освободен от длъжността заместник-министър на вътрешните работи със заповед на премиера Бойко Борисов, съобщиха от Правителствената пресслужба.\r\nОчаква се Ципов да положи клетва като народен представител в 44-то Народно събрание.\r\nТой ще влезе като депутат в парламента на мястото на починалата Снежана Дукова.", "date": "2019.07.16", "title": "Красимир Ципов вече не е зам.-министър в МВР"}
{"url": "https://www.dnes.bg/business/2019/07/16/praktiker-zapochva-izgrajdaneto-na-nov-tyrgovski-centyr-v-shumen.416617", "text": "\nДнес, 16 юли, започна изграждането на нов търговски център в град Шумен. Първа копка направиха кметът на общината г-н Любомир Христов, управителят на ЕлСи Уайкики Ритейл Би Джи за България, Гърция и Северна Македония г-н Владислав Танчев и председателят на съвета на директорите на „Видеолукс холдинг” г-н Тодор Белчев, след като бе отслужен тържествен водосвет.\n\n\r\nИнвеститор в проекта и собственик на терена е веригата за дома и градината „Практикер“. В новия търговски център ще бъдат разположени магазин за дамскa, мъжка и детска мода LC Waikiki, магазин за спортни облекла и екипировка Sport Vision и дрогерия DM. Той ще се намира непосредствено до хипермаркет „Практикер“ – Шумен на бул. „Симеон Велики“ № 37. Мястото е удобно и комуникативно и се обособява голяма търговска зона с разнообразие от магазини за дома, семейството и свободното време.\r\n                    \n                    \r\n                Новият търговски център в Шумен се очаква да посрещне първите си клиенти през есента на тази година. Предвиден е безплатен паркинг за посетителите, свързан с този на хипермаркет „Практикер“. За главен изпълнител на проекта е избрана фирма Автострой ООД.", "date": "2019.07.16", "title": "\"Практикер\" започва изграждането на нов търговски център в Шумен"}
{"url": "https://www.dnes.bg/eu/2019/07/16/viziiata-na-ursula-fon-der-laien-zelen-kurs-za-evropa-i-priemane-na-ik.416626", "text": "Днес в дебат с евродепутатите водещият кандидат за председател на Европейската комисия - германката Урсула фон дер Лайен, представи своята визия за развитието на институцията. Очаква се нейната номинация да бъде гласувана с таен вот с хартиени бюлетини тази вечер около 19 ч. българско време. \n\r\nКато посочи колективната необходимост за „здрава планета като нашето най-голямо предизвикателство и отговорност“, г-жа фон дер Лайен предложи по-амбициозни цели за намаляване на емисиите - от 50% до 55% преди 2030 г. и се ангажира да предложи „зелен курс за Европа“ и европейско законодателство в областта на климата в рамките на първите 100 дни от поемане на длъжността. Тя също представи планове за устойчиви европейски инвестиции (както и частичната конверсия на фондовете на ЕИБ в „климатична банка“) с цел предоставяне на един трилион евро в инвестиции в рамките на десетилетие.\n\n\n\n                    \n                    \r\n                \r\nДруг основен приоритет за германката ще бъде създаването на икономика, която \"да работи в полза на гражданите\".  За да може да се реализира това, обаче, „всички трябва да си поделят тежестта“ - включително технологичните гиганти, които осъществяват дейностите си (и трябва да продължат да го правят) в Европа, но не плащат на гражданите за достъпа до човешки и социален капитал в ЕС.\n\r\nУрсула фон дер Лайен потвърди и своето виждане за  балансирано представителство на половете в колегиума на членовете на Комисията през нейния мандат. Тя също подчерта необходимостта от решителни мерки в борбата срещу насилието над жените. Поради тази причина тя иска насилието над жени да бъде дефинирано като престъпление в Договорите на ЕС, като паралелно се довърши присъединяването на ЕС към Истанбулската конвенция.\n\r\nКандидатът за шеф на ЕК изложи и вижданията си за принципите на правовата държава като европейска ценност, като обяви, че има за цел да установи механизъм за наблюдение на ниво ЕС успоредно със съществуващите мерки. Намеквайки за антиимигрантиските политики на някои от страните - членки като Италия, тп изтъкна, че тези европейски ценности също трябва да включват задължението за спасяване на човешки животи в морето и трябва да доведе до хуманна гранична политика. Фон дер Лайен препотвърди своята подкрепа за \"Дъблинското споразумение\" и добави, че  възнамерява да гарантира броят на граничните служители на Фронтекс да бъде 10 000 до 2024 г., а не преди 2027 г., както и това всички страни да поемат своя дял от отговорността на базата на европейската солидарност.\n\r\nДруга освовна идея на германката е провеждането на двугодишна конференция за Европа от 2020 година, в която гражданите ще поемат водеща и активна роля. \n\r\nТя също обяви своята пълна подкрепа за правото на инициатива на Европейския парламент, като се ангажира с представянето на законодателно предложение в отговор на всяка резолюция, която е гласувана от мнозинството от членовете на Парламента.", "date": "2019.07.16", "title": "Визията на Урсула Фон Дер Лайен: \"Зелен курс за Европа\" и приемане на ИК"}
