{"url": "https://www.dnes.bg/notifikacii/2018/02/10/te-sybirat-pogledite-v-piongchang-7-te-nai-goreshti-atletki.367605", "text": "\nОлимпийските игри в Пьонгчанг бяха открити с тържествена и бляскава церемония. До 25 февруари светът е Олимпиада, а погледите на милиони зрители по целия свят ще бъдат насочени по пистите и залите на Южна Корея.\r\nКакво обаче са едни олимпийски игри без най-горещите атлетки в тях? Dnes.bg събра за вас 7 от най-красивите състезателки, които ще се борят за медалите в  Пьонгчанг.", "date": "2018.02.10", "title": "Те събират погледите в Пьонгчанг! 7-те най-горещи атлетки"}
{"url": "https://www.dnes.bg/za-da-se-razbirame/2018/02/10/5-uroka-koito-triabvashe-na-nauchim-oshte-kato-tiineidjyri.367632", "text": "Понякога, връщайки се мислено назад във времето, си казваме: \"Ако тогава знаех, ако имаше кой да ми каже...\". Няма как да върнем времето назад, да пренаредим събитията и решенията, които сме направили в тийнейджърските си години. Но можем отново да си припомним неща, които със сигурност сме забравили и да направим промяната сега.Правенето на грешки и провалите ни карат да се чувстваме зле още от нашите младежки години. Но хубавото е, че можем да научим много от тях. Ако знаехме преди години, че възрастните също се провалят, може би щяхме да се научим още тогава как да превръщаме неуспехите си в нашите силни страни.Грижата за себе си не е егоизъм, а подкрепа на собствената ни личност. Ако не можем да се грижим добре за себе си, как бихме могли да го направим за някого друг?Затова, обърнете се към вашето пораснало Аз и се научете да поставяте граници, да премахвате отрицателната енергия, да не допускате около себе си негативни хора, да медитирате, да зареждате енергийните си нива, да избирате личностите, с които общувате, да се храните здравословно и т. н.Поддържането на здравето, щастието и привлекателността, спомага за изграждането на доверие и привличането на правилните хора в живота ви. ", "date": "2018.02.10", "title": "5 урока, които трябваше на научим още като тийнейджъри"}
{"url": "https://www.dnes.bg/blizak-iztok/2018/02/10/siriia-voina-bezspir-asad-e-spasen-stranata-razprodadena.367483", "text": "Седем години след началото на военния конфликт в Сирия президентът Башар Асад все още е на власт. Без Русия и Иран той вече щеше да е изгубил войната. Цената за тяхната помощ обаче е много висока, пише .\r\nБунтовническите крепости Идлиб и Източна Гута се оказаха костелив орех за режима на Асад. Затова и през последните дни въздушните удари на режима срещу позициите на джихадистите в тези два града бяха толкова ожесточени. По данни на международно признатия Сирийски център за наблюдение на човешките права при нападенията от въздуха срещу двата града само във вторник са загинали 63-ма цивилни, сред които и 14 деца. Според непотвърдени информации нападателите са използвали също и химически субстанции.\r\nОт няколко години Идлиб и Източна Гута се намират в ръцете на бунтовниците. Сега Асад се опитва да си ги възвърне. Ако успее, режимът ще направи важна стъпка към целта - да си върне контрола поне върху части от сирийската територия. Всъщност Асад и сега вече постига успехи: най-големите градове на страната са под негов контрол. А военен триумф в Източна Гута би довел до консолидиране на властта му най-вече в региона около столицата Дамаск.\r\n\r\nОколо 1/3 от територията на страната все още се намира в ръцете на бунтовниците - основно на съюза \"Обединени сирийски сили\". Дори и в районите, контролирани от режима, думата имат отделни групировки. Като цяло режимът на Асад властва над по-малко от половината от територията на Сирия.\r\nИ въпреки това Асад може да е напълно спокоен, защото е закрилян от двама силни съюзници - Русия и Иран. Те допринесоха сериозно за неговото политическо оцеляване. А това - след натрупалата се дълбока омраза през тези седем години гражданска война - означава и друго. А именно: неговото физическо оцеляване. \r\nТака режимът демонстрира самоувереност: на организираните от Русия мирни преговори в Астана, Казахстан, неговите представители се държаха надменно и не проявиха никакъв интерес към започването на преговори, написа в английския \"Гардиън\" ръководителят на делегацията на основните светски групировки от съпротивата Наср ал Харири. \"Представителите на режима демонстрираха нулев интерес към преговорите. Без натиск от Русия политическият процес е невъзможен\", подчертава той.\r\n\r\nРусия обаче не упражнява такъв натиск, а това допълнително заздравява режима. Но само на пръв поглед. През 2012-2013 година режимът на Асад беше притиснат до стената, от армията редовно дезертираха войници, които се присъединяваха към бунтовниците. И тогава дойде решителната намеса на Русия и Иран, без която Асад по всяка вероятност щеше вече да е загубил войната.\r\nСега обаче той предвкусва победата. Или както казва сирийската правозащитничка Сухаир Атаси: \"Оставам с впечатлението, че Западът е склонен да предостави проблема Сирия изцяло на Русия и е готов да приеме напълно действията на Москва\".\r\nНо точно това може да се окаже пагубно за Асад. Защото Москва и Техеран не поддържат сирийския президент от чисто приятелство, а поради друга причина: защото неговата власт е най-лесният начин за тях да прокарат интересите си в Сирия.\r\n\"Иран и Русия позволяват на Асад да работи за техните интереси, защото досега той все още не ги е разочаровал\", пише на уебстраницата на телевизия \"Ал Джазира\" сирийската активистка Малак Чабкун. И на него наистина не му остава нищо друго, освен да изпълнява нарежданията на своите покровители. \r\nДокато Русия предоставя предимно своя военна техника в Сирия, то Иран участва с жива сила - собствена войска и наемници. Според Чабкун Техеран финансира участието на четвърт милион бойци, сражаващи се в Сирия, в това число и 90 хиляди сирийски шиити. Всички те са лоялни към този, който им плаща - в случая това е Иран, а не Сирия, изтъква активистката.\r\n\r\nТака Асад запазва властта си, но е принуден да гледа как неговите покровители безжалостно налагат интересите си в Сирия. Наред с военните бази, които си осигурява в района, Русия гради и имиджа си на международна сила, с която всички трябва да се съобразяват.\r\nИран пък разширява влиянието си на хегемонна сила в региона и преследва, също както и Русия, икономически интереси. Още през 2014 година се заговори, че ирански бизнесмени изкупували не само сирийски фирми, но и земеделски земи и имоти в градовете в близост до по-важните светини, казва още Чабкун. А това подсказва, че Иран е решен да се настани в Сирия - както икономически, така и идеологически. И колкото по-отстъпчиво е правителството на страната, толкова по-лесно ще му е на Иран да постигне целта си. А самият Асад има все по-малко причини и сили да противодейства на иранските и руските интереси.\r\nРавносметката след седем години война не изглежда никак добре за сирийския президент и управляваната от него страна: президентът е спасен, но страната му е разпродадена.\r\n ", "date": "2018.02.10", "title": "Сирия – война безспир! Асад е спасен, страната – разпродадена"}
{"url": "https://www.dnes.bg/notifikacii/2018/02/10/ledenite-pytishta-na-iakutiia-taka-se-dostavia-hranata-po-selata.367488", "text": "  Екстремно снежно рали? Не. За товарните камиони в североизточната част на Сибир това е обичаен маршрут. \r\nДоставянето на хранителни продукти в някои села в Якутия от ноември до април е възможно само по този начин, разказва руската редакция на Би Би Си. \r\n\"През ноември пътувахме, ледът беше тънък. Не издържаше машината. Потъвахме във водата. Пробивахме леда\", разказва Михаил Загаров, шофьор на камион.\r\nПод леда има 6 метра вода. \r\nЗащо трябва да се поема този риск? \"Свикнали сме, такава ни е работата. Започнах да пътувам през 1999 г. Децата ми, синовете, също пътуват\", обяснява Загаров. \r\nПътища там просто няма. През лятото стоките се доставят по въздуха. А когато реката замръзне, камионите тръгват по леда. \"Хранителни продукти, строителни материали, там и крави гледат – возят сено за тях\", казва шофьорът.\r\nКъм декември реката замръзва на 1,5 метра и е безопасно да се пътува до април. \r\n\"В Якутск е минус 50 градуса. Реката е замръзнала. Така живеем. Работата ни е такава, без работа не можем. Друга такава работа няма\", казва Загаров. ", "date": "2018.02.10", "title": "Ледените пътища на Якутия – така се доставя храната по селата"}
{"url": "https://www.dnes.bg/stranata/2018/02/10/posreshtnaha-novoizbraniia-mitropolit-daniil-vyv-vidin.367688", "text": "Новоизбраният Видински митрополит Даниил бе посрещнат във Видин, предаде \"Фокус\". \n\"Приветстваме решението на Светия Синод и утвърждаването на митрополит Даниил на видинския епархийски престол. Изразявам своята убеденост, че Ваше Високопреосвещенство ще бъде достоен водач на Видинска епархия\", каза Огнян Ценков. Митрополит Даниил благодари за топлото и искрено посрещане на границата на Видинска епархия и в град Монтана. \"Готов съм да сторя всичко, за да продължа и да разширя, според силите си и възможностите си, делото на всички мои велики предшественици, заемали преди мен видинския митрополитски престол. Готов съм да работя всеотдайно и неуморно за духовния, културния и обществен напредък на този красив български град и за неговите прекрасни жители. След като сме въздигнали духа си, ще въздигнем и всичко останало, което е богоугодно и от което истински се нуждаем\", посочи в словото си към събралите се видински граждани митрополит Даниил.Заедно с кмета Огнян Ценков, областния управител Албена Георгиева и придружаващите го архиереи, митрополит Даниил се включи в литийно шествие до катедралния храм \"Свети Димитър\". С празничен камбанен звън той бе посрещнат в църквата, където бе извършена официална церемония по неговата интронизация. ", "date": "2018.02.10", "title": "Посрещнаха новоизбрания митрополит Даниил във Видин"}
{"url": "https://www.dnes.bg/world/2018/02/10/rio-de-janeiro-tanci-i-muzika-na-cveten-festival.367689", "text": "\r\n                        \r\n                        \r\n                        \r\n                    По традиция 12 школи по самба се състезават в голямата надпревара.Очаква се събитието да привлече 1,5 млн. туристи и да донесе над 1 млрд. приходи.Музика, настроение, бляскави костюми и феерия от цветове завладяха бразилския град.", "date": "2018.02.10", "title": "Рио де Жанейро – танци и музика на цветен фестивал "}
{"url": "https://www.dnes.bg/sofia/2018/02/10/avtomobil-plamna-na-stolichniia-bul-bylgariia.367690", "text": "Кола пламна на столичния бул. \"България\", съобщи bTV.Дълго време никой не е обърнал внимание на горящия автомобил.Огънят е потушен за минути от пристигнали на мястото пожарникари.", "date": "2018.02.10", "title": "Автомобил пламна на столичния бул. \"България\""}
{"url": "https://www.dnes.bg/akoshtete-vqrvaite/2018/02/10/goreshti-strasti-na-sveti-valentin-hapvaite-kyri.367691", "text": "Забравете шампанското и стридите - кърито е за предпочитане, ако искате да се настроите за горещи страсти на предстоящия празник Свети Валентин, пише в. \"Дейли стар\", позовавайки се на резултатите от проучване, направено във Великобритания по поръчка на ХелоуФреш.Допитването показва, че за жителите на Острова традиционните блюда са първенци, когато става въпрос за храна, настройваща за интимност. Резултатите от анкетата показват, че 35% от британците обожават сочната пържола преди секс, докато 22% залагат на традиционното печено. За 17% няма нищо по-разгорещяващо от домашно приготвеното къри. Само един на 20 души смята, че популярното романтично блюдо от стриди, придружени от шампанско, е подходящо за палав старт на празника Свети Валентин. 15% от анкетираните дори предпочитат риба пред стридите. Допитването показва също, че повечето дами все още вярват, че любовта на мъжа минава през стомаха. Мъжете от друга страна не оценяват достатъчно високо кулинарните си умения - само една трета от тях смятат, че със собственоръчно приготвено ястие могат да си проправят пътя към спалнята.", "date": "2018.02.10", "title": "Горещи страсти на Свети Валентин? Хапвайте къри!"}
{"url": "https://www.dnes.bg/stranata/2018/02/10/na-zebra-avtomobil-blysna-12-godisha-v-tyrnovo.367692", "text": "Лек автомобил блъсна 12-годишно момиче във Велико Търново, съобщиха от Областната дирекция на МВР, предаде \"Фокус\".Инцидентът е станал на пешеходна пътека на ул. \"Краков\". Пострадалото момиче е откарано във великотърновската болница с фрактура на глезена. На местопроизшествието се извършва оглед.", "date": "2018.02.10", "title": "На зебра: Автомобил блъсна 12-годиша в Търново"}
{"url": "https://www.dnes.bg/akoshtete-vqrvaite/2018/02/10/virusi-sa-syzdatelite-na-chovechestvoto.367693", "text": "Учени от университета на Айова са открили ново семейство от гигантските вируси Marseilleviridae, което съдържа гените, притежавани от еукариотни организми, съобщи Лента, предаде БТА.Учените предполагат, че инфекциозните агенти са допринесли за появата на хистони - белтъци, които участват в опаковането на ДНК и регулират активността на гените, в клетките. Това защитило жизненоважна генетична информация и в резултат се появили многоклетъчни, сред които и човекът. Прокариотите не притежават определени хистони, обозначени като Н2А, Н2В, Н3 и Н4. Тези съединения се срещат в клетките на еукариотни организми и участват в образуването на нуклеозоми - частици, около които се увива ДНК. У вирусите хистоните обаче образували белтъци, съставени от две по-прости молекули. Учените предполагат, че Marseilleviridae може да са източник на гени, които кодират хистони за много други организми.Според учените най-вероятен е следният сценарий - вируси заразили протоеукариотни организми, разменили с тях генетичен материал и от него се получили хистонни гени. Впоследствие Marseilleviridae заразили други клетки, като разпространили в тях заимстваната по-рано ДНК.Резултатите от изследването са качени на сайта Phys.org.", "date": "2018.02.10", "title": "Вируси са създателите на човечеството?"}
{"url": "https://www.dnes.bg/notifikacii/2018/02/10/nashi-robi-ot-fermata-v-kornuol-rabotihme-po-12-chasa-beshe-ad.367680", "text": "Българи, работили в английската ферма за цветя в Корнуол, потвърдиха за ужасните условия, в които са държани. Скандалът с така наречените модерни роби гръмна вчера, след като британски медии съобщиха, че около  200 мъже са освободени от своеобразния плен. Те са били държани в  ужасяващи условия, техен дом са били каравани, паркирани в близост до  фермата. Според изданията на Острова съвременните роби са били гастарбайтери от България, Румъния и Литва. Българското  външно министерство обаче отрече сред освободените в Корнуол да има наши  сънародници.\nАли и съпругата му Елена обаче твърдят обратното. Те са минали през фермата на ужасите и едва се измъкнали преди няколко седмици.Веднага  след като постъпили на работа личните им документи били задържани.  Заплатата пък се оказала двойно по-ниска от обещаната.\"Работихме по 12 часа. Беше ад”, спомня си Елена пред Нова.Благодарение на роднини, семейството успява да събере пари, за да се прибере. Напускането на фермата приключва със скандал.\"Бях заплашен, че ако много говоря, ще бъда вкаран в затвора”, обясни Али.Работниците в английската ферма за цветя са държани без документи, без пари, често без храна и вода, съобщи вчера .Пред Новините ON AIR полицията в Корнуол потвърди вчера, че трима души са арестувани – двама от тях по подозрение в \"съвременно робство\", а третият в гангстерска дейност. По данни на британското правителство жертвите на насилствен труд и сексуална експлоатация в Кралството са най-малко 13 хил. души. Поради този факт полицията на Острова провежда паралелно над 500 операции за разследване и прекратяване на трафика на хора и съвременното робство. ", "date": "2018.02.10", "title": "Наши роби от фермата в Корнуол: Работихме по 12 часа, беше ад"}
{"url": "https://www.dnes.bg/notifikacii/2018/02/10/chepelare-otpraznuva-20-g-ot-olimpiiskoto-zlato-na-dafovska.367681", "text": "\nЧепеларе отбеляза с голям празник 20-та годишнина от златния олимпийски медал в биатлона на Екатерина Дафовска снощи.През февруари 1998-а година на зимните олимпийски игри в Нагано \"Златната Катя\", както я наричат нейните съграждани, печели най-благородното отличие в дисциплината 15 километра индивидуално. Този медал засега остава и единственият златен за страната ни от зимна олимпиада.На празника вчера Катя Дафовска посрещна съотборничките си от олимпиадата Радка Попова, Павлина Филипова, Ирина Никулчина и Валентина Торлакова. Това е поколението, което остави неизличима следа в историята на женския ни биатлон, припомня „Булфото“.Гости на рържеството буха и Йордан Йовчев, областният управител Недялко Славов, кметът на Чепеларе Славка Чакърова, Венцислав Илиев, шеф на федерацията от онова време и други.\r\n ", "date": "2018.02.10", "title": "Чепеларе отпразнува 20 г. от олимпийското злато на Дафовска!"}
{"url": "https://www.dnes.bg/mish-mash/2018/02/10/razmeryt-ima-znachenie-uprajneniia-za-malki-gyrdi.367621", "text": "Големите гърди не са само \"оръжие за съблазън\" и допълнителна причина за самочувствие, но могат да бъдат и бреме. Особено ако обичате спорта!Обиколката на бюста понякога създава голямо неудобство. С това се съгласи дори актрисата София Вергара, която призна в интервю, че заради пищната си гръд трудно прави упражнения, макар че ѝ се иска да бъде в добра атлетична форма.Вижте кои упражнения е по-добре да не правите, ако имате големи гърди:Лицевите опори са доста сложни, ако имате едър бюст. Това е така, защото те допълнително натоварват раменете и гърба ви с тежестта си. Самото изпълнение на упражнението също е по-сложно.Позицията е сходна като при лицевите опори, логично проблемът с тежестта на гърдите е същият. В добавка гравитацията ще ви направи лоша услуга, тъй като този път сте в статична поза и неусетно може да изкривите позицията и да натоварите части на тялото, които не трябва.Колкото и да пристягате гърдите си с потници и сутиени, при тичане цялото тяло се тресе! И ако бюстът ви е по-едър, този трус може да доведе до болки в раменете и гърба, дори в самите гърди. По-добре ходете бързо или карайте кънки.Кои са останалите 4 вижте на ", "date": "2018.02.10", "title": "Размерът има значение! Упражнения за малки гърди "}
{"url": "https://www.dnes.bg/notifikacii/2018/02/10/erdogan-syobshti-che-turski-helikopter-e-svalen-v-siriia.367682", "text": "Хеликоптер на турските военновъздушни сили, участващ в операцията \"Маслинова клонка”  в Северна Сирия, е бил свален.Това съобщи турският президент президентът Реджеп Тайип Ердоган, цитиран от турските медии.Хеликоптерът е участвал в турската военна операция в района на сирийския град Африн и е бил свален от кюрди, информира bTV.Ердоган предупреди, че отговорните за инцидента ще платят \"по-тежка цена\".Турският военен хеликоптер е катастрофирал в района на турско-сирийската граница, недалеч от град Къръкхан, окръг Хатай, информира в. \"Хюриет\".Според информация на изданието ранените пилоти са били извадени изпод отломките на машината и са закарани в болница в град Къръкхан. \r\n ", "date": "2018.02.10", "title": "Ердоган съобщи, че турски хеликоптер е свален в Сирия"}
{"url": "https://www.dnes.bg/sport/2018/02/10/zografski-se-klasira-za-vtoriia-kryg-na-finala-v-pionchang.367683", "text": "Владимир Зографски преодоля първия рунд на финала в ски скоковете от малка шанца на олимпийските игри в Пьонгчанг. Българинът записа опит на 101.5 метра за 106.8 точки и си гарантира място сред най-добрите 30, които ще скачат за втори път за разпределение на медалите, съобщи БТА.Зографски е един от състезателите ни, които стартира още в първия ден на Зимната Олимпиада в Южна Корея.Освен него днес на старта застават и Десислава Стоянова, Емилия Йорданова, Милена Тодорова, Даниела Кадева в биатлона, 7,5 км спринт.\r\n ", "date": "2018.02.10", "title": "Зографски се класира за втория кръг на финала в Пьончанг"}
{"url": "https://www.dnes.bg/stranata/2018/02/10/api-startira-procedurata-za-pytia-vidin-botevgrad.367684", "text": "През март Агенция \"Пътна инфраструктура\" ще стартира обществената поръчка за избор на изпълнител на участъка Мездра – Ботевград от път I-1 (E-79). Общата дължина на отсечката е 33 км и е част от направлението Видин - Ботевград.Това съобщиха от пресцентъра на Агенция \"Пътна инфраструктура\", цитирани от \"Фокус\".През втората половина на годината ще бъдат обявени процедурите за строителство и надзор на още 52 км - от Видин до Ружинци. През 2018 г. ще стартират тръжните процедури за изграждането на общо 85 км по пътя. Проектите ще се изпълняват със средства от републиканския бюджет.Въпреки че от началото на годината досега това беше многократно заявявано, АПИ прави това уточнение по повод искания на жители от региона, които и днес блокираха участък от път Е-79 и възпрепятстваха пътуването на шофьорите, уточняват от Пътната агенция.С изпълнението на проекта транзитният трафик ще бъде изведен от населените места, с което ще се повиши безопасността на движение и ще се ограничи вредното въздействие на шума и замърсяването на околната среда от интензивния тежкотоварен трафик от Дунав мост 2.\r\n ", "date": "2018.02.10", "title": "АПИ стартира процедурата за пътя Видин-Ботевград "}
{"url": "https://www.dnes.bg/stranata/2018/02/10/tejka-katastrofa-myj-zagina-na-pytia-ruse-biala.367673", "text": "Поредна смърт на пътя Русе – Бяла. Мъж загина тази сутрин при тежка катастрофа край втория разклон за град Две могили.Това съобщиха от полицията в крайдунавския град, цитирани от БТА.Сигнал за инцидента е подаден в 8,24 часа. Веднага на място са пристигнали екипи на полицията и на Спешна помощ.Трагедията е станала, когато пикап \"Опел Комбо\", шофиран от 57-годишен мъж, се включвал от разклона за Две могили по главния път. В същото време е блъснат от пътуващия към Русе тежкотоварен камион с турска регистрация.При удара двете превозни средства излизат извън пътя.Шофьорът на пикапа загива на място, а водачът на камиона не е пострадал.Причините за инцидента се изясняват. Движението по пътя не е затруднено.\r\n ", "date": "2018.02.10", "title": "Тежка катастрофа: Мъж загина  на пътя Русе – Бяла"}
{"url": "https://www.dnes.bg/world/2018/02/10/letishteto-v-tel-aviv-zatvori-zaradi-iranskiia-dron.367674", "text": "Летище \"Бен Гурион\" в Тел Авив временно спря работа, след като изстрелян от Сирия ирански дрон навлезе във въздушното пространство на Израел. Той беше свален над Голанските възвишения от израелски хеликоптер. Това съобщи в. \"Джерузалем пост\", цитиран от ТАСС и БТА.\nПреди това говорителят на израелската армия подполковник Джонатан Конрикус съобщи в Туитър, че в отговор на навлизането на дрона израелски военни самолети са нанесли удари по ирански обекти в Сирия. Впоследствие сирийската противовъздушна отбрана е изстреляла няколко зенитни ракети по израелски изтребител Ф-16, след което Израел е нанесъл мощен удар по противовъздушни системи и ирански цели в Сирия.Израелският премиер Бенямин Нетаняху и министърът на отбраната ще направят оценка на ситуацията на границата със Сирия, съобщи армията.\r\n ", "date": "2018.02.10", "title": "Летището в Тел Авив затвори заради иранския дрон"}
{"url": "https://www.dnes.bg/politika/2018/02/10/deca-prizovaha-deputatite-gordeite-se-che-ste-bylgari.367675", "text": "\nДеца призоваха депутатите да се гордеят, че са българи от пленарната зала на парламента.Днес Народното събрание отвори врати за всеки, който иска да разгледа мястото, където  работят народните представители. Поводът за инициативата е 139-годишнина от Учредителното събрание.Сред посетителите имаше и много деца и ученици. Едни от тях, от столичното 129 училище \"Антим Първи\", призоваха от пленарната зала на Народното събрание депутатите да взимат мъдри решения, да се гордеят с историята на България и да се гордеят, че са българи, съобщи БТА.Заместник-председателят на Народното събрание Емил Христов им отвърна, че е убеден, че един ден някой от тях ще се върне отново в тази сграда. „Всеки в сърцето си е готов да пази България, независимо от всичко, и да даде за нея онова, което са дали дедите ни“, каза Христов пред децата.Той показа на учениците оригиналите на Търновската конституция и на \"Сребърната конституция\" - издадена заради приети промени в основния закон на 9 юли 1911 г. и наричана така за това, че нейната корица е от ковано сребро с позлата.По думите на Христов Търновската конституция е най-доброто от европейската мисъл тогава, а и много неща от нея са актуални и днес и с нея можем да се гордеем. „Знайте, че днес сте се докоснали до светиня“, допълни той пред децата. След обща снимка пред официалния вход на сградата Христов покани учениците да идват по-често в нея.\r\n ", "date": "2018.02.10", "title": "Деца призоваха депутатите: Гордейте се, че сте българи!"}
{"url": "https://www.dnes.bg/stranata/2018/02/10/severozapadyt-pak-se-vdigna-na-protest-iska-magistrala.367676", "text": "Жители на общини от Северозападна България отново излязоха на протест. Хората настояват районът да се свързва с магистрала до София, а под Петрохан да се изгради тунел.Въпреки плътния полицейски кордон, в района на Видин движението по международния път Е-79 беше блокирано минути след 11:30 часа, съобщи bTV.При Бързия беше затворен пътят за Петрохан.В протестите участваха хора от всички възрасти, имаше и родители с деца.\r\n ", "date": "2018.02.10", "title": "Северозападът пак се вдигна на протест, иска магистрала"}
{"url": "https://www.dnes.bg/health/2018/02/10/edno-na-um-za-diabeticite-kogato-shte-shofirat.367586", "text": "Проблем за шофиращия диабетик може да се окажат честите хипогликемии, отслабеното зрение в резултат на диабетната ретинопатия или катаракта и по-рядко – засягането на нервите на крайниците в резултат на диабетната полиневропатия със загуба на чувствителността им или тежко увреждане на техните съдове. Хипогликемията по време на шофиране може да стане причина за пътна злополука, затова е изключително важно всеки човек с диабет да знае как да се предпази от нея или какво да прави ако все пак спадне кръвната захар. Рискът за хипогликемия съществува предимно за диабетиците на инсулинолечение и особено тези на интензифициран инсулинов режим с 4-кратно прилагане на инсулин за деня. Имайте предвид, че от пероралните медикаменти - често използваните сулфанилурейни препарати и в по-малка степен – меглитинидите, могат също да предизвикат хипогликемия, ако приемът им не се последва от хранене. За да се предпазите от хипогликемия по време на път, преди да тръгнете приемете необходимото количество въглехидрати (хлебни единици). Добре би било да измервате с глюкомер кръвната захар преди и по време на дълги пътувания.  Спирайте по-често за почивка, за да измервате кръвната захар и да приемете нужните Ви хлебни единици в случай на по-ниска кръвна захар. Имайте предвид, че оптималните стойности на кръвната захар преди хранене се препоръчва да са между 4,4 - 7,2 ммол/л. При кръвна захар ? 3,9 ммол/л се препоръчва да се приеме бързодействащ въглехидрат. Всяка храна, съдържаща захар би покачила нивата на кръвната захар. За предпочитане е да се вземе 15 грама захар под формата на бучки захар (3 броя), пакетчета захар (7 броя от 2 грама), захарни бонбони (3-4 броя), мед (2 чаени лъжищи) или захар, съдържаща напитка (кока-кола, фанта и т.н.). ", "date": "2018.02.10", "title": "Едно на ум за диабетиците, когато ще шофират"}
{"url": "https://www.dnes.bg/stranata/2018/02/10/shizofrenik-ubi-maika-si-v-plovdiv-zadyrjaha-go.367677", "text": "Шизофреник уби майка си в дома им в Пловдив и беше задържан от полицията.  24-годишният мъж пребил жената, която издъхнала от побоя, съобщи TrafficNews.Според съседи и майката е била освидетелствана с психическо заболяване, а от дома често се чували скандали. Този път обаче караницата била с фатален край. Трагедията се е разиграла в началото на седмицата, когато след поредния скандал младият мъж се нахвърли на майка си и й нанесъл смъртоносен побой. Униформени установили, че той е прекарал над 3 дни с безжизненото тяло на жената.Синът е направил пълни самопризнания. Разследването по случая продължава, материалите са докладвани на прокуратурата. \r\n ", "date": "2018.02.10", "title": "Шизофреник уби майка си в Пловдив, задържаха го"}
{"url": "https://www.dnes.bg/stranata/2018/02/10/roditeli-na-protest-sreshtu-nasilieto-v-detskite-gradini.367678", "text": "Родители от няколко града в България организират протести срещу агресията в детските градини. Днес на улицата излязоха майките и бащите от Бургас, утре се очаква същото да направят и във Варна, Пазарджик и Плевен.Родителското недоволство ескалира след случая на учителска агресия в детска градина \"Брезичка\" в Бургас.Протестите са в подкрепа на гражданската инициатива, която бе внесена в Народното събрание с искане за мандатност на директорите и началниците на РУО, видеонаблюдение във всички помещения на ясли, градини и училища, информира \"Дарик\".Предложенията, внесени в Народното събрание, включват и увеличаване на заплащането на учителите, намаляване броя на деца в групите, ранно пенсиониране на всички, които работят с деца и др.Протестите не са срещу учителите, категорични са от Националния инициативен комитет за качествена и иновативна образователна система.\r\n ", "date": "2018.02.10", "title": "Родители на протест срещу насилието в детските градини"}
{"url": "https://www.dnes.bg/science/2018/02/10/skyp-bilet-do-mars-evtin-do-lunata-skoro-sled-30-godini.367679", "text": "След не повече от 30 години ще можем да си купим скъп билет за Марс, достатъчно евтин билет за Луната и достъпен полет в околоземна орбита. Това смята астрофизикът и главен редактор на \"Би Би Си Знание\" д-р Владимир Божилов.Според него ракетата \"Фалкон Хеви\" на \"Спейс Екс\" доказала, че Марс е достижим за човека и е първа стъпка към превръщането на космическото пространство в нещо, достъпно за всеки един от нас. Преди дни частната компания \"Спейс Екс\" на милиардера Илон Мъск изстреля най-мощната в света ракета \"Фалкон хеви\", която потегли в посока Марс с автомобил и манекен, вместо шофьор. \nПолезният товар, избран от Илон Мъск, е червен кабриолет на компанията \"Тесла\", която е също собственост на милиардера.Според Божилов не е случайно, че Марс привлича човечеството.\"Ако направим база на Луната, тя не представлява чак толкова добър шанс за план Б на човечеството (…) Марс дава прозорец към миналото и бъдещето на Земята“, каза той пред bTV. Според него гигантска катастрофа е превърнала Марс в червена пустиня, каквато не е била преди 3 милиарда години.Той предупреди, че и Земята може да стане необитаема. Божилов е категоричен, че планетата ни няма проблем с оцеляването сама по себе си, а хората застрашаваме сами себе си с недалновидни решения. Затова и Стивън Хокинг предупреждава, че в близките 50 години трябва да колонизираме Луната или Марс.\"Иначе има риск изстреляната от \"Фалкон Хеви\" и запътила се към Астероидния пояс \"Тесла\" да остане единственият спомен за човечеството. \"На червения автомобил има кварцов диск с информация – един Ноев ковчег с история, култура и класика от Земята\", посочи д-р Владимир Божилов.\r\n ", "date": "2018.02.10", "title": "Скъп билет до Марс, евтин до Луната! Скоро, след 30 години..."}
{"url": "https://www.dnes.bg/health/2018/02/10/pacient-postrada-pri-pojar-v-bolnica-v-tejko-systoianie.367685", "text": "Пациент пострада при пожар в Университетска болница \"Канев\" в Русе. Мъжът е в тежко състояние, съобщи д-р Наско Тютюнджиев от УМБАЛ \"Медика Русе\", където мъжът е настанен. 57-годишният пациент пострада след като около 5.00 часа тази сутрин възникна пожар в стая на отделението по ортопедия и травматология в Университетската болница, където мъжът бил настанен.От лечебното заведение коментираха, че вероятно пожарът е предизвикан от неизгасена цигара на пациента, съобщи БТА. Полицията изяснява причините за инцидента.Д-р Тютюнджиев обясни, че мъжът е с около 25 процента изгаряния - втора и трета степен. Състоянието му е тежко, но няма непосредствена опасност за живота му. \"Не се знае как ще се развие по-нататък. Изгарянията предимно са по крака с фрактурата. Има и по другия крайник и по-малко по двете ръце. Още е рано да се правят прогнози. Ще е нужно и кръвоприливане\", каза д-р Тютюнджиев.Той допълни, че мъжът не е здравно осигурен от поне четири години.\r\n ", "date": "2018.02.10", "title": "Пациент пострада при пожар в болница, в тежко състояние"}
{"url": "https://www.dnes.bg/mish-mash/2018/02/10/ot-mrejata-klasaciia-na-nai-krasivite-20-jeni.367622", "text": "По света има безброй красиви момичета и може би почти толкова конкурси, които избират най-красивите.Предстои да ви представим една такава класация.От 1990 г. TC Candler провежда ежегодни анкети в интернет, за да избере 100-те най-красиви женски лица на годината.Няма граници във възрастовата група на участничките, а самите те идват от различни сфери на живота.Ще ви представим красавиците, които оглавяват първите 20 места на тази класация.Те са подредени в низходящ ред, оставяйки най-красивото лице според TC Candler най-накрая.Много от тях са известни личности, което едва ли би учудило някого.Вижте ги в галерията на ", "date": "2018.02.10", "title": "От мрежата: Класация на най-красивите 20 жени"}
{"url": "https://www.dnes.bg/health/2018/02/10/6-hrani-koito-paziat-ot-grip.367635", "text": "Най-добрият начин за борба с вирусните инфекции и грипа е превенцията. Поддържането на имунната система в добро състояние е ключът към това да не се разболяваме или ако се разболеем, то поне да преболедуваме инфекцията по-леко.Храната е от огромно значение за функциите на имунната система. Много хора погрешно смятат, че когато са болни не трябва да ядат, за да оставят организма да се прочисти. Напротив, консумацията на определени храни дава жизнена енергия на имунната система и ѝ помага да се пребори с вирусните инфекции.Гъбите вероятно не са първата храна, за която се сещате, когато сте болни. Факт е обаче, че те са изключително полезни за подсилване на имунната система. Тези свои качества гъбите дължат на определен вид въглехидрати в състава си – глюканите, които имат невероятно мощни подсилващи свойства.Алицинът в чесъна стимулира имунната система. Чесънът често е наричан натурален антибиотик, защото има точно такива свойства. Той подпомага деленето и работата на белите кръвни клетки, които се борят с външните патогени.", "date": "2018.02.10", "title": "6 храни, които пазят от грип"}
{"url": "https://www.dnes.bg/notifikacii/2018/02/10/duhovnik-dylgite-robi-abaia-ne-sa-zadyljitelni-za-sauditkite.367686", "text": "Саудитските жени не трябва задължително да носят на обществени места дългата, свободно падаща роба - абая, която ги покрива от главата до петите и е смятана за религиозен символ. Това заяви членът на Съвета на висшите религиозни учени шейх Абдула ал Мутлак, цитиран от Reuters. Това е още един сигнал за усилията на Саудитска Арабия за модернизиране на кралството, отбелязва агенцията, предава БТА.Абдула ал Мутлак каза в своето радио предаване, че жените трябва да се обличат скромно, но не е задължително да носят абая.Над 90 процента от религиозните мюсюлмански жени в мюсюлманския свят не носят абая, каза снощи шейх Абдула ал Мутлак и допълни, че хората не бива да бъдат насилвани да обличат този вид дреха. Изявлението, което не е задължително да е сигнал за промяна в закона, е първото по рода си, направено от висш духовник. То е предшествано от подобни мерки, на които кралството стана свидетел с възхода на престолонаследника принц Мохамед бин Салман.Само духовници, назначени от правителството към Съвета на висшите религиозни учени, могат да издават фетва (религиозен указ). Тяхното тълкуване на ислямските закони е в основата на саудитската правна система.В последните години саудитките започнаха да носят по-цветни абаи вместо традиционните черни. Все по-често могат да се видят жени в абаи, носени над дълга пола или дънки.В кралството се наблюдава разширяване на правата на жените - те вече са допуснати да присъстват на спортни събития заедно с мъжете и се очаква скоро да могат и да шофират.Това са само някои от многото промени в страната през последните месеци, приветствани като доказателство за прогресивна тенденция в изключително консервативното мюсюлманско кралство.Въпреки промените обаче, страната все още е критикувана за ограничаване на правата на жените. Защитници на човешките права, например, критикуват системата, според която мъж от семейството трябва да разреши на жената да учи в чужбина или да пътува.", "date": "2018.02.10", "title": "Духовник: Дългите роби абая не са задължителни за саудитките!"}
{"url": "https://www.dnes.bg/za-da-se-razbirame/2018/02/10/6-zodii-koito-praviat-nai-dobro-pyrvo-vpechatlenie.367630", "text": "Има много показатели, които ви подсказват дали с човека, с когото се срещате, сте идеалната двойка. Първите срещи, първата целувка, жестовете, думите, които си разменяте. Има и още нещо, което е от значение, ако сте решили да прекарате дълго време с този партньор – как ще го приемат родителите ви.Някои зодиакални знаци определено знаят как да се представят добре пред родителите. Първото впечатление е важно, за да бъде приет партньорът ви подобаващо от семейството. Пък и е важно той да уважава както вас, така и близките ви.Кои са зодиите, които умеят най-добре да правят добро първо впечатление?На родителите ви няма да им е нужно да прекарат много време с партньора ви Козирог, за да оценят неговите качества. Той със сигурност знае абсолютно точно как да се представи в най-добрата си светлина.Той е практичен, зрял, уверен, стабилен и здраво стъпил на земята. Точно такъв партньор родителите искат за децата си. Козирогът носи главата на раменете си и това личи от неговите размишления. Той е трудолюбив, движи се със стабилни крачки към успеха и винаги има цели.Може Козирозите да са срамежливи в началото, но след като започнат да се отпускат, тяхната привлекателна личност се разкрива пред околните. Семейството ви вероятно ще си отдъхне спокойно, ако сте в компанията на Козирог.", "date": "2018.02.10", "title": "6 зодии, които правят най-добро първо впечатление"}
{"url": "https://www.dnes.bg/stranata/2018/02/10/zaradi-avariia-8203-nova-zagora-e-bez-voda.367687", "text": "Нова Загора е без вода заради авария, съобщиха от ВиК-Сливен, предаде БТА. Поради авариен ремонт до отстраняване на аварията е прекъснато водоподаването на града. При възможност, то ще бъде възстановено по-рано, като след това може да се повиши мътността на водата.", "date": "2018.02.10", "title": "Заради авария​: Нова Загора е без вода"}
{"url": "https://www.dnes.bg/stranata/2018/02/10/snejni-vielici-i-stud-mvr-s-instrukcii-kakvo-da-pravim-pri-losho-vreme.367671", "text": "МВР излезе с инструкции какво да правим при силен сняг и снежни виелици.От полицията припомнят, че през почивните дни се очаква сериозно влошаване на времето.Спазването на няколко прости правила може да предпази нас, нашите близки и имущество при възникването на обилен снеговалеж, снегонавявания и силен вятър, обясниха от МВР.Лошото време, особено през уикенда, често е причина за критични ситуации по пътищата и в планините.Ако не е крайно наложително, отложете пътуването си – възможно е за определен период от време част от пътищата да се окажат затворени поради навявания.Ако все пак решите да тръгнете с автомобил, проверете дали имате достатъчно гориво, въже, лопатка, фенерче и брадва. Гумите трябва да не са много напомпани, поставете вериги.Изберете първокласните пътища, те се почистват с предимство. Карайте бавно и внимавайте, когато минавате покрай сгради, електропроводи и дървета.Облечете топли дрехи и подходящи обувки, вземете със себе си достатъчно вода и храна.Ако по пътя забележите затрупани автомобили, маркирайте мястото и веднага съобщете за това на тел. 112.В случай че сте затънали в навявания от сняг, завържете дреха с ярък цвят на антена, странично огледало или на друго подходящо място, за да бъде забелязан автомобилът ви.Окажете помощ на изпадналите в беда. Измръзналите части на тялото се разтриват със спирт и леко се масажират. Не разтривайте със сняг - тялото допълнително се охлажда и може да се нарани кожата.Не спирайте да почивате на открито. Ако обстановката се усложнява, преустановете пътуването - спрете в най-близкото населено място.Когато трябва да вървите пеша се екипирайте с подходящи обувки и топли дрехи. Избягвайте да се придвижвате сами, движете се далече от сгради, електропроводи, стълбове и дървета, вземете мерки против измръзване на крайниците.Носете лекарства и термос с чай или други топли и подсладени напитки.Ако сте в къщи, изключете тока, водата и газта, затворете плътно вратите и прозорците;Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи;Ако сте далеч от дома си, влезте в обществена сграда, подлез, потърсете сигурен подслон.Ако сте на път, спрете автомобила на открито място, далече от електропроводи, дървета и от надвиснали скални маси. Потърсете подслон!Ако сте на полето или в планината, потърсете ниски места до отминаване на опасността.\r\n ", "date": "2018.02.10", "title": "Снежни виелици и студ! МВР с инструкции какво да правим при лошо време"}
{"url": "https://www.dnes.bg/notifikacii/2018/02/10/krai-kyshtata-na-ujasite-v-novi-iskyr-ujas-i-predi-ujas-i-sega.367663", "text": "Ужасът край Къщата на ужасите в Нови Искър продължава и сега. Съседите на злополучното семейство, разстреляно в дома си навръх Нова година, още тръпнат и говорят със страх.Жертвите вече са погребани, роднините се свиват в мъката си, животът продължава. Къщата на ул. \"Лозянски дол\" се издига към небето като паметник на ужаса и насилствената смърт, пише \"168 часа\" в репортаж от мястото.Малко повече от месец след кървавата екзекуция хората в квартала не могат да се отърсят от кошмарите. Съседите молят да не бъдат снимани, имената им да не бъдат споменавани. Страхуват се, че злото може да се върне на тяхната улица.Според някои от тях то е там отдавна, още преди трагедията в дома на Неделчо и Кети. И може би въобще не си е отивало. \n\n\n\n\nМестните си спомнят и други беди зад стените на къщата, в която загиват Еленка, Неделчо, Георги, Боби и Нанси. Те смятат, че поредицата от лоши събития е напоила с лоша енергия земята под двуетажната постройка.През годините на обитателите й се стоварват поредица от нещастия.Още първите собственици, които отделят от залъка, за да спестят за нова къща, не се радват дълго на домашния уют.Пълен с енергия мъж, жена му и двете им деца (момче и момиче) се местят в Нови Искър и строят просторния си дом. След години ги застига първото голямо нещастие. Синът тръгва на лов, нарамил самоделно направена пушка. Само миг невнимание в гората коства живота на младия мъж. Той се прострелва смъртоносно в главата.Майката явно не успява да се справи с мъката си и постепенно започва да губи разсъдъка си.\"Хората разправяха, че се занимава с магии. По-скоро се опитваше да врачува и не е правила лошо на никого. За съжаление накрая не знаеше дали е ден или нощ. Когато тя и съпругът й починаха, дъщеря им явно реши, че няма смисъл да остава сама в тази къща, която не й донесе радост, и я обяви за продан\", разказва жена, която живее на улица \"Лозянски дол\".Тя не иска да бъде снимана, защото все още се възстановява от шока.\"След случилото се в дома на Неделчо и Кети животът на нашата улица не е същият. Първо дъщеря ми се оплака, че постоянно се стряска от шумове и й се причува, че някой ходи на втория етаж. Успокоявах я, че това са нормални последствия за всички нас, но сега и самата аз страдам. Онзи ден чух шум зад гърба си, обърнах се рязко и за части от секундата ми се яви образът на Неделчо\", обясни жената.Всички на ул. \"Лозянски дол\" търсят своя начин да се справят с преживените емоции. Възрастен мъж, който живее през две къщи, също не може да проумее как е възможно съседите му вече да ги няма.\"Обществото забрави случая, но ние няма как да го заличим от съзнанието. Всеки път, когато минавам оттам, очаквам да видя Неделчо или Кети с кучето им. Когато видя некролога, се връщам към реалността и чувството никак не е приятно\", разказва човекът преди да се качи на колата си и да потегли на работа.Животът наистина винаги си намира начин да пробие всяка стена на отчаяние и страх и да продължи своя вечен ход. Съседите на екзекутираното семейство обмислят да повикат свещеник, който да отслужи литургия на тяхната улица, за да бъде прогонено злото.А иначе никой никога няма да разбере какво точно се е случило в дома на Неделчо Юнаков и Кети Кюхова в новогодишната нощ. Разследващите продължават да сглобяват пъзела за шесторното убийство.Властите посочиха за масов убиец Росен Ангелов. Тялото на бившия затворник бе открито няколко дни по-късно при спецакция. Според разследването Ангелов се е самоубил.Разследващите обясниха, че убиецът е застрелял най-напред Неделчо Юнаков и сина му Георги, а веднага след това изстрелва няколко куршума в тялото на 72-годишната Еленка Бурджиева. Всички те били на първия етаж.След това Росен Ангелов се качва на втория етаж, където убива 8-годишния Боби Иванов и 16-годишната му приятелка Нанси Кюхова. Няколко часа по-рано е убил любовницата си Кети Кюхова.Накрая, според разследващите, отнема и собствения си живот.\r\n ", "date": "2018.02.10", "title": "Край Къщата на ужасите в Нови Искър – ужас и преди, ужас и сега"}
{"url": "https://www.dnes.bg/politika/2018/02/10/syprugata-na-prezidenta-sled-ekshyna-komplot-zagovor-intriga.367655", "text": "Съпругата на президента Десислава Радева реагира след \"екшъна\", в който бе забъркано името й.Тя  публикува в профила си във Facebook линк към rechnik.info с тълкувание на думата комплот. Лаконичният коментар на Радева към линка е \"Та така\", пише \"\".Връзката води към думата \"комплот\" и синонимите на думата, които са \"заговор\", \"съзаклятие\", \"конспирация\", \"покушение\", \"атентат\", \"интрига\", \"скрит план\".\n\n\n\nВ сряда името на съпругата на президента бе забъркано в екшън с НСО и жандармерията. Според първоначално появилата се информация автомобил, шофиран от Радева, не е спрял на полицейска проверка и на служителите на МВР се наложило да преследват колата, докато разберат, че президентшата е вътре. Няколко часа по-късно информацията бе отречена от вече бившия директор на Националната служба по охрана. По-късно бе съобщено, че автомобилът бил преследван от полицейски патрулки, защото не разпознали мерцедеса на Националната служба на охрана.На светофар те го обградили и гардовете трябвало да покажат картите си, за да им повярват, че са държавна охрана. Колата е била шофирана от човек от НСО, в нея е имало и охранител. След проверка снощи СДВР съобщи, че полицаите не са нарушили закона за МВР като са спрели колата, защото тя не е била обозначена.Междувременно вчера президентът Румен Радев издаде указ за освобождаването на Ангел Антонов като шеф на НСО и назначаването на него място на заместника му Росен Тодоров. Антонов бе освободен от правителството в края на януари по негово желание. Според неофициални източници ще му бъде предложен консулски пост в Санкт Петербург. \r\n ", "date": "2018.02.10", "title": "Съпругата на президента след \"екшъна\": Комплот, заговор, интрига!"}
{"url": "https://www.dnes.bg/obshtestvo/2018/02/10/izkustvo-i-borben-duh-buntarskiiat-rod-na-nikola-vapcarov.367518", "text": "\r\n                        \r\n                        \r\n                        \r\n                    \"Вапцаров е доста силна фигура. Знаете, че силните винаги ги нападат. Бил е бунтар. Но бунтарска е и цялата ми фамилия, поне докъдето аз я знам. Проследила съм я до 1392 год., където е моят пра-родственик от рода Проданичини. Хаджи Продан е човек, чиято сестра е изнасилена в Охрид и той отмъщава и бяга от там. Той се свързва с гръцкия революционер Ригас Велестинлис и... знаете историята за 12-те кораба барут, флотилия, изпратена им от Байрон, за да изгонят турците. Даже Ригас Велестинлис се побратимява с Индже войвода\", разказва пред  Мая Вапцарова, племенничка на поета Никола Вапцаров.\"После Ригас и дядо ми събират първия интернационал в Европа - шведи, италианци, унгарци, всякакви, за да създадат една друга Европа\", разкрива още в предаването \"Фамилно\" режисьорката.", "date": "2018.02.10", "title": "Изкуство и борбен дух: Бунтарският род на Никола Вапцаров"}
{"url": "https://www.dnes.bg/notifikacii/2018/02/10/riadka-sreshta-prezidentyt-na-iujna-koreia-s-gosti-ot-phenian.367656", "text": "Президентът на Южна Корея Мун Дже Ин се срещна с делегация от Северна Корея, част от която бе и сестрата на лидера на КНДР Ким Чен Ун, Ким Йо Чен. Това съобщи Асошиейтед прес, цитирана от БТА.Рядката среща в президентството в Сеул идва малко след като Ким Йо Чен и другите севернокорейски делегати присъстваха на церемонията по откриването на Зимните олимпийски игри в Пьончан.\n\n\nСред присъстващите на срещата с Мун Дже Ин бяха и председателят на Националния спортен комитет на КНДР Чхуе Хуи и ръководителят на агенцията по междукорейски въпроси И Сон Гуон.22-членната севернокорейска делегация е водена от церемониалния държавен глава на КНДР, председателят на парламента Ким Йон Нам.Други южнокорейски представители на срещата в Синия дом в Сеул са директорът на националната сигурност, шефът на южнокорейското разузнаване, началникът на кабинета на президента и министърът на националното обединение.Посещението на севернокорейската делегация в южнокорейското президентство е първата от този род от август 2009 г.Ким Йо Чен е единственият член на управляващия род на Северна Корея, който посещава Южна Корея от края на Корейската война (1950-1953 г.), отбелязва ДПА.\r\n ", "date": "2018.02.10", "title": "Рядка среща: Президентът на Южна Корея с гости от Пхенян"}
{"url": "https://www.dnes.bg/obshtestvo/2018/02/10/dnes-e-zadushnica-da-si-spomnim-za-tezi-koito-gi-niama.367657", "text": "Днес е голямата Задушница преди Великия пост, който през тази година започва на 19 февруари.По традиция в съботата срещу Неделя месопустна /Месни заговезни/ - на голямата Задушница преди Великия пост, всички българи извършват помен в памет на мъртвите. Или, както името \"Задушница\" показва, това е ден за възпоменаване на душите на починалите, напомня БТА.За помена се приготвя \"коливо\" - варено, подсладено жито. Българската традиция включва и хляб, и вино. В по-ново време се прибавят дребни сладки и соленки.Поменът се прави на гроба, в църква или у дома. Обикновено на гроба свещениците извършват парастас, защото е по-кратък от панихидата, която е по-пространният молебен за упокоение на душите и включва повече молитви, както и четения от Евангелие и апостолски текст.Задушниците винаги са в събота, защото в седмичния празничен цикъл църквата е определила съботата за ден на покойните. На тези дни близките на починалите посещават гроба, преливат го с вино, прекадяват го с тамян и след това раздават на присъстващите жито и храна за \"Бог да прости мъртвите души\".На Месни заговезни, в неделя, с Евангелско четене се припомня картината на Страшния съд.През 2018 г. Задушниците са три - Задушница преди Неделя месопустна /10 февруари/, Черешова задушница /26 май/ и Архангелова задушница.\r\n ", "date": "2018.02.10", "title": "Днес е Задушница, да си спомним за тези, които ги няма"}
{"url": "https://www.dnes.bg/usa/2018/02/10/zaradi-silen-sniag-otmeniha-nad-1500-poleta-v-sasht.367658", "text": "Заради силни снеговалежи са отменени над 1500 полета в Средния запад на САЩ. Това съобщиха международни агенции, цитирани от БТА.Мнозинството от анулираните полети са в три международни летища на Чикаго, в щата Илинойс и Детройт в щата Мичиган. Ръководствата им са изкарали над 280 снегорина за почистване на пистите. Авиокомпаниите пререгистрираха билетите от отменените полети за други дати без доплащане.Националната метеорологична служба на САЩ публикува предупреждение за студове и снеговалежи, касаещи около 23 милиона души в Средния Запад. \"През уикенда ще вали повече сняг, отколкото за същото време в предишните две зими\", каза кметът на Чикаго Рам Еманюъл.По прогнози на синоптиците в Чикаго може да се натрупа над 20 см снежна покривка, а в Детройт - от 15 до 23 см.Си Ен Ен отбеляза, че от 1884 г. в Чикаго снежната покривка е била над 30 см само девет пъти.\r\n ", "date": "2018.02.10", "title": "Заради силен сняг отмениха над 1500 полета в САЩ"}
{"url": "https://www.dnes.bg/stranata/2018/02/10/vremeto-se-razvalia-shte-zavali-shte-zastudee-i-shte-zaduha-viatyr.367659", "text": "Разваляне на времето прогнозират за днес синоптиците.  Ще бъде облачно, а около обяд от югозапад ще започнат валежи, които до края на деня ще обхванат по-голямата част от страната. Ще се появи слаб източен вятър, който до вечерта ще се ориентира от изток-североизток, ще се усили и с него ще започне да нахлува студен въздух.Максимални температури между 5° и 10°, в София около 5°, прогнозират синоптиците от НИМХ при БАН, цитирани от \"Фокус\".Привечер и през нощта валежите ще продължат, като дъждът в Северна България и високите полета на Западна ще премине в сняг. Над Черноморието ще бъде предимно облачно. Вечерта ще завали по южното крайбрежие. Ще духа до умерен североизточен вятър, който вечерта ще започне да се усилва. Максималните температури ще са 7-8°. Температурата на морската вода е 6-7°. Вълнението на морето ще бъде 2-3 бала. Над планините ще бъде облачно с валежи от сняг, които постепенно ще се усилват. Ще духа умерен до силен югоизточен вятър. Максималната температура на височина 1200 метра ще е около 0°, на 2000 метра – около минус 5°.\r\n ", "date": "2018.02.10", "title": "Времето се разваля: Ще завали, ще застудее и ще задуха вятър"}
{"url": "https://www.dnes.bg/balkani/2018/02/10/turciia-prashta-v-zatvora-bivshiia-shef-na-policiiata-v-istanbul.367660", "text": "Турция осъди бившия валия на Истанбул Хюсеин Авни Мутлу и бившия шеф на полицията в мегаполиса Хюсеин Чапкън.Делото срещу двамата приключи. Те бяха арестувани и осъдени по обвинение за подпомагане на дейността на фетулахистката терористична организация-Фето на Фетуллах Гюлен, считан за организатор на осуетения опит за преврат.Съдът осъди Мутлу на 3 години затвор, а присъдата на Хюсеин Чапкън е 2 години и 1 месец, съобщи БТА.Взимайки под внимание времето, прекарано в затвора преди произнасянето на окончателната присъда, съдът постанови Мутлу да бъде оставен на свобода.А Чапкън ще излежи оставащата част от присъдата. Бившият валия на Артвин и Хаккари Неджметтин Калкан бе осъден на 4 г.и 2 месеца затвор.Няколко бивши каймаками/околийски управители/, задържани по същите обвинения бяха осъдени на различни години затвор, а други оправдани.Бившият околийски на района Багджълар в Истанбул бе осъден на 5 години затвор.Оправдани бяха бившият околийски на Кадъкьой Бирол Курубал, бившият околийски на Санджактепе Фейзуллах Йозджан, както и няколко отговорни служители от истанбулското валийство по времето на Хюсеин Авни Мутлу. \r\n ", "date": "2018.02.10", "title": "Турция праща в затвора бившия шеф на полицията в Истанбул"}
{"url": "https://www.dnes.bg/stranata/2018/02/10/api-vremeto-shte-se-vloshava-karaite-vnimatelno.367661", "text": "АПИ отправи предупреждение към шофьорите да тръгват на път подготвени и да карат внимателно заради очакваното влошаване на времето.Очакват се силни ветрове в Западна и Североизточна България. Прогнозата на метеоролозите е, че в нощта на събота срещу неделя в тези части от страната и във високопланинските райони дъждът ще преминава в сняг.Възможни са виелици и снегонавявания от бурен североизточен вятър, съобщиха от Пътната агенция. Затова те предупреждават шофьорите, на които им предстои пътуване, че е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори.Областните пътни управления и снегопочистващите фирми работят на 24-часов режим. В готовност за поддържане на републиканските пътища са около 3000 машини. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.\r\n ", "date": "2018.02.10", "title": "АПИ: Времето ще се влошава, карайте внимателно!"}
{"url": "https://www.dnes.bg/notifikacii/2018/02/10/govoreshtiiat-s-vylci-istoriia-za-edin-kosovar-4-vylka-i-trymp.367593", "text": "\r\n                        \r\n                        \r\n                        \r\n                    Косовски фермер сбъдна голямата си мечта – спаси 4 вълка и кръсти един от тях Доналд Тръмп. \r\n\"Говорещият с вълци\"  - така жителите на малко селце в западната част на Косово наричат Хусни Рекса.\r\nПричината е, че преди няколко години фермерът спасява 4 вълка, които в момента нарича свое семейство.\r\nХусни няма притеснения да сложи ръката си в кръвожадната паст на животните и определя себе си като \"водач на глутницата\", раказва\r\n ", "date": "2018.02.10", "title": "\"Говорещият с вълци\" – история за един косовар, 4 вълка и... Тръмп"}
{"url": "https://www.dnes.bg/eu/2018/02/10/ekshyn-kato-na-kino-v-lion-otvlichane-za-26-mln-evro.367662", "text": "Екшън с филмов сюжет се разигра във френския град Лион.Дръзки крадци отвлякоха дъщерята на шофьор на ван, превозващ големи суми пари, и поискаха като откуп съдържанието на микробуса.Издирването на крадците продължава, а плячката им може да достигне 26 милиона евро, съобщи \"Дарик\".В четвъртък вечер във френския град двама мъже се представят за водопроводчици и отвличат млада жена от апартамента ѝ. Свързват се с баща ѝ, който работи за швейцарска компания, превозваща пари между фирми и банки, и искат откуп. Бащата идва с микробуса на посоченото място – паркинг на границата със Швейцария.\"В 19:45 ч. ванът, който е бил по доставки, се отклонява от магистралата и стига до паркинга. Трима въоръжени мъже изпразват съдържанието на вана и бягат със спортна кола”, разказва говорителят на полицията Жан-Кристоф Сутрел.Отвлечената дъщеря е намерена край пътя. Извършителите са изключително организирани и подготвени и са планирали прецизно атаката, каза още говорителят на полицята.В микробуса е имало между 17 и 26 милиона евро. Разследването се води от френската полиция. До момента арестувани няма.\r\n ", "date": "2018.02.10", "title": "Екшън като на кино в Лион: Отвличане за 26 млн. евро!"}
{"url": "https://www.dnes.bg/notifikacii/2018/02/10/10-fevruari-bylgarskoto-uchastie-na-olimpiadata-dnes.367664", "text": "Българските състезатели влизат в олимпийската надпревара в Пьонгчанг. В 12:10 часа започва състезанието с шейни, единично, където ще се състезава Павел Ангелов, 1 и 2 манш. В 13:15 часа биатлонистките ни застават на старта. Десислава Стоянова, Емилия Йорданова, Милена Тодорова, Даниела Кадева ще се състезават в биатлона, 7,5 км спринт, пише gol.bg. В 14:35 часа Владимир Зографски застава на старта на ски-скока.", "date": "2018.02.10", "title": "10 февруари: Българското участие на Олимпиадата днес"}
{"url": "https://www.dnes.bg/notifikacii/2018/02/10/kim-chen-un-pokani-prezidenta-na-iujna-koreia-v-phenian.367665", "text": "Севернокорейският лидер Ким Чен-ун покани южнокорейския президент Мун Дже-ин в Северна Корея, \r\nсъобщиха световните агенции, цитирани от БТА.Членове на делегацията на КНДР за Зимните олимпийски игри в Пьончан са предали на президента на Южна Корея писмо от Ким Чен-ун, уточнява ТАСС, позовавайки се на агенция Йонхап. Според информацията Ким Чен-ун иска да се срещне с южнокорейския държавен глава възможно най-скоро.\n\nСпоред Франс прес, която се позовава на южнокорейското президентство, поканата е предадена от сестрата на севернокорейския лидер, Ким Йо-чен, която е в Южна Корея за Зимните олимпийски игри. Президентът на Южна Корея призова КНДР да започне диалог със САЩ, съобщи Йонхап, цитирана от ТАСС. Той обеща и да посети Пхенян след необходимите приготовления. Двете Кореи се споразумяха да насърчават диалога за подобряване на двустранните отношения.\r\n ", "date": "2018.02.10", "title": "Ким Чен-ун покани президента на Южна Корея в Пхенян!"}
{"url": "https://www.dnes.bg/sport/2018/02/10/kiberataka-izkliuchiha-za-kratko-syrvyrite-na-olimpiadata.367666", "text": "Кибератака по време на Церемонията по откриването на Зимната Олимпиада в Пьончан принуди организаторите да изключат сървърите. Това доведе до хаос в главния пресцентър на Игрите.Домакините съобщиха, че неидентифицирани хакери са проникнали в системата, която е изключена от съобщения за сигурност.В следствие на това и официалният интернет сайт на Олимпиадата беше спрян временно, но в събота беше възстановен и работи нормално.\r\n ", "date": "2018.02.10", "title": "Кибератака: Изключиха за кратко сървърите на Олимпиадата "}
{"url": "https://www.dnes.bg/health/2018/02/10/chesynyt-priiatel-na-zdraveto-vrag-na-dyha.367580", "text": "Чесънът е една от най-често срещаните съставки в традиционните български ястия. Освен за готвене, той се използва и за лекарство. Поради своите противовъзпалителни свойства, той предпазва от настинки и се препоръчва за подсилване на имунната система.  Зеленчукът е много по-богат на хранителни вещества в сравнение с кромид лука. Той съдържа витамините А, В1, В2 и минерали като желязо, магнезий, калций, селен, мед и други. В 100 г чесън (около 2-3 глави) има 30,8 г въглехидрати, 6,2 г белтъчини, 1,5 г целулоза, 0,2 г фосфор, 0,2 г мазнини, 0,15 г желязо, 0,15 г аскорбинова киселина.  Чесънът съдържа близо 200 биоактивни съставки, най-важните от които са алиин и алицин. Алиинът е органично съединение, производно на аминокиселините. То няма аромат, но при стриване на чесъна ензимът алиназа превръща алиина в алицин. Това придава характерния аромат и вкус на зеленчука.  Въпреки че се харесва на много хора, не трябва да се прекалява с консумацията на чесън, защото може да навреди на здравето. Ето кои са най-честите странични ефекти при преяждане с белите скилидки:  Липсата на лична хигиена не е единствената причина за неприятната миризма след хранене с чесън. Едва ли има хора, които обичат да миришат на чесън, затова избягват да го хапват през работно време или си мият зъбите след обяд, за да не отблъскват хората около тях.  Истината е, че в чесъна има различни съединения, които допринасят за лошия дъх. Така че, преди да ядем чесън, трябва да сме сигурни, че имаме четка и паста в чантата или поне ментови бонбони, с които ще подобрим дъха си. Но каквото и да си говорим, понякога вкусът на чесъна се усеща в устата дори няколко дни след приема му. ", "date": "2018.02.10", "title": "Чесънът – приятел на здравето, враг на дъха"}
{"url": "https://www.dnes.bg/notifikacii/2018/02/10/poskypnalite-cigari-veche-po-shtandovete-na-magazinite.367667", "text": "Цигарите с по-високи цени вече са по щандовете на магазините. Белият \"Средец\" вече се продава по 5,10 лв., при стара цена от 4,80 лв. Повишението се дължи на новия акциз за тютюневите изделия, който влезе в сила от началото на годината. Вдигането на акциза ще доведе до повишаване на цените на масовите цигари с до 30 ст., показа проверка на \"Труд\".В магазините цигари на стари цени ще се продават до изчерпване на наличните количества. А решението с колко ще се вдигнат цените е на вносителите на цигари и на собствениците на марки.Цената на синьото GD в твърд осмоъгълен пакет се вдига от 4,80 лв. на 5,10 лв., става ясно от регистъра на тютюневите изделия. Дългото GD, дългият син Tresor и дългото синьо ММ ще се продават по 5,20 лв., при стара цена от 4,90 лв. Rothmans в овална кутия поскъпва до 4,90 лв., при стара цена от 4,60 лв. А дългият Rothmans в твърд пакет става 5,10 лв., при 4,80 лв. досега. Eva в твърд пакет тип плочка ще се продава по 5,20 лв. Регистрирано е и Victory в овална кутия по 5,10 лв.\r\n ", "date": "2018.02.10", "title": "Поскъпналите цигари – вече по щандовете на магазините "}
{"url": "https://www.dnes.bg/notifikacii/2018/02/10/oryjiia-sreshtu-virusite-sport-i-chesti-razhodki-navyn.367668", "text": "Спортът, разходките навън и храна, богата на витамини, са едни от най-сигурните оръжия срещу вирусите, които върлуват в момента. Около това мнение се обединиха общопрактикуващият лекар д-р Гергана Николова и председателят на Българското дружество по хранене и диететика проф. Божидар Попов.Д-р Николова бе категорична, че дори когато имаме висока температура, не трябва да се затваряме в топло помещение.\"Навън концентрацията на вируса е много по-малка. А в момента се засякоха два щама - пуска ни единият и ни среща другият, точно когато имунната система е в тотален срив. Най-опасна е тази ситуация за децата. Ето защо трябва да ги караме да излизат колкото е възможно по-често\", обясни д-р Николова пред Нова.Според проф. Попов най-добрият имуностимулант е здравословната и разнообразна храна.\"Най-важното в балансираното хранене е белтъкът от животински произход. В грипно време задължително трябва да се консумират мляко и млечни продукти, яйца, пресни плодове и зеленчуци, защото те съдържат антиоксиданти. Чесънът също е много полезен\", каза проф. Попов.Той поясни, че мазнините от животински произход, с изключение на рибната, не са добри приятели на имунитета\".\"В никакъв случай не трябва да се подлагаме на диета в грипно време\", категоричен е експертът.\r\nД-р Николова обясни и че е важно и да пием вода – поне 1,5 литра на ден.\r\n ", "date": "2018.02.10", "title": "Оръжия срещу вирусите: Спорт и чести разходки навън"}
{"url": "https://www.dnes.bg/world/2018/02/10/izrael-nanese-udar-po-voenni-bazi-v-siriia.367669", "text": "Израелските военновъздушни сили са атакували днес една от военните бази в централния военен окръг на Сирия. Това съобщи източник от сирийското военно командване, цитиран от международните агенции и БТА.В съобщението на САНА е посочено, че Израел \"е извършил нов акт на агресия против Сирия\".Сирийските сили за противовъздушна отбрана са открили огън по въздушните цели и са поразили няколко самолета на противника, отбелязал източникът.На 7 февруари израелски самолети нанесоха ракетен удар от въздушното пространство на Ливан по околностите на Дамаск, припомня ТАСС. Сирийското командване окачестви това нападение като \"опит да се повдигне моралният дух на терористичните формирования след поражението, което са им нанесли сирийските въоръжени сили\".По израелския изтребител Ф-16 днес са били изстреляни няколко зенитни ракети от сирийската противовъздушна отбрана, се казва в комюнике на пресслужбата на израелската армия, изпратено в представителството на ТАСС в Тел Авив.Израелското военно командване заяви, че само един от неговите самолети е бил ударен, докато е извършвал мисия срещу ирански цели в Сирия, откъдето е изстрелян дронът, навлязъл в израелското въздушно пространство, предаде Ройтерс. Така то отрече твърденията на сирийската армия, че е бил улучен повече от един самолет.\"Всичките се върнаха благополучно, с изключение на един, който се разби в Израел\", изтъкна подполковник Джонатан Конрикус. Междувременно Израел обвини Иран, че е навлязъл с дрон във въздушното пространство на страната.Дронът е бил свален с израелски военен хеликоптер. \"Иран е отговорен за това тежко нарушаване на израелския суверенитет\", подчерта Конрикус, цитиран от АФП.\r\n ", "date": "2018.02.10", "title": "Израел нанесе удар по военни бази в Сирия"}
{"url": "https://www.dnes.bg/notifikacii/2018/02/10/facebook-testva-nov-buton-ne-haresvam-komentara.367670", "text": "Facebook тества въвеждането на нов бутон за изразяване на неодобрение в социалната мрежа. Той обаче няма да е така дълго чаканата от потребителите възможност за нехаресване на постове, а ще е начин да се отбелязват съмнителни коментари и за тях да се подава сигнал до компанията.\r\n \r\nИнтернет гигантът потвърди официално, че провежда тест и уточни, замисълът е бутонът да се използва само за отбелязване на съмнителни коментари под публични постове. Потребителите няма да виждат колко пъти е използван бутонът, пише \"Дарик\".\r\n \r\nНатискането на експерименталното виртуално копче скрива коментара, а след това се появява въпрос дали той е бил обиден, подвеждащ или несъстоятелен.\r\nНай-важното е, че използването му ще изпраща сигнал на Facebook. Тестът се провежда сред малка група потребители в САЩ. Бутонът се използва само за публични публикации, каквито са новинарските статии, не и в групови постове или на профилите на публични личности. \r\n \r\nБутон \"не харесвам\" е една от най-желаните възможности за реакция в социалната мрежа, но Facebook не се предава. Преди време изпълнителният директор и съосновател на компанията Марк Зукърбърг заяви, че социалната мрежа не трябва да се превръща във форум за гласуване с да или не.\r\n\"Бутонът \"харесвам\" наистина е ценен, тъй като е начин бързо да изразиш положителна емоция, когато някой сподели нещо. Хората ни питат за бутон \"не харесвам\", защото искат да са в състояние да кажат, че нещо не е хубаво. Не смятаме обаче, че това е нещо хубаво за света. Няма да го направим. Не мисля, че има нужда от механизъм да се гласуване във Фейсбук, дали дадена публикация е хубава или лоша. Не мисля, че това е ценно за обществото.\"\r\n \r\nПри последните промени в бутони, Facebook въведе емотикони за реакции, с които даде на потребителите възможност да изразят тъга, гняв, любов, изумление или да се разсмеят.\r\n ", "date": "2018.02.10", "title": "Facebook тества нов бутон: \"Не харесвам коментара\""}
{"url": "https://www.dnes.bg/temida/2018/02/10/sydyt-reshi-konfiskuva-polovin-kola-na-trafikant-na-bejanci.367672", "text": "Половината кола отне в полза на държавата Бургаският районен съд от трафикант на бежанци от Афганистан. Другата половина от семейния Фолксваген остава в съпругата.Става въпрос за процес срещу 50-годишния Бисер Асенов от Оряховица, който на 17 октомври 2015 г. е заловен от полицията в района на завод \"Промет” край с. Дебелт, да кара с \"Фолксваген\"-а седем мигранти, сред тях и две деца, пише \"Дарик\".Мъжът признал вината си и сключил споразумение с прокуратурата. Бисер е осъден на 11 месеца затвор условно с три години изпитателен срок. Решението на съда е да се конфискува мобилният телефон на Бисер, който той е използвал, докато транспортирал чужденците.По закон и автомобилът, с който е извършено престъплението, трябва да се конфискува в полза на държавата. Преди Бургаския съд да вземе решение за това обаче в залата се появила съпругата на Бисер, Таня.Под клетва жената заявила, че колата е записана на името на двамата. Твърди, че не само не е знаела за какво мъжът й използва семейният автомобил, но и по време на престъплението била в Германия. \"Той пристигна в България, за да се лекува. Не знаех, че използва колата за такива неща\", обяснила Таня.\"Наказателният кодекс предвижда конфискация на превозното средство, когато то е послужило за превозване на бежанците, но ако то е собственост на подсъдимия. В конкретния случай автомобилът е съвместна съпружеска имуществена общност и другата част на колата по закон е на съпругата.Няма как да се докаже, че те я имала умисъл  към престъплението. Нещо повече, дори имаме доказателства, че тя се е намирала извън страната\", каза пред Дарик Бургас прокурор Керка Дюлгерска.Шеговито тя коментира възможността държавата да раздели автомобила: \"Няма да се реже на две с флекс, ще бъде предадена на съдия-изпълнител, който да я изнесе за публична продан\" .", "date": "2018.02.10", "title": "Съдът реши: Конфискува половин кола на трафикант на бежанци! "}
{"url": "https://www.dnes.bg/notifikacii/2018/02/10/zashto-ne-otslabvame-samo-s-ioga-osnovnite-prichini.367581", "text": "Много хора се обръщат към йога, за да се избавят от натрупаните килограми. Източната система за единство между тяло и дух е един вълшебен начин да оформите тялото хармонично и да отпуснете ума, но това идва в последвствие като резултат и награда от редовните занимания и промяна начина на живот.Чувството след подобна практика действително е лекота, но йога не е спорт нито активност, която е предвидена за горене на мазнини - тя е много повече от това, защото работи на глобално и подсъзнателно ниво. Един от основните приоритети, върху които трябва да се фокусира човек е да се приема такъв какъвто е и да обича тялото си.Изхождайки от това е много по-лесно и осъзнато да е внимателен към себе си – да не прекалява, да не се обвинява, да не се наказва и да полага грижи за постигане на вътрешен баланс. Ето някои основни причини защо задържате излишните килограми: Йога не гори калории и дори има вероятност след дълги дихателни серии да огладнеете. Необходим е калориен дефицит, който ще постигнете като намалите дневните си порции и се насочите към по-динамични видове йога, за да може тялото да гори излишните мазнини. Една от асаните за отслабване и стягане е “страничен планк” или “странична дъска”. Задържайки в позата е ефективен начин да стегнете корема и засилите метаболизма. Застанете в планк на постелката на опора на дланите и пръстите на краката. Тялото трябва да е в права позиция, а раменете на нивото на китките. Обърнете се настрани на дясно като стегнете тялото, така че седалището да не увисва надолу и повдигнете дясната ръка нагоре. Задръжте за няколко секунди и го направете на другата страна. Ако ви е много трудно поставете коляното на долния крак на земята за опора.  ", "date": "2018.02.10", "title": "Защо не отслабваме само с йога? Основните причини..."}
