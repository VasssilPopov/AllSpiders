{"url": "https://www.dnes.bg/index/2018/03/16/top-7-na-nai-dobrite-turisticheski-destinacii-v-evropa.370944", "text": "\r\n                        \r\n                        \r\n                        \r\n                    В \"ОколСветско\" по  вижте топ 7 на най-добрите туристически дестинации дв Европа.", "date": "2018.03.16", "title": "Топ 7 на най-добрите туристически дестинации в Европа"}
{"url": "https://www.dnes.bg/business/2018/03/16/rodniiat-trudov-pazar-veche-ne-e-donor-na-rabotna-ryka-a-ia-tyrsi.370978", "text": "\r\n                        \r\n                        \r\n                        \r\n                    \r\nТя подчерта, че през 2017 г. е имало повишение на средната работна заплата с 11% на годишна база, но добави, че нараства много относителният дял на възрастните хора у нас.\r\n\"Актюерските разчети сочат стабилност на пенсионната система до 2040 г. До 2037 г. възрастта за пенсиониране трябва да стане 65 години. Работодателите и сега настояват за повишаване на възрастта за пенсиониране\", обясни тя и отбеляза, че трябва да се има предвид здравеопазването и продължителността на живота в страната.\r\nСпоред Христина Христова държавата изпълнява своите функции да подпомага пенсионната система. По думите ѝ обаче, трябва да се търсят нови начини младите хора да формират нова осигурителна култура и по-голяма лична отговорност за бъдещата пенсия.\r\nБившият социален министър призна за пробойни в системата - ранното пенсиониране и инвалидните пенсии.\r\nИкономическият експерт Лъчезар Богданов пък посочи, че България е с втори най-висок ръст на разходите за труд, а 133 хил. са допълнилно заетите за година спрямо предходната. Той каза още, че безработицата е на почти рекордно ниски стойности, а делът на хората в трудоспособна възраст, които работят, е с рекордно високи стойности.\r\n\"За последните 10 години делът на хората между 55 и 64 години, които работят, значително се е увеличил. Работодателите трябва да навикват с мисълта, че все повече ще работят с възрастни хора\", коментира той в предаването \"Денят ON AIR\".\r\nБогданов е на мнение, че ако икономиката ни се адаптира до по-дълго оставане на пазара на труда и по-късно пенсиониране, ще имаме по-малък натиск от демографската криза.\r\nНачинът за справяне е по-високи частни спестявания. Има много къде да расте спестяването в страната, смята икономистът.", "date": "2018.03.16", "title": "Родният трудов пазар вече не е донор на работна ръка, а я търси"}
{"url": "https://www.dnes.bg/notifikacii/2018/03/16/rus-i-perfekten-donald-trymp-sinyt-na-saied-i-djamila.370766", "text": "Дори в утробата на майка си Доналд Тръмп бил необичайно активен. Докато майка му се опитвала да си поспи през нощта той бил неспокоен, ритал и се обръщал. \r\nМесеци по-късно, в един дъждовен следобед, в прашно село с 200 сгушени къщи, той се явил на бял свят без акушерки и лекари. Съседката дошла да помогне. Той имал руса коса...Това не е Доналд Тръмп, синът на Мери и Фред Тръмп. Това е Доналд, третото дете на Джамила и Сайед Асадула, роден в окръг Шахристан, дълбоко в афганистанската провинция Дайкунди на 3 септември 2016 г. По същото време на хиляди километри от там неговият съименник е вкопчен в разгорещена президентска надпревара.Малкият Доналд получил името си, защото неговият баща Сайед се възхищава на американския магнат. Сайед е роден в бедно семейство, на място, в което недобрата реколта от бадеми, е разликата между глад и ситост. Той се добрал до университет, взел диплома и образованият Сайед започнал да чете книгите на Тръмп. Гледал го по телевизията, която е достъпна за семейството му заради соларни панели, осигурени в селото от организация за помощи.Той се надявал, че кръщавайки сина си на известен бизнесмен и телевизионна звезда, някак ще се отрази на късмета на детето. Досега обаче това не се е случило. Дори обратното, заради името на детето семейството е прокудено от селото си в Дайкунди и сега живее под наем в Кабул.\"Четох книгата на Доналд Тръмп \"Как да станеш богат\". После четох за произхода му, как е построил Тръмп Тауър, как е станал лидер. Разбрах, че е човек, който работи много. Мислех, че ако кръстя сина си Доналд Тръмп, ще се отрази на неговата личност, на неговото поведение\", споделя Сайед пред \"The New York Times\", държейки сина си в скута си.Когато бебето се родило първоначалната прилика заради русата коса и бяла кожа още повече убедила бащата в правотата му.\"Когато синът ми се роди косата му беше напълно руса, същата като на Тръмп\", разказва той. И така решил - наистина ще го кръсти Тръмп.В първите 10 дни от раждането си обаче бебето нямало име. По традиция бабите и дядовците решават името, а родителите се съгласяват. Сайед искал да скъса с тази традиция, но това било прекалено голямо предизвикателство и не можел да каже на семейството си. Поне съпругата му Джамила се съгласила с него.Когато решението им станало ясно семейството Асадула им се подиграло. После се ядосали.\"Казваха ми: Как може да избереш името на неверник за твоят син?\", казва Сайед. Отношенията със семейството не били добри след това.\"Баща ми е гневен мъж. Той ми каза, че не може да толерира факта, че съм нарекъл сина си Доналд Тръмп. Затова напуснах и преместих семейството си в Кабул\", разказва Сайед.Историята на младия Доналд, който е вече на година и половина, си остава в семейството дори когато се местят в Кабул. Но наскоро копие на акта за раждане на детето започва да циркулира из социалните мрежи. Сайед казва, че акта е разпространен от служителите в службата за регистрация на населението без неговото разрешение.В службата в Кабул, отговорна за легализирането на лични документи от други провинции, дори се отнесли към него с презрение. Бил заплашен, че ще бъде изпратен в афганистанската агенция за разузнаване за разпит. Просто защото е кръстил сина си Доналд Тръмп.\"като отидох там служителите видяха името и ме попитаха: \"Какво е това? Доналд Тръмп?\". Казах: Да, има ли проблем?\", споделя Сайед. Изгледали го с присмех и после казали: \"Вижте, той е кръстил сина си Доналд Тръмп. Какви необразовани хора!\"Критиците казват, че Сайед е дал това име на сина си просто, за да привлече внимание и да поиска убежище. Той отрича.А откакто името на неговия син става известно и друго семейство се е \"похвалило\" с именитите си деца. Гулам Али Пайман, също от Шахристан в Дайкунди казва, че преди две години са му се родили близнаци. Единият - Владимир Путин. Другият - Барак Обама. Жена му обаче не била съгласна, искала да нарече втория Тръмп.В документите, които представил пред \"The New York Times\" обаче не става ясно дали са оригинални и дали наистина има такива деца.Служител в бюрото за регистрация казва, че не е чувал за такъв случай с деца, кръстени Путин и Обама.Но за Доналд Тръмп определено е чувал: \"Неговият баща е Сайед Асадула!\"", "date": "2018.03.16", "title": "Рус и перфектен: Доналд Тръмп – синът на Сайед и Джамила"}
{"url": "https://www.dnes.bg/sofia/2018/03/16/moje-li-kitai-da-otloji-sreshtata-16-1-v-sofiia.370899", "text": "16+1 е инициатива на предишното китайското правителство, която започна от 2011, т.е тя предшества инициативата \"Един пояс, един път\". Засега няма статут на международна организация. Целта ѝ е да развива сътрудничеството между Китай и 16 страни от ЦИЕ. Това каза Кръстьо Белев от Българо-китайската асоциация за бизнес в ефира на Във връзка с въпроса дали срещата в София може да бъде отложена, Белев каза, че засега няма нищо официално.Той посочи, че досега тези срещи винаги са се провеждали или в края на октомври, или в началото на ноември.Предварителната нагласа бе за една такава дата, добави още той.Вижте повече на", "date": "2018.03.16", "title": "Може ли Китай да отложи срещата \"16+1\" в София? "}
{"url": "https://www.dnes.bg/mish-mash/2018/03/16/fotograf-izkustvenata-krasota-e-vredna-za-mladite.370979", "text": "Изкуствената красота се налага все повече в нашето ежедневие и става все по-достъпна. Освен това тя е вредна за младото поколение. Това е мнението на младия фотограф Лео Кирилов.\r\nТой е автор на проекта \"Токсичен\", посветен на жената, която цени естествената красота. Кирилов е заснел поредицата от шокиращи снимки, които показват налагането на изкуствената красота в обществото, а моделът пред неговия обектив е Диана Николова.\r\n\"Остават все по-малко естествени жени. В крайна сметка се получава една силиконова кукла\", каза в студиото на \"Денят ON AIR\" младият фотограф и автор на проекта \"Токсичен\" Лео Кирилов.\r\nТой отбеляза още, че се тиражират все повече такива новини, музикални видеоклипове, хора и конкурси. Фотографът сподели, че не е против естетическите корекции, но според него те трябва да са леки и не трябва да се прекалява с тях.\r\nЛео Кирилов каза също, че възнамерява проектът \"Токсичен\" да има своето продължение.\r\n\"Този път акцентът ще бъде върху мъжа, не толкова върху жената\", уточни фотографът пред Bulgaria ON AIR.\r\n ", "date": "2018.03.16", "title": "Фотограф: Изкуствената красота е вредна за младите!"}
{"url": "https://www.dnes.bg/notifikacii/2018/03/16/vladimir-putin-mrazen-ot-zapada-obojavan-ot-rusnacite.370948", "text": "Той е ненавиждан от Запада, който го обвинява за анексирането на земите на едни и за намеса в изборите на други. В Русия обаче Владимир Путин си остава един обичан и подкрепян президент, който е сигурно, че ще спечели нов президентски мандат на 18 март, пише Тео Мерц от Франс прес.Путин може да разчита на около 70 процента от гласовете на предстоящите президентски избори, сочат прогнозите на ВЦИОМ. Критиците на Путин го обвиняват, че е консолидирал властта си чрез контрол върху медиите и ограничаване на обществените свободи по време на осемнадесетте си години на власт. \r\nНа основния опонент на Путин - Алексей Навални - беше например забранено да участва до 2024 година поради осъдителна присъда. Навални твърди, че процесът е бил режисиран от Кремъл.Въпреки това за милиони руснаци Владимир Путин е човекът, донесъл стабилност след политическия и икономически хаос на деветдесетте години на миналия век. Според тях Путин е този, който възстановява авторитета и ролята на Москва на международната сцена, загубени след унизителния крах на Съветския съюз.\"Путин е огледало и всеки вижда в него, каквото желае\", отбелязва пред Франс прес политическият анализатор Константин Калачов. \"За някои той е човекът, вдигнал Русия отново на крака, възстановил доброто състояние на армията и военната индустрия. За други той е подобрил жизнения стандарт и гарантирал изплащане на пенсиите без забавяне\".В чужбина е обратното: Владимир Путин е на първите страници на изданията като въплъщение на абсолютното зло. \"Фактът, че го възприемат като главния противник на Запада, е потвърждение за статута му на важен политик\", отбелязва Калачов. \"Щом се страхуват от вас, значи ви уважават\".\r\n\r\nРепутацията на Владимир Путин в чужбина беше помрачена от ролята на Русия в украинския конфликт. Това го постави под ударите на санкциите на САЩ и Европейския съюз от 2014 година насам.Русия често е сочена с пръст и заради военната подкрепа, която оказва на режима на сирийския президент Башар Асад. А разкриването на голяма система за допинг на руските спортисти, довело до изключването на Русия от Олимпийските игри през 2018 година, не спомогна за покачването на популярността на руския президент.\r\nГледната точка на Владимир Путин по всички тези обвинения е, че всъщност те показват безпокойството на Запада от една силна Русия. \"Силен президент за силна страна\" е и лайтмотивът на кампанията на Путин за президентските избори на 18 март.В началото на март в реч във Федералното събрание той представи новите \"непобедими\" оръжия на Русия, обръщайки се към Запада: \"Сега вече ни слушайте!\". Президентът играе ролята на \"ос на злото\", около която Западът \"се сплотява и мобилизира\", обяви с угодническа усмивка руски журналист, който интервюира Путин по телевизията. \"Представете си какво ще правят без Вас!\".\r\n\r\nОсвен ако не се случи нещо много изненадващо, на 18 март Владимир Путин ще спечели четвърти мандат, който ще му осигури власт до 2024 година. Съгласно социологическите проучвания, кандидатът, който ще събере най-много гласове на изборите в неделя след Путин, е милионерът Павел Грудинин, издигнат от Комунистическата партия на Руската федерация. Той се очаква да получи около осем процента.Путин \"умело използва всички страхове и комплекси на населението\", казва Константин Калачов, добавяйки, че основният страх на руснаците е завръщане към нестабилността на деветдесетте години. \"Хората се страхуват, че ще изгубят това, което притежават. Този страх е изключително силен в провинцията, където животът е труден\".По време на кандидатпрезидентската кампания през 2012 година, когато беше премиер при президента Дмитрий Медведев, Путин обещаваше да подобри живота на руснаците. Но в крайна сметка, последният му мандат беше белязан от икономическа рецесия и влошаване на качеството на живота.За Алексей Навални седемдесетте процента очаквана подкрепа за Путин на изборите всъщност не означават истинско одобрение на неговата политическа програма, а по-скоро показват усещане за липса на истински избор.\r\nВ провинцията \"си казват (...) няма друг освен Путин, за него ще гласувам!\", заяви Навални наскоро в интервю за Франс прес.В Москва по време на проява в подкрепа на президента, поддръжниците на Путин изглежда споделяха същото чувство. \"Не виждам друг човек, който може да бъде наш върховен главнокомандващ\", заяви кинорежисьорът Никита Михалков пред стохилядната тълпа. \"Той е единственият. Путин е нашият президент\". (БТА)\r\n ", "date": "2018.03.16", "title": "Владимир Путин – мразен от Запада, обожаван от руснаците "}
{"url": "https://www.dnes.bg/notifikacii/2018/03/16/poveche-ot-polovinata-ski-turisti-v-bansko.370910", "text": "Очакваме равносметката на зимния туристически сезон в България да са 1,2 млн. чуждестранни туристи, влезли у нас. Принципно числата се движат в тези рамки. Имаше спад в ски туризма в началото на януари заради топлото време. Ски туристите ще бъдат около 190 хил., като повече от половината са в Банско.Това посочи Румен Драганов от Института за анализи и оценки в туризма в ефира на Що се отнася до Банско, там са реализирани около 360 хил. нощувки, което е ръст от 17%. Това значи, че средно там е имало по 6 хил. туристи, което значи под ¼ заетост на легловата база – 20-22%. Това е средна заетост по време на сезона, като тези числа са ниски, но все пак има повишение в сравнение с предишни години.Това, смята Драганов, се дължи на липсата на алтернативни продукти като кулинарен туризъм, екстремен туризъм и др.Ранната дата, на която през тази година е Великден, допринася за по-добрите резултати за зимните курорти. Респективно, когато празникът е по-късно, се облагодетелстват морските такива, отчете гостът в студиото.По време на великденските празници се очаква голям наплив на румънски туристи по Черноморието, където ще работят около 40 хотела.Акцент в разговора бе поставен и върху лансирания наскоро държавен проект „Сподели България“, насочен към насърчаването на винения и кулинарен туризъм в Югозападния регион, както и на редица други важни теми от сектора. Вижте повече на ", "date": "2018.03.16", "title": "Повече от половината ски туристи – в Банско!"}
{"url": "https://www.dnes.bg/health/2018/03/16/kakvo-se-sluchva-s-myja-prez-andropauzata.370903", "text": "Д-р Георги Лазаров е специалист по урология и андрология в Първа САГБАЛ \"Света София\". Занимава се с диагностика, лечение и профилактика на заболявания на мъжката полова система и стерилитета при мъжа.  Жените над 40-годишна възраст, по различно време, влизат в така наречената менопауза, която е хормонално обоснована и при нея яйчниковият резерв се изчерпва. По същия начин и мъжете след 40 години започват постепенно да навлизат в една втора възраст, която се нарича андропауза. При някои от мъжете тя започва дори още на 38 години, но не бих казал, че има тенденция към \"подмладяване\". Това е едно състояние, а не болест, свързано с нивото на мъжкия полов хормон. Тестостеронът при мъжете след 35-годишна възраст постепенно започва да спада с по 10% на 5 години, което е нещо нормално и няма нищо страшно и фатално.  За разлика от менопаузата при жените, която е някъде от 5-6 месеца до 1 година, при мъжете андропаузата е 15-20 и повече години, което е доста широк диапазон.   Както при жените, така и при мъжете започват едни и същи симптоми от типа на лесна раздразнителност, по-къс сън, по-раннно ставане, което е свързано и с натрупания стрес. За това основно отношение има тестостеронът. Мускулната маса и лесната умора са част от общата симптоматика. Също така и депресията, която еднакво идва и при жените и при мъжете, които мислят че едва ли не настъпва края на живота, но не е съвсем така. Но доста пациенти отиват и се лекуват при психиатри от няма и какво. Това са общите симптоми, но има и други.  ", "date": "2018.03.16", "title": "Какво се случва с мъжа през андропаузата?"}
{"url": "https://www.dnes.bg/sofia/2018/03/16/kolite-v-borisovata-veche-s-ogranichen-dostyp.370964", "text": "От утре се ограничава достъпът на автомобили в парк \"Княз-Борисова градина\", съобщиха от пресцентъра на Столичната община.Поставените бариери на входовете откъм ул. \"Незабравка\" (до зала \"София\") и откъм бул. \"Драган Цанков\" (до \"Спортна София\") вече няма да пропускат автомобили, с изключение на такива със специален режим като линейки, пожарна, полиция.Съгласно Наредбата за изграждане, поддържане и опазване на зелената система на Столична община, в обществените зелени площи се забранява преминаването и паркирането на моторни превозни средства, с изключение на такива със специален режим.В парка ще се допускат за кратковременен престой автомобили с пропуск, издаден от Дирекция \"Зелена система\" на Столична община, с цел обслужване на обекти и извършване на поддръжката на парка.В събота и неделя ще се разрешава паркиране по бул.\"Драган Цанков\" в крайна дясна лента в участъка от парк-хотел \"Москва\" до кръговото кръстовище на Телевизионната кула.", "date": "2018.03.16", "title": "Колите в \"Борисовата \"– вече с ограничен достъп "}
{"url": "https://www.dnes.bg/notifikacii/2018/03/16/nova-studena-voina-v-bydeshtiia-mandat-na-putin.370943", "text": "Обещавайки на САЩ \"незабавен\" отговор в случай на ядрено нападение, президентът Владимир Путин - почти сигурен, че ще спечели четвърти мандат на 18 март - зададе тона: епохата на напрежение със Запада не е приключила, коментира в совй анализ Франс прес.Ако не се случи нещо невероятно изненадващо, след безинтересна, но изобилстваща с дипломатически сблъсъци между Москва и западните сили предизборна кампания, се очаква бившият агент от КГБ да спечели изборите на 18 март, което ще му даде възможност да управлява до 2024 г.\"Изглежда, в навечерието на руските президентски избори конфликтът между страната ни и Запада може да достигне едно небивало, още по-опасно равнище\", отбелязва информационният сайт Газета.ру, говорейки за \"нова Студена война\".В началото на март 65-годишният Владимир Путин похвали новите оръжия на Русия в наситена с военна реторика реч - една от най-войнствените, които е произнасял през 18-те си години на власт.Ако Русия или неин съюзник бъдат атакувани с ядрено оръжие, \"нашият отговор ще е незабавен\", предупреди той и представи нови руски оръжия, които обяви за \"непобедими\".На 7 февруари Вашингтон съобщи, че е убил в Сирия най-малко 100 бойци, подкрепящи режима, сред които много руски наемници. Москва призна, че са убити петима руски граждани, но подчерта, че те не са били от руската армия.Някои съзряха в това необичайна пряка конфронтация между руските и американските сили на фона на най-лошите отношенията между Москва и Вашингтон, отровени от подозрения за руска намеса в американския изборен процес.В интервю за американската телевизия Ен Би Си миналия петък Владимир Путин отново отхвърли тези обвинения, опровергавайки твърденията за каквато и да било евентуална роля на руската държава в избирането на Доналд Тръмп през 2016 г.На 6 март напрежението в отношенията със Запада ескалира с още една степен, след като британската полиция съобщи, че бившият руски шпионин Сергей Скрипал, двоен агент, работил за британците, е бил отровен в градчето Солсбъри в Южна Англия. Оттогава не спират спекулациите за ответната реакция на Лондон, ако се окаже, че Москва е замесена в случая. Отношенията между Русия и Запада са \"на най-токсичното си равнище от края на Втората световна война, а аферата \"Скрипал\" може да ги отрови още повече\", твърди Газета.ру.\r\n\r\nВсичко това е по-скоро полезно за кандидата Путин, тъй като, както показват сондажите, имиджът на обсадена и обвинявана от Запада във всички злини Русия е фактор, насърчаващ руснаците да се обединят и гласуват за него.\r\nИ то въпреки спада в жизненото равнище през сегашния му мандат, белязан от икономическа рецесия.\r\nВ речта си пред парламента руският президент обеща мерки за борба с бедността. Само че \"предизборните обещания се обезценяват и стават съвсем излишни\", отбелязва анализаторът от московския център \"Карнеги\" Андрей Колесников.\"Политическият режим кани пътниците си - руснаците - да тръгнат на път, без да ги уведоми нито за часа на тръгване, нито за посоката, а и за състоянието на превозното средство\", казва той.Макар да смята, че не получава достатъчно помощ от държавата за двете си деца, 37-годишният таксиметров шофьор Сергей Иншаков е сигурен, че ще гласува за кандидата Путин. \"Сега нямаме нужда от промени. Путин трябва да завърши това, което започна\", обяснява той пред АФП.Путин, за когото според най-новите допитвания са заявили намерение да гласуват 70 процента от запитаните, изпреварва с много съперниците си - най-близкият от тях, комунистът Павел Грудинин, събира едва 7,8 процента.\r\n\"Това няма да са избори в истинския смисъл на думата, а един вид празник на идентичността на посткримското мнозинство\", твърди Колесников.Рейтингът на популярността на Владимир Путин скочи с анексирането на украинския полуостров от Москва на 18 март 2014 г. Четвъртата годишнина от това присъединяване ще бъде чествана в деня на президентските избори.\r\n\r\nЛишен от право да се кандидатира до 2024 г., основният противник на Кремъл Алексей Навални многократно призова избирателите да бойкотират вота.Няколко хиляди руснаци откликнаха на призива му, излизайки на протест на 28 януари. Навални, който тогава беше задържан за кратко, изрази опасения, че в изборния ден може да бъде пратен в затвора. Въпреки усилията му се очаква, както сочат сондажите, изборната активност да достигне 60 процента, което би осигурило на Владимир Путин желаната легитимност.Тя може да го насърчи да прокара редица закони, ограничаващи още повече гражданските свободи и насочени най-вече срещу медиите и опозицията, отбелязват критици на Кремъл.Така например руските депутати обсъждат закон, който ще даде възможност за \"нежелателни\" да бъдат обявявани не само организации, но и отделни хора и да се ограничава достъпът им до публичното пространство.\"Заражда се явлението \"тирания на мнозинството\". Страната остава единна зад обичайните антизападни, изолационистки и консервативни ценности\", казва Колесников. (БТА)\r\n ", "date": "2018.03.16", "title": "Нова студена война в бъдещия мандат на Путин?"}
{"url": "https://www.dnes.bg/notifikacii/2018/03/16/edna-snimka-ot-nashe-stolipinovo-naricatelna-za-dortmund.370876", "text": "Един кадър от Пловдив, заснет през 2011 година, разбуни духовете в Дортмунд: разпространяват го из блогове и в социалните мрежи, но с грешно описание. Под снимката пише, че показва проблемен дортмундски квартал.\r\nПрез февруари 2011 журналистите Габи Коле и Петер Бандерман от вестник \"Рур Нахрихтен\" решават да посетят Пловдив, за да разберат защо толкова много жители на квартал Столипиново се заселват в северната част на град Дортмунд, която минава за проблемен квартал. \r\nПо време на престоя си журналистите правят и няколко снимки, които публикуват още тогава в статията си под заглавие \"Ето как живеят децата от българското ромско гето\". На една от снимките се вижда занемарен многоетажен панелен блок, а пред него - порутена жълта пързалка и безброй боклуци, пише .\r\nНавремето кадрите предизвикват голям интерес. Журналистите постигат целта си: да покажат мизерните условия, в които са принудени да живеят децата в пловдивския квартал Столипиново. \r\nПубликацията им обаче ненадейно заживява втори живот: десни популисти и екстремисти копират въпросната снимка и започват да я използват като пропагандно средство за различни цели. Например в блогове с твърдението, че кадърът изобразява актуалната ситуация в северната част на Дортмунд, за която били виновни пришълците от Източна Европа.\r\nИ днес снимката със занемарения блок и порутената пързалка продължава да витае из интернет пространството. Някои от последните ѝ \"изяви\" са свързани с германския скандал около дизела. Един германски юзър в Twitter пише над снимката следното: \"Политиците си поставят правилни приоритети: със забраната на дизела най-накрая ще си струва да се живее в германските градове (като Дортмунд например)\". \r\nПо същата тема и в комбинация със същата снимка от Пловдив друг потребител коментира: \"Вижте Дортмунд през 2018... Но, слава Богу, скоро тук вече няма да преминава нито един мръсен дизел. Благодарим, Германия!\". Впоследствие администраторите на Тwittert изтриват въпросния кадър. Но междувременно снимката на \"Рур Нахрихтен\" е публикувана толкова често в комбинация с текста \"северната част на Дортмунд\", че при търсене на израза \"Dortmund Nordstadt\" в Google тя излиза на първо място.\r\n\r\nПотребител на име Andy Feistel коментира случая така: \"Според достоверни източници в интернет тази снимка би трябвало действително да показва северната част на Дортмунд... След като се разрових из интернет обаче, установих, че това не отговаря на истината. Да, можем да си представим, че подобни места има и в западните провинции на Германия. В крайна сметка за никого не е тайна, че и тук вече има т.нар. No Go Areas. Но поуката от тази история е следната: човек може да вземе някаква снимка и да напише под нея каквото си иска. И мнозина ще му повярват. Самият аз се хванах на въдицата.\"\r\n ", "date": "2018.03.16", "title": "Една снимка от наше Столипиново – нарицателна за... Дортмунд"}
{"url": "https://www.dnes.bg/notifikacii/2018/03/16/predizborno-putin-vodi-no-koi-shte-e-prezidentskiiat-burger.370856", "text": "\r\n                        \r\n                        \r\n                        \r\n                    Убедителна преднина за Владимир Путин дни преди президентските избори в Русия. Това показаха последните социологически проучвания.\r\n \r\nСпоред данните, настоящият държавен глава води пред опонентите си с 69% от гласовете. На този фон, руско заведение за бързо хранене реши да проведе свои собствени избори… за президентски бургер.\nСпециалните бургер-избори се провеждат в руския град Краснодар. Там, чрез избора си на сандвич, клиентите ще могат неформално да подкрепят своя президентски избранник, разказва .Целта на всеки сандвич е да пресъздаде характера на кандидата, от който е вдъхновен.Вкусните избори привлякоха стотици клиенти, които се насладиха на своите бургер кандидати. А дали резултатите ще съвпаднат с реалните избори ще стане ясно на 19 март.", "date": "2018.03.16", "title": "Предизборно: Путин води, но кой ще е президентският... бургер?"}
{"url": "https://www.dnes.bg/izvanrelsi/2018/03/16/toi-ni-zaveshta-nai-dobrite-citati-na-hoking.370952", "text": " 1. \"Гледайте нагоре към звездите, а не надолу в краката си. Опитайте се да разбирате онова, което виждате и защо съществува вселената. Бъдете любопитни\".2. \"Тихите хора имат най-шумните умове\". 3. \"Най-големият враг на знанието е невежеството - това е илюзията за знание\". 4. \"Забелязал съм, че дори хората, които вярват, че нямаме свободна воля и всичко е преопределено, се оглеждат, преди да пресекат улицата\". 5. \"Перспективата за ранна смърт ме накара да осъзная, че животът е за да го живеем\". 6. \"Животът щеше да е трагичен, ако не е забавен\". 7. \"Вярвам, че извънземният живот е доста развит във Вселената, за разлика от разумния. Някои казват, че разумен живот ще се появи и на земята някой ден\". ", "date": "2018.03.16", "title": "Той ни завеща... Най-добрите цитати на Хокинг"}
{"url": "https://www.dnes.bg/temida/2018/03/16/ubiicite-na-jeni-35-partniori-25-rodnini.370951", "text": "Дебненето, преследването и психологическият тормоз над жени да стане престъпление срещу личността, обмисля правителството. Това стана ясно от думите на правосъдния министър Цецка Цачева по време на конференция за бъдещето на жените. \n\n\n\r\nМинистерството на правосъдието предвижда допълнения на наказателните състави, свързани с убийства или телесна повреда, с които да бъдат инкриминирани всички форми на домашно насилие, стана ясно от изказването на ресорния министър.\r\n \r\nНа първо място тя посочи дебненето и преследването на жертвите, което в момента не е престъпление по смисъла на Наказателния кодекс.\r\n \r\nПсихичното насилие също не се наказва като самостоятелно престъпление, а е широко разпространена форма на насилие, допълни Цачева, цитирана от Дарик радио.\r\nТя посочи като примери вербалното насилие чрез обиди, публичнотото злепоставяне, както и лишаването на жертвата от пари за издръжка. \r\nОбмислят се и промени, свързани с наказателния процес срещу извършителя и допълнителна защита на пострадалия. Такава мярка е незабавното информиране на пострадалия, когато извършителят избяга или бъде пуснат на свобода по-рано или окончателно.\r\n \r\nЦецка Цачева увери, че всяко едно от предложенията ще бъде много добре обмислено и прецезирано.", "date": "2018.03.16", "title": "Убийците на жени – 35% партньори, 25% роднини "}
{"url": "https://www.dnes.bg/zvezdi/2018/03/16/po-speshnost-operiraha-suzanita-ot-apendicit.370938", "text": "Нашумялата в музикалните среди дъщеря на Орхан Мурад – Сузанита, е оперирана по спешност в частна клиника в Пловдив, пише \"България днес\". Майката на изпълнителката – Шенай, споделя: \"Сузи се оказа с възпален апендикс и два дни се превиваше от болки, но нищо не можеше да я накара да иде на лекар. Тя мислеше, че просто я боли коремът, но се оказа доста по-сериозно. Накрая, когато вече я болеше нетърпимо, я качихме в колата и я закарахме в клиниката\". Сузанита е била приета и веднага е откарана в операционната зала. \"Беше в клиниката пет – шест дни. Изписаха я, защото настояваше, а лекарите прецениха, че раната зараства перфектно, шевовете са чисти, затова я пуснаха, макар и все още на антибиотици. А тя, милата, се тръшкаше да излезе по-скоро от болницата, за да ходи на участия и да е коректна. Разбира се, абсолютно ѝ е забранено да танцува и да скача, но Сузи ще може да пее на сцена. Явно младостта ѝ помага, защото се възстановява много бързо и кипи от енергия\", споделя още майката на певицата. Шенай допълва още, че Сузинита не смята да пропуска свой ангажимент и да не разочарова своите почитатели, с уговорката да бъде по-скромна с танците. Още новини за звезди четете на ", "date": "2018.03.16", "title": "По спешност: Оперираха Сузанита от апендицит"}
{"url": "https://www.dnes.bg/temida/2018/03/16/shefyt-na-zdravnata-kasa-v-lovech-ostava-v-aresta-za-72-chasa.370961", "text": "Окръжната прокуратура в Ловеч постанови 72-часова мярка за задържане на директора на Районната здравна каса в града Антонио Маринов, съобщи говорителят й Кирил Петров. \n\r\nТой бе задържан вчера при акция на ДАНС и полицията, като в сградата на РЗОК - Ловеч беше направен обиск, иззети са документи и са разпитани служители.\r\nПо-рано днес говорителят на главния прокурор Румяна Арнаудово съобщи, че в рамките на 3 месеца Маринов е ощетявал РЗОК.\r\n\"Досъдебното производство започна по сигнал на ДАНС, които са извършили предварителна проверка и са предоставили данни, кои са оценени от нас като достатъчни за извършено престъпление по служба\", заяви тя. \r\nУстановено е, че на 18 септември 2017 г., в нарушение на няколко разпоредби, директорът на РЗОК-Ловеч е сключил договор с частно болнично заведение, обясни Арнаудова.", "date": "2018.03.16", "title": "Шефът на Здравната каса в Ловеч остава в ареста за 72 часа"}
{"url": "https://www.dnes.bg/world/2018/03/16/amerikanski-helikopter-se-razbi-v-irak.370965", "text": "Американски военен хеликоптер се е разбил вчера в Ирак. Всички седем души на борда са загинали, предаде Асошиейтед прес, като се позова на министерството на отбраната на САЩ.Няма данни катастрофата да се дължи на вражески действия. Води се разследване, съобщи Пентагонът в комюнике.\r\nСпоред американски официални източници хеликоптерът се е разбил в Западен Ирак.Вертолетът бил използван от военновъздушните сили на САЩ за спасително-издирвателни операции в бойни условия. В момента на катастрофата вчера следобед той се предислоцирал и паднал в района на град Каим, провинция Анбар.Друг американски хеликоптер незабавно съобщил за катастрофата и на място били изпратени смесени иракско-коалиционни сили за бързо реагиране, за да осигурят охрана на периметъра.Източник от американската армия заяви пред Ройтерс, че се е разбил хеликоптер Ейч Ейч-60 \"Пейв хок\". (БТА)\r\n ", "date": "2018.03.16", "title": "Американски хеликоптер се разби в Ирак "}
{"url": "https://www.dnes.bg/obrazovanie/2018/03/16/privilegii-za-romchetata-pyrvolaci-ne-i-za-smetka-na-drugite.370925", "text": "Ще бъдат прецизирани текстовете, които дават привилегии на малцинствата при записване в първи клас, така че да не бъдат ощетени останалите деца. Това обеща образователният министър Красимир Вълчев в отговор на недоволството, че това е дискриминационно и създава привилегии на база етнически произход.По-рано тази седмица и групата на Патриотите в Столичния общински съвет се обяви срещу спорната промяна на Наредба 10 на МОН.\n\n\"Ще прецизираме текста, така че да не бъде за сметка на останалите деца. Тези деца ще бъдат насочвани след класирането, само в училища, където няма неприети деца от прилежащия район\", успокои Красимир Вълчев.По думите на просветния министър не става въпрос за дискриминация, а по-скоро за административна мярка. Той допълни, че трябва да се провеждат политики за десегрегация, за да не се увеличава броя на сегрегираните училища.\"Много общини провеждат такава политика. Тя предотвратява това едни училища да бъдат нежелани и целият район да се превърне в нежелан\", обясни Вълчев.Образователният министър отговори и на притесненията, че децата ще могат да учат само в определено училище заради принципа на уседналостта.\"Детето може да бъде записано във всяко едно училище. Но когато в едно училище има повече желаещи, отколкото са местата, трябва да има принцип, по който да бъдат избрани децата - тези които живеят в прилежащия район са с предимство\", обясни Вълчев.Той коментира и закупуването на шкафчета за училищата, за да не носят децата тежки раници. По думите му е възможно реализацията на тази програма да започне през следващата учебна година и да завърши за около 2 години.\"Учениците от 1 до 7 клас са около 450 хил., ние прогнозираме, че между 150 и 200 хил. шкафчета ще бъдат закупени със средствата за тази година. В момента в част от училищата има шкафчета, тъй че не тръгваме от нулата\", каза Красимир Вълчев. ", "date": "2018.03.16", "title": "Привилегии за ромчетата първолаци? Не и за сметка на другите!"}
{"url": "https://www.dnes.bg/sofia/2018/03/16/jiteli-na-kv-lozenec-vyrnete-ni-shesticata-inache-protesti.370894", "text": "Гражданите на столичния квартал \"Лозенец\" са против готвеното закриване на трамвайното трасе до басейна Спартак. Те дадоха срок на Столичната община до един месец да възстанови движението на трамвай № 6 със същото разписание, както преди временното му спиране. Решението беше категорично взето на обществена дискусия, съобщават от \"Спаси София\".В противен случай жителите на квартала заплашват с протести и гражданско неподчинение, припомняйки, че вече бяха събрани близо 5000 подписа срещу спирането на трамвая по бул. \"Арсеналски\".\n\"Преди две години кметът Йорданка Фандъкова обеща, че Шестицата се спира временно, за година и половина, заради строителството на метрото. Две години по-късно работата по метрото приключи, но управниците не само не спазиха обещанието си, но и възнамеряват завинаги да ликвидират трамвайното трасе\", обясняват от организацията.  От \"Спаси София\" са изготвили шаблон за жалба срещу ликвидирането на поредното трамвайно трасе в столицата и призовават всички столичани да участват в спасяването на Шестицата.\"Всеки може да намери жалбата на нашия сайт и може да я внесе лично в Столичната община на ул. \"Московска\" № 33 или онлайн през виртуалното деловодство на общината в call.sofia.bg\", поясняват от организацията.\"Тази битка не е само за запазването на трамвая в Лозенец, който е безалтернативен и дава много полезни връзки за живеещите и работещите в района. Това е битка срещу систематичното унищожаване на един от символите на София - нейните трамваи. Това е битка за здравословен живот в нормална градска среда, както и срещу прахосването на публични средства и унищожаване на съществуваща инфраструктура, част от която основно ремонтирана едва преди няколко години. Освен това, няма никакви технически или финансови пречки трамваят да се възстанови, стига управляващите да спазят обещанието си\", категоричен е Борис Бонев от \"Спаси София\"Да се закрива готова инфраструктура на екологичен начин на транспорт, каквито са трамваите, в най-замърсената европейска столица е престъпление, настояват от \"Спаси София\". ", "date": "2018.03.16", "title": "Жители на кв. \"Лозенец\": Върнете ни Шестицата, иначе – протести"}
{"url": "https://www.dnes.bg/index/2018/03/16/abiturientski-strasti-kak-da-izberem-idealnata-roklia.370957", "text": "На гости в \"Околосветско\" първата дама на висшата мода в България София Борисова сподели безценни съвети за бъдещите абитуриенти. \"Най-важно за избора е изборът на кройка и силует. Цветът на роклята трябва да е съобразен с телесния. Хубаво е да се слушат съветите на дизайнерите и стилистите\", сподели модният експерт София Борисова. Какво разказа за бляскавото ревю, което представи в най-голямата зала на ЮНЕСКО в един от центровете на висшата мода Париж, вижте във видеото на  Bulgaria ON AIR.", "date": "2018.03.16", "title": "Абитуриентски страсти! Как да изберем идеалната рокля?"}
{"url": "https://www.dnes.bg/obshtestvo/2018/03/16/provesenoto-ot-osmiia-etaj-bebe-veche-si-e-u-doma.370962", "text": "Бебето, което вися от осмия етаж на блок в столичен квартал, на 14 март, беше върнато у дома. Заключението, след проверката на социалните служби, е, че родителите могат да се грижат за едногодишното си дете, както и за 11-годишната му сестричка.Будни граждани от съседния блок на този, където се разигра ужасяващата гледка, бяха заснели клип, който изпратиха до Нова тв.На видео се вижда как жена е провесила малко бебе през балкона.\nПрез това време майката е отскочила до магазина и не си е била вкъщи. Прокуратурата се самосезира, образувано досъдебно производство по случая, припомня .", "date": "2018.03.16", "title": "Провесеното от осмия етаж бебе вече си е у дома"}
{"url": "https://www.dnes.bg/akoshtete-vqrvaite/2018/03/16/detskite-hrani-sys-zavisheno-sydyrjanie-na-sol.370945", "text": "Скорошно проучване разкрива, че 85% от родителите са шокирани от съдържанието на сол в детските и дори бебешки храни. За да отбележи националната седмица за проблеми със солта в САЩ, д-р Франки Филипс споделя неговите наблюдения. Според съобщения на кампанията #FoodYouCanTrust, в която той участва, в американските детски храни, както и тези в други държави, съдържанието на сол е ненужно завишено. Децата се нуждаят от диета с ниско съдържание на сол, но резултатите сочат, че храните, предназначени за подрастващи имат съвсем същите показатели като тези за възрастните хора.  1. Натрият (намира се в солта като натриев хлорид) е необходим за здрава нервна система и мускулна маса. 2. Малко количество натрий присъства естествено в кърмата и това осигурява точната нужда за бебето. 3. Много е важно количеството сол, което поемат децата и подрастващите, защото тогава се оформя тяхното вкусово предпочитание, което ще ги кара да се нуждаят от много сол и като големи хора, а това води до много заболявания. ", "date": "2018.03.16", "title": "Детските храни със завишено съдържание на сол!"}
{"url": "https://www.dnes.bg/notifikacii/2018/03/16/rusnacite-nai-mnogobroini-sred-djihadistite.370969", "text": "Руските граждани са най-голямата група чужденци сред джихадистките бойци в Ирак и Сирия. Това се казва в доклад на Европейската агенция за гранична и брегова охрана.Според анализ на рисковете поне 3417 граждани на Русия се бият на страната на ислямистите. Те са следвани от 3244 джихадистки бойци от Саудитска Арабия, 3000 йорданци и 2926 тунизийци. Листата от Европа се води от французите с 1910 бойци с френски паспорт.Смята се, че поне 400 руснаци вече са се върнали след големите загуби, претърпени от ислямистите през 2017. Като цяло, в бившите съветски републики броят на потенциалните терористи също е най-висок – около 8717 души.За сравнение около 7000 терористи се намират в Близкия изток и около 5718 - в Европа. За Балканите се посочват 845 възможни терористиСлед като през миналата година „Ислямска държава“ загуби голяма част от териториите си в Ирак, Сирия и Либия, терористичната заплаха става по-децентрализирана, се казва в доклада. Това ще затрудни проследяването на потенциални тероисти, тъй като те могат да дойдат от всички посоки.Докладът цитира изследване на Центъра \"Суфан\", според което 40 0000 граждани на 110 държави са се били на страната на ислямистите. Поне 5600 от тях вече са се върнали вкъщи. По данни на Мрежата за привличане на вниманието към радикализацията близо една трета от 5000-те бойци на \"Ислямска държава\" с европейски паспорти, са се прибрали в Европа от бойните полета на Сирия, Ирак и Либия.Докладът на европейската агенция предупреждава, че ислямистката радикализация вече не е само „мъжка работа“, тъй като жените се занимават с обучението и набиране на жени за военните зони. Те се стремят да играят и по-активна роля в терористичните атаки, твърди евроагенцията, припомняйки подготвяното през декември 2016 г нападение срещу катедралата \"Нотр Дам\" в Париж.Почти 1000 жени от Европа са се включили в различни джихадистки групи в Близкия Изток. Няколко стотин малолетни са доведени или родени в региона. Смята се, че много от тях вече са вдовици и сираци.\"Независимо дали е подхранван от доморасъл екстремизъм, от провалили ли се джихадисти, на които е попречено да стигнат до конфликтните зони или от върнали се муджахедини, заплахата от вдъхновени или преки терористични атаки, вероятно ще расте\", е неутешителният извод на доклада на Европейската агенция, който оценява рисковете през настоящата година.", "date": "2018.03.16", "title": "Руснаците – най-многобройни сред джихадистите"}
{"url": "https://www.dnes.bg/obshtestvo/2018/03/16/oproverjenie-bolnicata-v-kyrdjali-ne-e-pred-falit.370946", "text": "Според директорът на болницата в Кърджали, тя не е на ръба на фалита, както твърди прокуратурата. Здравното заведение в града е сред седемте в страната, които се нуждаят от оздравителни промени. \r\n\"Това не отговаря на истината, няма такова нещо\", заяви доц. д-р Тодор Черкезов, цитиран от БТА.\r\nПо думите му нещата са пределно ясни от финансовите документи, а те са фиксирани в годишния отчет, който ще бъде представен през месец май.\r\n\"Научавам от медиите, че е заведено досъдебно производство и не мога да коментирам нищо повече, преди да ми бъдат връчени обвиненията\", каза още д-р Тодор Черкезов.\r\nДнес говорителят на главния прокурор Румяна Арнаудова обяви, че прокуратурата влиза в седем болници в страната, една от които е и кърджалийската, заради безстопанственост в управлението им.\r\nСпоред Арнаудова всички 7 болници, по които са образувани досъдебните производства, са на ръба на фалита, както и Спешният център \"Пирогов\" в столицата.", "date": "2018.03.16", "title": "Опровержение: Болницата в Кърджали не е пред фалит!"}
{"url": "https://www.dnes.bg/izvanrelsi/2018/03/16/zodiite-koito-imat-silen-harakter-i-meka-dusha.370956", "text": " Понякога хората, които изглеждат непобедими, непреклонни и дори страшни, имат много рамина душа и са жалостиви. Това обаче знаят само близките им хора и онези, които са се докоснали до тяхната душа. Те обичат да се правят на лоши и да респектират останалите, но понякога тайно плачат, защото някой ги е наранил.  Лъвовете не могат да си позволят някой да ги види в слаба позиция. Те крият своите неволи и страдания и най-големият им страх е някой да разбере за техните неуспехи. Представителите на този знак никога не падат по гръб и сякаш имат 9 живота. Те показват слабост единствено пред себе си, защото иначе рискуват да изгубят авторитета, който имат дори пред близките. Въпреки всичко те имат много ранима душа, заради голямото си его и дори да не го показват, често страдат от съмнения и обидните думи на някой. Рибите имат доста груб характер. Слаби психолози са и често им се случва да нагрубяват някой без да искат. Те са определяни като най-силният и мъдър зодиакален знак и създават усещането у околните, че винаги може да се разчита на тях и ще се справят с всичко. Да, те наистина са много силни и борбени и смело се хвърлят срещу проблемите, като гледат да не се оплакват от тревоги. Но истината е, че имат много ранима душа, която често страда от несправедливо отношение. Понякога Рибите се усамотяват и плачат горчиво за всички болки, но много рядко показват тази своя страна. ", "date": "2018.03.16", "title": "Зодиите, които имат силен характер и мека душа"}
{"url": "https://www.dnes.bg/obshtestvo/2018/03/16/konvenciiata-na-razdora-otnovo-na-dneven-red.370977", "text": "\r\n                        \r\n                        \r\n                        \r\n                    \"Има невероятна необходимост от публичен дебат. Конвенцията е системен инструмент, който ни казва, че имаме нужда да защитим жертвите на домашно насилие и да наблегнем на превенцията\", това каза пред Димитър Абрашев евродепутатът.Тя увери, че в международния документ не става въпрос за трети пол и еднополови бракове и допълни: \"Никой не казва, че е задължително в образователната система да се вкарва джендър идеология\".\"Жертвите трябва да имат силата и смелостта да говорят пред институциите\", призова Мария Габриел. Според нея основният проблем е мълчанието. \"Нашият глас в тяхна защита ще им даде сила да се чуе техният собствен\", смята тя.Втората част от ексклузивното интервю пред \"Директно\" може да видите в понеделник.И още по темата с дебатираната Истанбулска конвенция: Антоанета Василева от фондация \"Асоциация Анимус\" призова да говорим открито за проблема с домашното насилие. \"Трябва да се мисли в посока защита на жертвите. Има услуги за защита, но те не са достатъчни. Важно е да се развие тази система за пострадалите, защото те трябва да знаят, че има кой да ги подкрепи\".", "date": "2018.03.16", "title": "\"Конвенцията на раздора\" отново на дневен ред"}
{"url": "https://www.dnes.bg/index/2018/03/16/v-denia-na-synia-kolko-e-vajno-da-se-naspivame.370953", "text": "\r\n                        \r\n                        \r\n                        \r\n                    Липсата на добър сън може да причини редица здравословни проблеми. Над 40% от хората страдат от нарушения на съня. Кога да направим консултация при специалист и постижима мечта ли е здравият сън?\r\n\"Една от основните причини за сънната апнея е наднорменото тегло\", каза в студиото на \"Околосветско“ по  д-р Анелия Симеонова. Какви са симптомите на недоспиването и как можем да се справим с тях? Колко важен е сънят за доброто функциониране на организма?", "date": "2018.03.16", "title": "В Деня на съня – колко е важно да се наспиваме?"}
{"url": "https://www.dnes.bg/crime/2018/03/16/pojar-v-kyshta-otne-jivota-na-sobstvenika-i.370955", "text": "65-годишен мъж е починал при пожар в дома си в ловешкото село Голец, съобщиха от ОД на МВР-Ловеч. \r\nСигналът за инцидента е подаден към 1.15 ч. днес на тел. 112.Три екипа на пожарната в Ловеч са участвали в гасенето на горящата двуетажна къща. \r\nСлед потушаването на пламъците, в едно от помещенията на къщата, е открит трупът на собственика й. \r\nПричините за пожара се изясняват.", "date": "2018.03.16", "title": "Пожар в къща отне живота на собственика й "}
{"url": "https://www.dnes.bg/notifikacii/2018/03/16/direktno-djonsyn-obvini-putin-za-otravianeto-na-skripal.370976", "text": "Британският външен министър Борис Джонсън заяви днес, че най-вероятно самият руски президент Владимир Путин е взел решението да се използва невротоксин с военно предназначение при нападението срещу бившия руски агент Сергей Скрипал във Великобритания, предаде Ройтерс.Нямаме нищо против самите руснаци. Няма да има русофобия в резултат на случващото се. Конфликтът ни е с Кремъл на Путин и с решението на президента - а според нас то най-вероятно е негово - да нареди използването на нервнопаралитично вещество по улиците на Обединеното кралство, по улиците на Европа, за пръв път от Втората световна война насам, каза Джонсън.Прессекретарят на руския президент Дмитрий Песков нарече обвиненията на Лондон към руския държавен глава \"непростимо нарушение на дипломатическия етикет\", посочва ТАСС.Ние вече нееднократно заявихме на различни равнища, че Русия няма никакво отношение към тази история. Всяка препратка или споменаване на нашия президент в тази връзка не е нищо друго освен шокиращо и непростимо нарушение на дипломатическите правила на приличие, каза Песков, помолен да коментира изявлението на Борис Джонсън.Междувременно стана ясно, че следственият комитет (СК) на Русия е започнал криминално разследване за покушението с цел убийство в Солсбъри срещу Юлия Скрипал, дъщеря на руско-британския двоен агент Сергей Скрипал. Това съобщи днес говорителката на СК Светлана Петренко, цитирана от ТАСС.Петренко каза още, че започва разследване и за убийството в Лондон на бившия член на ръководството на руската авиокомпания \"Аерофлот\" Николай Глушков. На 4 март Сергей и Юлия Скрипал бяха атакувани в английския град Солсбъри с нервнопаралитично вещество. Те все още са в критично състояние в болница.Бившият заместник-генерален директор по финансовите въпроси на \"Аерофлот\" Глушков е починал на 12 март в британската столица. С разследването на обстоятелствата около смъртта му се занимала звеното за борба с тероризма към британската полиция.От 2010 г. Глушков има политическо убежище във Великобритания, а през 2017 г. съд в Москва го осъди задочно на осем години затвор за просвояване средства от \"Аерофлот\" през 90-те години на миналия век, посочва ТАСС.Агенцията отбелязва, че Юлия Скрипал и Николай Глушков са граждани на Руската федерация, Сергей Скрипал - британски поданик.  По думите на Петренко разследването за атаката срещу Юлия Скрипал е за покушение, извършено по \"общоопасен начин\".Тя добави, че двете следствени дела ще се водят в съответствие с руското законодателство и международните норми и че руската страна е готова за сътрудничество с британските власти. 68-годишният Глушков е бил приближен на руския магнат Борис Березовски, починал преди пет години също при мистериозни обстоятелства във Великобритания, отбелязва Ройтерс.  (БТА)\r\n ", "date": "2018.03.16", "title": "Директно: Джонсън обвини Путин за отравянето на Скрипал"}
{"url": "https://www.dnes.bg/akoshtete-vqrvaite/2018/03/16/kendal-djenyr-za-tatusa-si-biah-piiana-ne-misleh.370950", "text": "22-годишната Кендал Дженър обича да прекалява не само с хапчетата, но и с алкохола.Тя споделя, че през септември 2016 се напила до козирката и си направила татус от вътрешната страна на устната. Кендал избрала надписът \"Мяу\" да бъде увековечен в нейната уста, но след това горчиво съжалявала. Тя казва: \"Бях пияна. Не мислех трезво. Това беше първото нещо, което ми дойде на ума. Просто някакви пиянски решения\".", "date": "2018.03.16", "title": "Кендал Дженър за татуса си: Бях пияна, не мислех!"}
{"url": "https://www.dnes.bg/izvanrelsi/2018/03/16/praktichni-syveti-za-vsichki-na-dieta.370947", "text": "  Един от най-лесните начини да подобрите диетата си и да си помогнете в следването на по-здравословен режим е да направите някои промени в кухнята. Лесен трик, с който ще се преборите със среднощното хранене е да подредите най-отпред в хладилника по-здравословни продукти. Например сложете малка купа със салата или хрупкави морковени пръчици в чаша, като на дъното й има лимонов сок и сол по желание. Също така може да подредите малките чинии по-отпред, така че да ги използвате повече. Учени са доказали, че когато се храним от малка чиния, консумираме по-малко храна.  Има много причини, поради които консумирането на повече вода е чудесно решение. Първо, водата подпомага организма при изхвърлянето на отпадъчните вещества и осигурява хидратация на клетките, за да фукнционират правилно. Имайте предвид, че понякога чувството на жажда е грешно тълкувано от организма като чувство на глад, което води до ненужно хранене. ", "date": "2018.03.16", "title": "Практични съвети за всички на диета!"}
{"url": "https://www.dnes.bg/balkani/2018/03/16/oficialno-sym-myrtyv-makar-che-sym-jiv.370924", "text": "Румънец не успя да убеди местен съд, че е жив, съобщават румънски медии и Асошиейтед прес.Шейсет и тригодишният Константин Релиу поиска от съда в североизточния град Васлуй да го признае за жив, но е изгубил делото. \r\nСъдебното решение е окончателно, а говорител на съда обясни днес, че ищецът е закъснял с обжалването.\r\nРелиу заминал на работа в Турция през 1992 г. и загубил контакт със семейството си в Румъния. След като не получавала никакви новини от него, съпругата му успяла да получи смъртен акт за него през 2016 г.\r\nТурските власти локализирали тази година Константин Релиу с изтекли документи и го депортирали. Когато се върнал в Румъния, той установил, че е обявен за починал.\r\n\"Официално съм мъртъв, макар че съм жив. Нямам доходи и понеже съм регистриран като починал, не мога да работя нищо\", оплака се Константин Релиу.", "date": "2018.03.16", "title": "Официално съм мъртъв, макар че съм жив!"}
{"url": "https://www.dnes.bg/akoshtete-vqrvaite/2018/03/16/ekzemi-migrena-astma-dezodorantite-razboliavat.370882", "text": "Може да тушираме потта под мишниците, но да предизвикане неприятни последици. Това е заключението на експерти от университета в Мелбърн.Австралийските учени анкетирали 1100 доброволци и установили, че при 26 % от хората се получава реакция на организма заради химикалите в дезодорантите.\r\nИзводът от изследването е, че дезодорантите причиняват мигрена, астма и кожни проблеми, съобщи в. \"Дейли мейл\", цитиран от БТА.\r\nНад четвърт от запитаните мислят, че ще се разболяват и от ароматизаторите за помещения и почистващите препарати. \"Изложени сме на тези химикали продължително време.Но хората не осъзнават вредното им въздействие, докато не стане прекалено късно\", каза ръководителят на проучването проф. Ан Стайнъман.\r\nБроят на хората, чувствителни към химикали, се е повишил четири пъти за 16 години. Според учените, американците, страдащи от проблема, са 55 милиона души.\r\nНякои от доброволците признават, че вече не могат да мият ръцете си с ароматизиран сапун. Специалистите предупреждават, че продуктите със силна миризма, които влизат в пряк контакт с кожата ни, може да доведат и до екземи.", "date": "2018.03.16", "title": "Екземи, мигрена, астма... Дезодорантите разболяват!"}
{"url": "https://www.dnes.bg/notifikacii/2018/03/16/otrovata-donesena-ot-dyshteriata-na-skripal-v-bagaja-i.370886", "text": "Има версия, че нервнопаралитичното бойно отровно вещество, използвано срещу бившия руски шпионин Сергей Скрипал, е било поставено в куфара на дъщеря му, преди тя да напусне Москва, предаде Ройтерс, цитирайки статия на британския в. \"Телеграф\".\r\nНа 4 март 66-годишният Скрипал и 33-годишната му дъщеря Юлия бяха открити в безсъзнание на пейка пред търговски център в южния британски град Солсбъри. Оттогава те са в критично състояние в болницата.\n\n\nЮлия Скрипал е пристигнала в Лондон от Русия на 3 март, съобщават силите за борба с тероризма. Британски следователи работят по теорията, че отровата е била импрегнирана в дреха или козметика на дъщеря му, или в подарък, отворен в дома на Скрипал в Солсбъри, съобщава вестникът. Според Лондон отровата, която е засегнала и британски полицай, явил се на мястото, е веществото \"Новичок\", разработено от съветската армия.\r\nБританските власти обвиниха Москва в първо използване на подобно оръжие на територията на Европа след края на Втората световна война. 23 руснаци, които според Лондон са шпиони, работещи под дипломатическо прикритие, са получили една седмица, за да напуснат страната. Вчера Великобритания, Франция, Германия и САЩ отправиха съвместен призив към Русия да обясни как отровата е била използвана на британска територия.\r\nМосква отрича да е замесена и обвини Лондон, че раздухва антируска истерия.\r\n /БТА/\r\n ", "date": "2018.03.16", "title": "Отровата донесена от дъщерята на Скрипал в багажа й?"}
{"url": "https://www.dnes.bg/sofia/2018/03/16/largoto-otnovo-e-za-remont-kakva-e-prichinata.370888", "text": "\r\n                        \r\n                        \r\n                        \r\n                    Две години след основния ремонт на комплекс \"Антична Сердика\" се оказа, че част от инфраструктурата е в окаяно състояние. Кой е виновен за поредния ремонт на ремонта и за чия е отговорността за счупените плочки, извадените павета и неработещото осветление?\n\"Става въпрос за пари. Това не е единичен случай. Налице са редица безобразия от страна на Министерството на културата през последните години. В случая са похарчени 17 млн. и 700 хил. лева и имайки предвид, че гаранцията на обекта е 20 години, всеки сам може да направи изводите си\", коментира пред  скулпторът проф. Велислав Минеков.По думите му основният проблем обаче е, че се руши културното ни наследство. Не на такова мнение се оказа журналистът Юлий Москов. Според него това, че няколко плочки са се счупили не е повод за драма.\"Трябва да бъде ясно, че всички средства, вложени в ремонта на aнтична Сердика, са европейски, българският данъкоплатец не е платил нищо от джоба си. Посочете ми място в света, където тротоарите не се рушат и няма счупени плочки?\", попита тойЮлий Москов подчерта, че проблемът с отводняването в строителството е основопологащ и в случая става въпрос за огромна площ от над 5 хил. кв. м., чието отводняване, без да предизвика то наводняване на околните улици, е сложен инженерно-технически въпрос.\"За целта се прилагат нови и необичайни технологии, които в България до момента не са били използвани. Затова е напълно възможно да се появи технически проблем, който не е в резултат от некачествен ремонт или кражба\", отсече той. ", "date": "2018.03.16", "title": "Ларгото отново е за ремонт! Каква е причината?"}
{"url": "https://www.dnes.bg/notifikacii/2018/03/16/kori-fen-ubiecyt-na-trimata-peichinovski-s-kriminalno-dosie.370880", "text": "\n29-годишният Кори Фен, който е обвинен в убийството на 39-годишната Красимира Пейчиновски и двете й деца на 13 и 15 години, е имал криминално досие, съобщава \"Toronto sun\".\nТой е обвинен в убийството на 39-годишната Красимира и двете й деца - синът Рой на 15 г. и дъщеря й Веналия на 13 г.Според канадската CBC малката Веналия е починала в болница.За мъжът се знае, че е имал връзка с майката на децата, но не е баща на нито едно от тях.Полицията първоначално не потвърди дали убиецът е живеел със семейство Пейчиновски, но по-късно стана ясно, че са живеели заедно.Разследващите откриват телата, след като съседка отишла да търси Красимира, защото тя не се появила на работа. \r\nКрасимира е работела в спа център и е била много уважавана от колегите си.Съседката обаче била отпратена от мъж, който по-късно напуснал къщата в черен пикап. По-късно той е разпознат - Кори Фен.Петър  Маккинис, който е треньор по хокей за 15-годишния син на Красимира -  Рой Пейчиновски, споделя във Facebook: \"Аз съм в шок и не мога да повярвам. Той беше  елитен спортист, велико дете. Играеше вратар през последните 5 години.  Винаги е имал добра връзка с баща си. Подкрепяха се постоянно, обожават  се. Трудно беше за него да приеме, че майка му и баща му са разделени\".Към момента е ясно, че убиецът е изтърпял две присъди  - за измама и нападение на полицай. И в двата случая е бил осъден на 12 месеца пробация.Приятелка на Красимира споделя, че заподозреният - Кори Фен, е бил лудо влюбен в жертвата.\r\nБлизка на Красимира разказва, че убиецът бил влюбен в жертвата си. Ваня и Красимира били приятелки от деца, сближили се като се преместили в Торонто. \r\n\"Тя винаги беше там за децата си – като майка, като приятел. Невероятен и слънчев човек. Тя беше слънцето\", казва Ваня. \r\nСпоред нея Красимира искала да се раздели с насилника си, защото отношенията им били обтегнати. \r\n\"Тя рядко запознаваше приятелите си с него. Той беше обсебен от нея. Всякак се опитваше да се отърве от него, но той беше лудо влюбен. Надявам се тя и децата й да са на по-добро място\", допълва тя пред TV News Toronto. \r\nБившият приятел на Красимира Райън Фърз пък разказва пред \"Toronto Sun\", че убиецът на българката бил ужасно ревнив. Заплашил го преди години, когато Райън и Красимира се разделили, но останали приятели. \r\nТой добавя: \"Тя не беше в \"здравословна\" връзка с него. Идваше във фитнеса, където и аз тренирам. Тя се опитваше да го напусне, защото той изневеряваше. Кори е насилник, винаги искаше да се бие.\" ", "date": "2018.03.16", "title": "Кори Фен – убиецът на тримата Пейчиновски с криминално досие"}
{"url": "https://www.dnes.bg/obrazovanie/2018/03/16/nikol-ot-samoranovo-petoklasnichka-pyrva-po-bel-v-bylgariia.370885", "text": "\r\n                        \r\n                        \r\n                        \r\n                    Огромен успех зарадва основното училище \"Христо Ботев\" в дупнишкото село Самораново.\r\nПетокласничката Никол Ангелова взе първо място на Национално състезание по български език и литература, като събра почти максималния брой точки в надпреварата.\r\nТова е най-голямото постижение за учениците в скромното учебно заведение.\r\nВ класа си Никол има 10 съученици. Пред отличничката признава, че обича всички предмети.Според учителката на Никол - Елена Бачева, обучението в такива малки училища може да е много по-добро от това в големите, защото на всяко дете може да се обърне индвидуално внимание.\r\n ", "date": "2018.03.16", "title": "Никол от Самораново – петокласничка, първа по БЕЛ в България"}
{"url": "https://www.dnes.bg/stranata/2018/03/16/za-i-protiv-vaksinite-kolko-sa-imuniziranite-deca.370893", "text": "Децата, които нямат задължителните имунизации, заради отказ на родителите да се поставят, са между 0,07 и 0,74%, което е около между 46 и 449 души.Най-голям е броят на имунизираните срещу туберкулоза деца - 96.2%. Делът на обхванатите пък е най-малък при имунизациите срещу хепатит Б /91.9/ и пневмококови инфекции - /91.3%/.Това показват данните на Националния център по обществено здраве и анализи, става ясно от писмен отговор на здравния министър на депутатски въпрос във връзка със задължителното ваксиниране.Сред основните причини родители да не ваксинират децата си са установени медицински противопоказания или дългосрочна миграция на семействата.Министър Кирил Ананиев обяснява, че през 2017 г., с цел да се повиши имунизационния обхват в детска възраст, са издирвани децата без имунизации срещу морбили и необхванатите през 2014-2016 г. с многокомпонентни ваксини. Така през изминалата година допълнително са били имунизирани 8 317 деца срещу морбили, 22 905 с петкомпонентна ваксина и 37 905 с четирикомпонентна ваксина.Ананиев допълва, че РЗИ провежда срещи с родителите, които са отказали, извършването на задължителни имунизации, на които се разяснява необходимостта и ползите от ваксините за здравето на детето. \r\nИзготвят се и се разпространяват информационни материали за задължителните имунизации и реимунизации, болестите, срещу които предпазват и защо трябва да се ваксинираме.\r\nЗдравният министър уверява и че към момента в страната няма липса на биопродукти за задължителни имунизации и реимунизации.", "date": "2018.03.16", "title": "\"За\" и \"против\" ваксините. Колко са имунизираните деца?"}
{"url": "https://www.dnes.bg/stranata/2018/03/16/ulichna-lampa-rani-dve-deca-padna-do-ploshtadka-za-igra.370937", "text": "Две деца от Пазарджик са с леки наранявания, след падане на стълб за улично осветление, в близост до детска площадка. \r\nПреди да стане инцидентът, екипи, които поддържат уличното осветление, са подменяли повредени части в електрическите табла.\r\nНяма яснота дали падането на стълба има връзка с дейността им, но най-вероятно причината е ръждясване в основата на съоръжението. \r\nАко децата са дърпали стълба е възможно, той да е поддал на натиска, каза говорителят на полицията Мирослав Стоянов.\r\nЗа инцидента е сигнализирал бащата на децата, които имат охлузни рани.  \r\nОпасният стълб вече е премахнат, а кабелите са обезопасени.\r\nПо разпореждане на общината ще бъде извършена допълнителна проверка на всички подобни стълбове в града. \r\nСъоръженията, които крият риск, ще бъдат премахнати или подновени. \r\nОт полицията препоръчват на родителите да оказват по-голямо наблюдение на децата си и да не им позволяват да играят в близост до електрически съоръжения.", "date": "2018.03.16", "title": "Улична лампа рани две деца, падна до площадка за игра "}
{"url": "https://www.dnes.bg/notifikacii/2018/03/16/psihichni-problemi-podtiknali-radi-da-ubie-iliiana.370898", "text": "Психични проблеми при мъжа най-вероятно са причината за убийството и последвалото самоубийство в Пловдив, обяви директорът на полицията в града старши комисар Атанас Илков.\"Версията за възникването на инцидента все още се изяснява, но най-вероятно се касае за здравословен проблем при мъжа\", посочи той.\n\n\nПо думите му няма данни за любовен триъгълник и за любовна история на единия от двамата.Илков бе категоричен, че 32-годишния Ради първо е убил с кухненски нож Илияна, а след това се е самоубил.Криминалистите са открили двете тела с множество прободни рани в шията, а ножът на мъжа все още е бил във врата му.\"По данни от съседите между двамата не е имало никакви скандали, те не са ставали свидетели\", каза топ полицаят.Тепърва ще се установява дали младият мъж е имал психични проблеми, дали се е лекувал и дали е търсил лекарска помощ, макар близките на Ради да твърдят, че той няма здравословни проблеми.И двете жертви нямат никакви криминални прояви. Няма и никакви данни да са имали финансови проблеми.Предполага се, че смъртта им е настъпила сутринта, около 08:30 часа. Обстановката все още се изяснява, очакват се и резултатите от аутопсията, заключи комисар Атанас Илков.", "date": "2018.03.16", "title": "Психични проблеми подтикнали Ради да убие Илияна?"}
{"url": "https://www.dnes.bg/obshtestvo/2018/03/16/ananiev-pirogov-ima-nujda-ot-optimizirane-na-otdeleniiata.370939", "text": "В \"Пирогов\" ще влезем следващата седмица с конкретен оздравителен план, който да подобри финансовото му състояние. Ще се оптимизират разходите и структурите в болницата. \r\nТова каза здравният министър Кирил Ананиев във връзка с това, че .\n\r\n\"Пирогов има нужда просто от преструктуриране на отделенията. Там има 4 хирургии, 4 ортопедични отделения - ненужни структури, ненужни началници. Не го приемайте като съкращения, а като оптимизиране на отделенията, което означава по-малко административни разходи и повече разходи за лечението на хората\", обясни здравният министър.\r\nТой уточни, че от .\r\n\"Тези материали са на тяхно разположение и те преценяват да влязат някъде или не. Това е работа на прокуратурата\", каза Кирил Ананиев.\r\nТой допълни, че на този етап не обмисля смяна на директорите на болниците, които се разследват, тъй като засега не е доказана някаква вина.\r\n\r\n\"На всички сме направили оздравителни планове, и най-вече на най-тежките, и с всеки месец финансовото състояние се подобрява\", каза здравният министър.", "date": "2018.03.16", "title": "Ананиев: \"Пирогов\" има нужда от оптимизиране на отделенията!"}
{"url": "https://www.dnes.bg/sofia/2018/03/16/wi-fi-v-bolnici-uchilishta-i-gradinki-v-sofiia-koga.370902", "text": "Безплатен интернет да бъде пуснат в болници, паркове и училища в София. Това са част от стотиците предложения на районните кметове, от които ще бъдат отсяти няколко, които ще получат европари за реализацията им.Предложенията са във връзка с кандидатстване на София по програма на Европейската комисията, която ще осигури ваучери за безплатен интернет на европейски общини.\"Идеята е на българския еврокомисар Мария Габриел, която създава тази възможност за всички общини в Европа, за получаване на ваучери за изграждане на такава зона, където градът прецени\", обясни пред \"Монитор\" кметът на София Йорданка Фаднъкова и допълни, че ЕК ще раздаде 1000 ваучера, чиято стойност е по 15 хил. евро.\"Предстои да бъде отворена платформата за кандидатстване и тъй като общо взето принципът е \"първият по време, първи по право\", стига да се попълни добре формата, направих екип, който да работи по тази тема и да бъдем напълно готови в първата минута да подадем нашите документи\", каза Фандъкова.Водещ критерии ще бъде броят на хората, които ще се възползват от безплатен Wi-Fi. Кметицата заяви, че ако успеем да спечелим парите ще бъдат насочени към осигуряването на безжичен интернет на места, които се посещават от най-много хора. С приоритет ще са паркове, площади, пазари и градският транспрот.В предложенията за разширяването на достъпа до интернет влизат 300 автобуса, част от Борисовата градина, градината \"Кристал\", Женския пазар, площад \"Бански\", както и други централни площади като \"Народно събрание\", детски площадки и зелени площи по кварталите.В момента в София безплатен интернет има на всички 35 метростанции, както и в над 270 автобуса.", "date": "2018.03.16", "title": "Wi-Fi в болници, училища и градинки в София. Кога?"}
{"url": "https://www.dnes.bg/notifikacii/2018/03/16/putin-prizova-rusnacite-glasuvaite-v-nedelia.370900", "text": "\r\n                        \r\n                        \r\n                        \r\n                    \r\n\"За кого да се гласува, как да бъде упражнено правото на свободен избор е лично решение на всеки човек. Но ако решите да не взимате такова решение, този важен и определящ избор ще бъде направен, без да се отчита вашето мнение\", обяви Путин в специално обръщение към избирателите, разпространено от руската телевизия RT.\r\n\"Убеден съм, че всеки от нас е загрижен за съдбата на нашата родина. Ето защо се обръщам към вас, призовавайки ви да отидете в неделя в своите избирателни секции. Възползвайте се от правото си, за да изберете бъдещето си\", добави той.\r\nВладимир Путин, който вече повече от 18 години е начело на Русия като президент или премиер, се очаква - освен ако не се случи нещо много изненадващо - да спечели четвърти мандат и да остане държавен глава до 2024 г., отбелязва АФП.\r\nВ сравнение с него другите седем кандидати за президентския пост на практика нямат шансове: за кандидата на Комунистическата партия на Руската федерация Павел Грудинин според социологическите проучвания смятат да гласуват около 7-8 процента от избирателите, за ултранационалиста Владимир Жириновски - около 5-6 процента, за либералната журналистка Ксения Собчак - около 1-2 процента, а останалите кандидати общо събират около 1 един процент.\r\nНа основния опонент на Путин - Алексей Навални беше забранено да се яви на изборите заради съдебен процес, завършил с осъдителна присъда. Навални обяви процеса за режисиран и призова руските граждани да бойкотират изборите.\r\nВъпреки че те изглеждат предрешени, Кремъл се страхува от ниска избирателна активност, която ще отслаби легитимността на резултата./БТА/", "date": "2018.03.16", "title": "Путин призова руснаците: Гласувайте в неделя!"}
{"url": "https://www.dnes.bg/politika/2018/03/16/krajbi-ohraniteli-strahove-prestypni-strasti-v-parlamenta.370896", "text": "На фона на ежедневните кражби по селата и стотиците ало измами, темата за сигурността стана доста щекотлива и изостри страстите и в парламента.БСП и ГЕРБ се обвиниха взаимно, първите, че управляващите връщали охранителите на прехода, вторите, че социалистите се заигравали със страховете на хората.Причината за поредния скандал в парламента станаха текстовете от новия Закон за частната охранителна дейност, с които се дава право на кметовете на наемат частни охранителни фирми.\n\n\nТази нова разпоредба вече беше атакувана пред КС и от главния прокурор Сотир Цацаров, и от президента Румен Радев. Според тях държавата бяга от отговорността си да се грижи за сигурността на българите и я прехвърля на фирми.Червеният Тодор Байчев обяви от името на цялата група на БСП в НС, че парламентът е сърцето на българската държава, но управляващите често го превръщат в орган, който пази или прокарва нечий частен интерес.Според него в някои случаи това граничи с безогледни, невъобразими като политически егоизъм и късогледство, и опасни като последствия действия ипосочи като пример случаят с МВР.\"Този състав на правителството - между ГЕРБ и ОП, са първите, които си позволяват да раздържавяват МВР, да го предлагат на парче на частници, да търгуват с най-ценното за българските граждани – сигурността на живота, здравето и собствеността им. Законът за частната охранителна дейност е един от най-опасните прецеденти в съвременното законодателство. Той реално подарява сферата, която е светая светих за всяка държава – сигурността. Той е врата към връщането на добре познатите \"охранители\" от първите години на прехода\", скочи той.Според БСП, в политически план, Законът е абдикация на държавата от грижа за българските граждани, които чрез данъците си й предоставят отговорността за своята сигурност.С него се предоставял в ръцете на кметовете нов ресурс за организиране на обществени поръчки и наливане на пари в \"свои\", политически коректни фирми, които пък не само щели \"пазят\" хората физически, но и ще следят политическата им ориентация да бъде правилна.Социалистите са категорични, че новият закон е и изключителна обида към служителите на МВР, които работят при тежки условия.\"Казват им – всъщност вие ни излизате прекалено скъпо, много по-евтино ще ни излезе да си купим други, външни изпълнители\", коментира Байчев.Той обвини още, че докато усилията на политическото ръководство на МВР са насочени към приватизиране на част от дейността му и към усъвършенстването му като инструмент за натиск и рекет, едно огромно поле е освободено за развихряне на престъпността.Маноил Манев от ГЕРБ обаче го предупреди, че да се манипулират фактите е опасно.\"Да си играеш със страховете на хората по темета за сигурността, това е опасно за държавата, защото всичко, което казваш трябва да отговаря на фактите, няма нито една крачка, нито един текст от законите в последените години, които да отнема права на хората и на полицаите\", коментира той.Според него е опасен, дори за националната сигурност, опитът на левицата да яхне политически вълната.", "date": "2018.03.16", "title": "Кражби, охранители, страхове ... Престъпни страсти в парламента"}
{"url": "https://www.dnes.bg/stranata/2018/03/16/jena-v-invalidna-kolichka-postrada-tejko-pri-pojar-v-sopot.370934", "text": "Какво следва, когато пътищата на двама души се разделят? Дали е възможно да бъдем приятели с бившите си половинки или това е мираж обсъдиха специалисти в \"Околосветско\". \"Нещата са много относителни, защото това зависи от много неща - колко е била дълга и емоционална връзката, има ли деца и бил ли е наранен един от партньорите\". Това коментира в студиото на \"Околосветско\" психологът Дани Колева. Запазването на добрите отношения се крие в това да не пожелаваме нещастие на другите, посочи още специалистът. Какво споделиха Еленко Ангелов и Дани Колева в предаването вижте във видеото на  Bulgaria ON AIR . ", "date": "2018.03.16", "title": "Жена в инвалидна количка пострада тежко при пожар в Сопот"}
{"url": "https://www.dnes.bg/science/2018/03/16/koi-shte-e-pryv-v-ludata-nadprevara-do-lunata.370897", "text": "Google отмени надпреварата към Луната преди седмици, когато стана ясно, че нито един частен изследовател няма да завърши пътуването до Луната преди крайния срок от 31 март.Това не спира три екипа – от Израел, Япония и САЩ, които казват, че мисиите им продължават, със или без наградата от 20 млн долара, съобщи Bloomberg.Екипът, който има най-големи шансове да стигне пръв до Луната е SpaceIL. С финансиране от космическата агенция на Израел и от милиардера-собственик на казина Шелдън Аделсън, те планират да полетят на борда на една от ракетите Falcon 9 на Илън Мъск преди края на 2018. Вижте повече на ", "date": "2018.03.16", "title": "Кой ще е пръв в лудата надпревара до Луната? "}
{"url": "https://www.dnes.bg/temida/2018/03/16/katadjiiata-trypkov-iztrypna-no-3-g-uslovno-za-20-leva-podkup.370904", "text": "Днес излезе присъдата за подкупния катаджия Сашо Тръпков, който на 13 ноември 2014 година бе заснет как прибира рушвет от шофьор.Видеото бе качено във Facebook и бе гледано от стотици хиляди в социалната мрежа.Присъдата му днес прочете съдия Петър Сантиров от Софийския градски съд, който преди години беше оправдан за подкуп от 20 хил. евро.\n\n\nТръпков беше признат за виновен по три обвинения. Първото е за съставяне на неверен документ. Той писал фиш на шофьор, че е пресякъл неправилно като пешеходец.В действителност мъжът карал кола и говорел по телефона. Другите му две обвинения са за подкуп 20 лева, който взел от шофьор, за да не му пише акт за отнето предимство и каране без колан.Третото обвинение е за взети десет лева от шофьор, за да не го глоби за каране без колан.Тръпков трябва да плати и 2000 лева глоба, както и 1500 лева разноски по делото. 3 г. той няма да има право да работи на държавна служба.Катаджията не се призна за виновен и обяви, че ще обжалва.\r\n ", "date": "2018.03.16", "title": "Катаджията Тръпков изтръпна, но... 3 г. условно за 20 лева подкуп"}
{"url": "https://www.dnes.bg/index/2018/03/16/blizost-i-sled-razdialata-kak-da-ostanem-priiateli-s-bivshiia.370954", "text": "Какво следва, когато пътищата на двама души се разделят? Дали е възможно да бъдем приятели с бившите си половинки или това е мираж обсъдиха специалисти в \"Околосветско\". \"Нещата са много относителни, защото това зависи от много неща - колко е била дълга и емоционална връзката, има ли деца и бил ли е наранен един от партньорите\". Това коментира в студиото на \"Околосветско\" психологът Дани Колева. Запазването на добрите отношения се крие в това да не пожелаваме нещастие на другите, посочи още специалистът. Какво споделиха Еленко Ангелов и Дани Колева в предаването вижте във видеото на  Bulgaria ON AIR . ", "date": "2018.03.16", "title": "Близост и след раздялата: Как да останем приятели с бившия?"}
{"url": "https://www.dnes.bg/televizia/2018/03/16/ako-biah-svoboden-v-edno-frensko-selo.370622", "text": "Четвърти епизод от сериала \"Едно френско село\" ще ни отведе назад във времето - 20 октомври 1941 г.Докато Сузан и Марсел са заловени по време на нападение и разпитани в щаба на германците, Ортенс започва връзка с Хайнрих, отговорник от SS, а Даниел започва да подозира за връзката им.Гледайте \"Едно френско село\"  всеки делник от 20:30 часа по телевизия .", "date": "2018.03.16", "title": "Ако бях свободен в \"Едно френско село\""}
{"url": "https://www.dnes.bg/zvezdi/2018/03/16/shtom-se-obichat-da-se-vzemat-syglasi-se-elizabet-ii.370866", "text": "Кралица Елизабет Втора даде официално съгласието си за брака на принц Хари и Меган Маркъл, което е необходимо според британското законодателство за първите шестима наследници на престола, съобщиха Ройтерс и АФП.\r\n\"Заявявам, че съм съгласна да бъде сключен договор за брак между обичния ми внук принц Хенри Чарлз Албърт Дейвид Уелски и Рейчъл Меган Маркъл\" - написа кралицата в писмо до Тайния съвет, официален консултативен орган към монарха.\n\nПринц Хари, който е на 33 години, е на пето място за наследяване на престола след баща си принц Чарлз, брат си принц Уилям и двете му деца Джордж и Шарлот. Очакваното трето дете на принц Уилям ще го измести на шесто място.\r\nОфициалното съгласие на кралица Елизабет Втора е формалност, защото тя вече каза, че е много щастлива за двойката и потвърди, че ще присъства на сватбата.\r\nСватбата на принц Хари и Меган Маркъл е насрочена за 19-и май. Заради нея Меган Маркъл вече беше покръстена според традициите на Англиканската църква.\r\n(БТА)\r\n\r\n ", "date": "2018.03.16", "title": "Щом се обичат, да се вземат... съгласи се Елизабет II"}
{"url": "https://www.dnes.bg/health/2018/03/16/5-sirena-za-vashata-dieta.370818", "text": "Когато спазваме диета, обикновено изключваме някои храни, повечето от които са ни любими. Знаем че консумираното сирене трябва да е обезсолено, да е в малки количества и да не се консумира всеки ден. Ако вашият хранителен план позволява да добавите към него сирена, вижте кои 5 са подходящи за диета.Моцарелата е богата на протеини, има лек вкус и ниско съдържание на сол. Едно – две колелца от нея с хубав домат се превръща в здравословна салата за вашата диета. Тъй като моцарелата е по-мазна, когато искате да отслабнете, внимавайте с количеството, което консумирате. За ползите от нейната консумация може даАко искате да се разделите с няколко излишни килограма, но сте любители на млечните продукти, изварата е подходяща за вашето меню. Качествената извара има лек, чудесен вкус и е богата на протеини, калций и витамин А. Белтъчините ще ви дадат енергия, ситост, като ще се намали и рискът от преяждане на следващите хранения. \r\nИзвара може да добавяте към салати, сухари, омлети.\r\n", "date": "2018.03.16", "title": "5 сирена за вашата диета"}
{"url": "https://www.dnes.bg/sofia/2018/03/16/mantinela-na-simeonovsko-shose-predpostavka-za-ptp.370869", "text": "Автомобил катастрофира на столичния булевард \"Симеоновско шосе\", в близост до Околовръстния път.\"Мерцедес\"-ът се е забил в мантинелата, поставена на булеварда. Колата е все още там.Мантинелата е сложена уж за осигуряване на повече безопасност в движението, а всъщност се оказва причинител на ПТП-та, сигнализира гражданин в .Мантинелата е сложена на бул. \"Симеоновско шосе\" в района на супермаркет. Отсечката е известна с честите си катастрофи, но очевидно тази уж предпазна мярка се оказва предпоставка за повече инциденти. \"За по-малко от седмица са станали поне две ПТП-та, като това, случило се днес, показва колко \"полезна\" и подсигуряваща безопасност е мантинелата\", пише сигнализиращият.От снимката е ясно, че мантинелата буквално се врязва в колата и я разцепва на две.Ако вие също видите нередност, проблем, инцидент, за чието решение могат да помогнат институциите подайте сигнал в .Платформата ще ви даде шанс да подадете сигнал, но и проблемът да придобие повече гласност.", "date": "2018.03.16", "title": "Мантинела на \"Симеоновско шосе\" – предпоставка за ПТП"}
{"url": "https://www.dnes.bg/notifikacii/2018/03/16/razuznavach-rusiia-niama-izgoda-ot-smyrtta-na-skripal.370868", "text": "\r\n                        \r\n                        \r\n                        \r\n                    \r\nБританският премиер Тереза Мей заяви, че дипломатите имат една седмица да напуснат страната. Кой отрови Скрипал и докъде ще стигне разривът на дипломатическите отношения между страните?\r\nСпоред бившия разузнавач ген. Тодор Бояджиев никой не повдига въпроса \"кой има интерес случването на такъв скандал\".\n\n\n\"Политиците не се връщат назад в историята, за да се получават. Ако направим списък на това кой има интерес от дипломатическия скандал, то бих поставил Русия на последно място. Страната няма никакъв интерес точно в момента да влиза в подобна ситуация - предстоят избори\", уточни Бояджиев в \"България сутрин\".\r\nГенералът е категоричен, че медиите не отчитат маса факти, които са ключови за разплитането на мистерията около убийството на бившия руски шпионин.\r\n\"Новичок\" се създава през 70-те години на миналия век на територията на сегашните Украйна и Узбекистан. Там има складове, в които и до момента се помещава това вещество. Освен това създателят на веществото сам каза, че е описал как се прави отровата и всеки добър химик може да я произведе. Москва може, но и много други могат\", допълни бившият разузнавач пред .\r\nПо думите му Великобритания като велика сила деградира с края на Втората световна война и това е един от начините да се върне на своята позиция, въпреки че вече САЩ са заели това място.\r\n\"Великобритания има по-голяма нужда от Русия този скандал да се случи. Украйна също иска Русия постоянно да се натиска, да се удря по Путин директно. Терористичните организации също биха били удовлетворени от такъв скандал\", подчерта ген. Бояджиев.", "date": "2018.03.16", "title": "Разузнавач: Русия няма изгода от смъртта на Скрипал!"}
{"url": "https://www.dnes.bg/stranata/2018/03/16/sedem-v-bolnica-sled-tejka-katastrofa-v-burgas.370874", "text": "Тежка катастрофа, станала призори в Бургас, прати седем души в болница. Инцидентът между двата автомобила е станал на кръстовището на улиците \"Струга\" и \"Стефан Стамболов\", съобщиха от МВР.Видимостта е била намалена, имало е мъгла и вероятно светофарът не е бил видян добре от водачите на МПС. Той е бил на режим \"внимание\".Инцидентът е станал между движещия се по ул. \"Струга\" лек автомобил \"Рено\" и друг лек автомобил \"Ауди\", пътуващ по път с предимство - бул. \"Стефан Стамболов\", от к-с \"Славейков\" в посока централна градска част на града.\r\nПо първоначална информация сблъсъкът е станал по вина на водача на \"Рено\"-то, който е отнел предимството на другата кола.Няма жертви при катастрофата, но седмината пострадали веднага са откарани в близката болница. Пет човека, след преглед, са пуснати домашно лечение, тъй като са с леки наранявания.В отделение \"Неврохирургия\" на УМБАЛ за наблюдение са настанени водачът на \"Ауди\"-то и неговия спътник, които получили контузии по тялото и травми в областта на краката, но са без опасност за живота.", "date": "2018.03.16", "title": "Седем в болница след тежка катастрофа в Бургас"}
{"url": "https://www.dnes.bg/bulgaria/2018/03/16/merkel-i-erdogan-se-chuha-zaradi-sreshtata-vyv-varna.370867", "text": "Канцлерът на Германия Ангела Меркел и турският президент Реджеп Тайип Ердоган са провели телефонен разговор, информира турският вестник \"Миллиет\", цитиран от БТА.Разговорът основно е бил посветен на предстоящата на 26 март т.г. среща на върха на ЕС във Варна в рамките на българското европредседателство.\n\n\nОбсъдени са били и двустранните отношения между Германия и Турция, а също и регионални въпроси.В телефонния разговор на двамата лидери специално внимание е било отделено на проблемите на бежанците. Подчертана е била необходимостта от полагане на повече съвместни усилия в борбата срещу нелегалната миграция. \r\n ", "date": "2018.03.16", "title": "Меркел и Ердоган се чуха... Заради срещата във Варна"}
{"url": "https://www.dnes.bg/politika/2018/03/16/karakachanov-i-koremno-ne-sym-vyv-forma-shte-napravia-polovin.370864", "text": "Военният министър Красимир Каракачанов обяви, че човек приема предизвикателства, там където може да се реализира.\"След като върховният главнокомандващ може да направи едно коремно възлизане, аз мога да направя половин. А пък г-н Витков, ако ме покани да се надпиваме с бира – той е специалист в тая област, и там няма да приема, защото не мога толкова да пия\", коментира вицепремиерът.\n\n\n\n\nПрипомняме ви, че \"коремното\" на президента Румен Радев се превърна във Facebook сензация, а след него и лидерът на \"Глас народен\" Светльо Витков показа какво може на лоста и призова военния министър Красимир Каракачанов да направи същото.\"Съжалявам ако можех, щях да го направя. Но не съм във форма. Човек трябва да поддържа форма, но когато имаш време да ходиш по фитнес зали, можеш – аз нямам време\", уточни воеводата пред bTV.\"Навремето, като е трябвало в казармата, съм правил, беше задължително (…) И аз затова казвам, че младежите трябва да ги вкараме в казармата – да възстановят малко мъжкия си вид и дисциплина. Една част ходят (на фитнес), другите – предимно по бирариите, но това е една друга тема\", заключи военният министър.Идеята му за възстановяване под някаква форма на Строителни войски и въвеждане на форми за задължително ограмотяване на хората от гетата обаче стои на дневен ред.Военният министър повече от година настоява за връщане на наборната казарма, а впоследствие започна разработването на идеята за доброволна служба.Според него с връщането на строителните войски щял да се реши проблемът с хората, намерили \"На баницата мекото\".", "date": "2018.03.16", "title": "Каракачанов и коремно? Не съм във форма, ще направя половин!"}
{"url": "https://www.dnes.bg/sofia/2018/03/16/karta-za-denia-udobno-evtino-no-barkodyt-ot-predi-mesec.370865", "text": "\r\n                        \r\n                        \r\n                        \r\n                    Отбелязахме Световния ден на потребителите и измежду напомнянето за основните права се натъкнахме и на поредните нередности.Оказва се, че когато си купуваме дневна карта за градския транспорт в София не е сигурно, че ще можем напълно да се възползваме от нея.Точно това се е случило със Силвия Грозева, която преди дни решава да се вслуша в апела на Столичната община за по-чист въздух и оставя колата си на паркинга. Решила да си купи карта за деня.При опита си да мине между турникетите в метрото, системата отчела, че баркодът на картата е регистриран преди почти 2 месеца.На билета й е изписана днешната дата. Жената моли за презаверяване или да ѝ бъдат върнати парите.От Центъра за градска мобилност увериха, че това е първият подобен случай и в момента работят по уточняване на причините за възникването му.Обясниха още, че Силвия ще бъде компенсирана за причиненото неудобство.Според председателя на асоциация \"Активни потребители\" Богомил Николов повечето български институции нямат ясни правила за подаване на жалба.\"В момента \"силният\" е направил стена между нас и себе си и не го интересува. Ако отидем на касата в метрото или на градския транспорт няма да намерим нито телефон, нито лице, което да ни упъти как можем да подадем сигнал до ЦГМ. Ще срещнете само служител, които вдига ръце\", каза пред  Николов.Той подчерта, че неразбирателството между институциите е основен проблем в страната ни и го има в не малко организации.Николов е на мнение, че ако жената не беше подала сигнал до Bulgaria ON AIR, казусът нямаше да бъде решен и институциите нямаше да се задействат.\"Ако подадеш сигнал, обикновено до 20 дни получаваш писмо, написано на бюрократичен език, в което даже не ти се извиняват за неудобството. Тук има една криворазбрана гордост, която ни пречи да решаваме проблемите. Ако има ясна процедура по жалба, проблемът ще се разгледа и ще се открие ясния източник на измамата\", допълни той пред . ", "date": "2018.03.16", "title": "Карта за деня – удобно, евтино... Но баркодът – от преди месец!"}
{"url": "https://www.dnes.bg/zvezdi/2018/03/16/sluhove-mariia-ignatova-s-kristiian-milatinov.370873", "text": "Нов слух тръгна в родния шоубизнес. Мария Игнатова е открила отново любовта, като отново се е спряла на актьор. Тя е заменила Димитър Рачков с Кристиян Милатинов, който играе в полицейски сериал.Влюбените не се крият и екип на \"Телеграф\" ги е засякъл да купонясват в столичен клуб.Преди дни тръгна слух, че Мария и Рачков отново са се събрали след няколкомесечна раздяла, но това не отговаря на истината. По всичко личи, че блондинката е щастлива в обятията на новия си любим, който е по-млад от нея.Кристиян Милатинов е единствения българин, който достига до юношеския  отбор на Барселона и е имал възможност да рита заедно с Меси и Пике.Работил е като модел, придобива опит от различни актьорски школи в Испания, САЩ и Мексико.За Рачков пък се твърди, че има интимна връзка с тв репортерка.Още новини за звезди четете на ", "date": "2018.03.16", "title": "Слухове: Мария Игнатова с Кристиян Милатинов"}
{"url": "https://www.dnes.bg/muzika/2018/03/16/uvolneniiat-zaradi-seks-skandal-dirigent-sydi-metropolityn.370887", "text": "Прочутият американски диригент Джеймс Ливайн, уволнен от нюйоркската опера \"Метрополитън\" заради обвинения за сексуален тормоз, даде на съд ръководството на институцията, предадоха Асошиейтед прес и ТАСС.\nЛивайн, който е почетен музикален директор на \"Метрополитън\", твърди в подадените в нюйоркски съд документи, че ръководството на операта, включително нейният генерален директор Питър Гелб, са използвали скандала, свързан с предполагаем сексуален тормоз, за да се отърват от него.По думите му, Гелб е \"използвал обвиненията за предлог да доведе докрай отдавна предприета лична кампания за изгонването на Ливайн\" от операта. Диригентът отрече категорично всички обвинения срещу себе си. Той иска компенсация в размер на минимум 5,8 милиона щатски долара и \"възстановяване на честта на името, репутацията и кариерата си\".От своя страна, ръководството на \"Метрополитън\" заяви, че решението да уволни Джеймс Ливайн е било взето въз основа на вътрешно разследване, което е разкрило \"достоверни и убедителни доказателства за сексуален тормоз\", пише БТА.\"Това, че господин Ливайн отказва да признае и да поеме отговорност за своите действияе просто шокиращо\", каза адвокатът на операта Бетина Плеван.Няколко мъже обвиниха Ливайн в сексуални посегателства през декември. Първото обвинение беше от неназован мъж. По думите на потърпевшия, живущ в щата Илинойс, Ливайн му бил посегнал за пръв път през 1985 година. Тогава диригентът бил на 42 години,а обвинителят - на 15. Посегателствата не престанали дълги години.Джеймс Ливайн, който е на 74 години, е един от най-уважаваните диригенти на САЩ. Той е носител на 37 номинации и на 10 награди \"Грами\". През 1976 г. Ливайн бе назначен за музикален директор на \"Метрополитън\", пост който напусна преди една година, след като болестта на Паркинсон, от която страда, се изостри.", "date": "2018.03.16", "title": "Уволненият заради секс скандал диригент съди \"Метрополитън\""}
{"url": "https://www.dnes.bg/notifikacii/2018/03/16/krim-v-ukraina-po-skoro-ukraina-shte-se-vyrne-v-rusiia.370871", "text": "Украйна по-скоро ще се обедини с Русия, отколкото да си върне Кримския полуостров, смята депутатът в руската Държавна дума Наталия Поклонская, която е бивш прокурор на Крим.\"Това просто е невъзможно /връщане на Крим в Украйна/. Украйна по-скоро ще се върне в Русия\", каза руската депутатка в Ялта в отговор на въпрос дали допуска връщане на Крим на Украйна. При това Поклонская нарече Украйна \"руска\". \"Украйна е руска... Да възроди традициите си, да укрепи културата си е възможно само тогава, когато Украйна се върне наистина, както това е било исторически, в Русия. Ние сме една страна, ние сме един народ\", каза Поклонская, цитирана от ТАСС. Според нея Украйна не бива да се надява на западните си партньори в развитието си. \"Украйна с нейните традиции, култура и език не е нужна на никакви западни партньори. Те биха искали да плюят на украинските грижи, традиции, песни, език. А ние не. Ние сме един народ... Затова и се развиваме заедно и ще процъфтяваме заедно напук на враговете\", добави Поклонская.", "date": "2018.03.16", "title": "Крим в Украйна? По-скоро Украйна ще се върне в Русия!"}
{"url": "https://www.dnes.bg/festivali/2018/03/16/rafting-kaiaci-koloezdene-i-oshte-na-outdoor-white-water-fest.370891", "text": "Едни от най-актуалните алтернативни спортове влизат в програмата на предстоящия само след две седмици Outdoor & White Water Fest, който ще се проведе на 31 март и 1 април в Център за приключения  и рафтинг кемп Адвенчър Нет. Това е второ издание на събитието, откриващо рафтинг и каяк сезона в Кресненското дефиле.Фестивалът не само ще събере една сплотена общност на практикуващи разнообразни активности сред природата,  но и ще предложи свежи възможности за отдих и забавления в специално обособени  палатков лагер и музикална сцена. ще обедини най-изявените представители на рафтинг и каяк общността, между които клубовете Adventure Net, Reflip, Раец, Атом, Nomad Team, Mashini Holidays, Tudurini Bros, Воден хоризонт.Всички те ще представят своята дейност и ще се включат в наситени с адреналин игри и състезания в бързи води, които се провеждат традиционно за откриването на сезона от опитните инструктори по Струма.Приятната новина е, че част от игрите са създадени специално за напълно начинаещи, нетърпеливи да приемат предизвикателството на бързеите в буйната пълноводна река. За новобранците ще има игра с атрактивни награди за запазване на баланса от клуб Reflip, а желаещите да се посветят в изкуството на каяците в бързи води ще могат да се включат в еднодневен курс с  инструкторите на Mashini Holidays Industry и Tudurini Bros.Празнична демонстрационна регата пък символично ще понесе по течението на Струма всички, осмелили се да скочат в лодките – посетители, журналисти, специални гости, инструктори и прочие.Вече тече и записването за рафтинг спускания с инструкторите на  Адвенчър нет на специална цена с 30% отстъпка.  Така преживяването само по време на Outdoor & White Water Fest вместо редовните 50 лв. ще струва 35. Запишете се.Нова перспектива  към смайващия релеф на Кресненското дефиле ще предложат от клуб по парапланеризъм SkyCamp, чиито опитни тандемни пилоти ще издигнат високо във въздуха своите пасажери, за да им разкрият невиждани гледки над величествения Пирин и отвъд границите на страната, към планините, морето и езерата на Гърция и Македония. Ваучери за тандемни полети по време на фестивала могат да бъдат заявени :В изключително атрактивен велопоход  ще могат да се впуснат почитателите на планинското колоездене. Маршрутът, подготвен от гидовете на Nomad Team специално за дните на фестивала, е по маршрут с. Влахи – Ощава – с. Стара Кресна. Трасето, преминаващо през едни  от най-вълнуващите и наситени с културни и природни забележителности места в региона, е със средна трудност.За най-малките пък ще има състезание по катерене на стената в кемпа, която по традиция се превръща в любима на децата. Надпревара по слаклайн ще се проведе в непосредствена близост до стената за катерене, сред шарената сянка на иглолистните дървета, палатките и цветната хамачена градина на Айляк хамак.Жаден и гладен никой няма да остане, обещават организаторите. Никак не е маловажен фактът, че целодневна музикална програма в кемпа ще поддържа градуса на настроението с DJ Vankata The Turntablist и айляците от Faces Band, чийто репертоар ще задоволи и най-претенциозния слушател с разнообразие от стилове. \r\nСпециални гости на събитието ще бъдат алпинистът Боян Петров, както и представителни лица на общините Кресна и Симитли, които ще се представят с локално производство и фолклорни състави.", "date": "2018.03.16", "title": "Рафтинг, каяци, колоездене и още на Outdoor & White Water Fest"}
{"url": "https://www.dnes.bg/notifikacii/2018/03/16/vyprosyt-e-zashto-oshte-niama-snimka-na-otroveniia-skripal.370870", "text": "Руският депутат Андрей Луговой пита защо все още няма снимка на отровения Скрипал и дъщеря му. Поводът за въпроса му идва след вчерашното изявление на британския външен министър Борис Джонсън, който говори за наличието на неоспорими доказателства за причастността на Русия към отравянето на бившия полковник от руското Главно разузнавателно управление (ГРУ). \r\n\r\nВъпросът на Луговой се тиражира днес в руския всекидневник \"Независимая газета\" за един загадъчен факт в продължаващата драма с отравянето на бившия двоен агент Сергей Скрипал, предизвикало остра криза в руско-британските отношения.\r\nВестникът цитира не друг, а \r\nДнес Луговой е депутат в руската Дума и член на парламентарната комисия по сигурността и противодействието на корупцията.Именно той задава въпроса: защо до този момент, при огромния медиен шум около случая, все още няма снимка на отровения шпионин и неговата дъщеря.\r\nВестникът коментира твърденията на Джонсън, който приема за такова доказателство самодоволната и саркастична реакция на Москва на отравянето на Скрипал в Солсбъри.\r\n\r\nТ.е., руските спецслужби специално са провели тази операция по ликвидиране (забележете - неуспешна) на бившия двоен агент именно така, че целият свят да знае - именно Москва е виновна за това, отбелязва вестникът и цитира думите на Джонсън: \"Руснаците се опитват едновременно и да отричат това, и да се хвалят с него\".\r\nЧестно казано, това никак не прилича на \"неоспоримо доказателство\", отбелязва \"Независимая газета\".\n\r\nОчевидно, именно затова (в британските медии тези дни) неочаквано \"изплува\" още един бивш служител на КГБ и на ФСС (руската Федерална служба за сигурност) - двойният агент Борис Карпичков, който още в 2006 г. бил атакуван с неизвестен химикал на улица в Оклънд, отбелязва руският всекидневник.\r\nНякой хвърлил в лицето му някакъв прах, след което той изгубил 30 кг от теглото си и едва оживял. Сега самият Карпичков разказва, че на 12 февруари му позвънил познат сътрудник на ФСС и му съобщил, че нещо лошо може да се случи с него и с още седем врагове на руските спецслужби. В този списък бил и Сергей Скрипал.\r\nВ него се оказват Олег Гордиевски, Уилям Браудър, Кристофър Стил (авторът на недоказания компромат срещу Доналд Тръмп), Игор Сутягин, Юрий Швец и Владимир Резун (автор на много книги за кремълското задкулисие под псевдонима Виктор Суворов).\r\nСтранно е, че Карпичков разказал за този списък пред медиите, и то тези дни, а не съобщил за това на британските и други разузнавателни структури, да не говорим за полицията, пише \"Независимая газета\".\r\nПо-нататък вестникът пише как изведнъж случаят със Скрипал е вдигнал на крак и британските военни. Британските власти спешно предоставили 48 млн. паунда на новия Център за защита от химическо оръжие, създаден на базата на прочутата военна лаборатория в Портън Даун, предава БТА. \n\r\nИменно тази лаборатория, впрочем, направи анализ на състава на нервнопаралитичното вещество, използвано в Солсбъри срещу Скрипал и дъщеря му Юлия. Твърди се, че сега всички служещи в британската армия ще бъдат ваксинирани срещу сибирска язва заради заплахата от химически атаки от страна на Русия (като тук се споменава и Северна Корея).\r\nПри това тези 48 млн. са само начало, отбелязва вестникът, защото веднага последва изявление на военния министър Гевин Уилямсън, че страната трябва да модернизира своята отбрана, а съответната програма бе обявена още през януари. Според министъра властите трябва да обърнат приоритетно внимание на инвестициите във военната сфера за предотвратяване на потенциалните заплахи, което означава нови и нови пари във военния бюджет.\r\nВсичко е логично, заключава \"Независимая газета\", коментирайки, че от всеки конфликт в съвременния свят печеливши в крайна сметка се оказват военните.", "date": "2018.03.16", "title": "Въпросът е: Защо още няма снимка на отровения Скрипал?"}
{"url": "https://www.dnes.bg/sofia-film-fest/2018/03/16/8-19-po-georgi-gospodinov-otkri-sff-v-plovdiv.370892", "text": "Дългочаканият български филм-омнибус \"8‘19\" откри 13-ото издание на София филм фест в Пловдив. Той представлява 6 отделни кратки филма по разкази на Георги Господинов, режисирани от 6 различни любими български режисьора. Плеяда български кино звезди пристигат за среща с пловдивската публика на премиерата на филма. Представянето ще бъде на 15 март от 18:30 часа. В програмата на София филм фест в Пловдив има още два български филма – \"Радиограмофон\" и \"Малко късмет за по-късно\".\r\nСред гостите на прожекцията са Ирмена Чичикова, която само преди няколко седмици бе на сцената на Берлинале, за да получи, заедно с екипа на филма \"Не ме докосвай\", една от най-престижните награди в киното – \"Златен лъв\". Сега тя идва за първа официална среща с пловдивската публика за 8‘19\", в който също има роля. В Пловдив пристигат също продуцентите Антоанета Бачурова и Влади Люцканов – който режисира и една от шестте части, актьорът Иван Бърнев и двама от режисьорите на други части от филма – Петър Вълчанов и Кристина Грозева. \r\n6 различни екипа работят за екранизирането на 6 истории по разкази на Георги Господинов. Останалите режисьори, изготвили 8‘19‘\" са Любомир Младенов, Надежда Косева и Теодор Ушев, номиниран през миналата година за „Оскар“ в категория \"Анимация\" за \"Сляпата Вайша\" – също в сътрудничество с Георги Господинов. \r\nВ програмата на София филм фест в Пловдив има още два български филма. \"Радиограмофон\" също ще бъде представен от гости в LUCKY Дом на киното. За разговор с пловдивската публика пристигат Яна Титова и Александър Алексиев – събрал популярност в последните месеци, като Гичо от \"Възвишение\". \"Радиограмофон\" е създаден по истински случай, в който Али поема огромен риск по време на комунистическия режим в желанието си да купи грамофон на влюбения в рокендрола свой син.\r\nТретият български филм в програмата на София филм фест в Пловдив е \"Малко късмет за по-късно\". Филмът разказва за странния ден на хамалина Денчо, измамен от свой приятел, който бяга с парите му за стартиране на нов бизнес. Той търси помощта на полицай с връзки в незаконните боксови мачове. Във филма ще видим Цветан Алексиев (\"Откраднат живот\", \"Дзифт\") и Филип Трифонов (\"Шменти капели\", \"Оркестър без име\").\r\nБългарско участие има и в \"Да обичаш Пабло\". Коопродукцията межди Испания и България с участието на световните звезди Хавиер Бардем и Пенелопе Крус и разказва за живота на Пабло Ескобар. Филмът, част от който е сниман в България, е базиран на книга, която представя живота на наркобарона, но през погледа на дългогодишната му любовница Вирджиния Валехо. Филмът е номиниран за две награди „Гоя“ – за най-добър актьор и най-добра актриса в главните роли.\r\n13-ото издание на София филм фест в Пловдив започва на 15 март и ще продължи до 25 март в LUCKY Дом на киното.  ", "date": "2018.03.16", "title": "8'19'' по Георги Господинов откри СФФ в Пловдив"}
{"url": "https://www.dnes.bg/muzika/2018/03/16/d2-s-egoist-pokazvame-nejnata-si-strana.370875", "text": "\r\n                        \r\n                        \r\n                        \r\n                    Групата D2 пуска новата песен \"Егоист\", която идва в началото на пролетта, заедно с национално турне в цялата страна.Китаристът Митко Кърнев отбеляза, че всеки човек иска да твори нещо по-живо, друг път по-нежно и точно затова новото парче има по-различен стил.\"С \"Егоист\" показваме нежната си страна. Говорим за взаимоотношенията между мъжете и жените по един шеговит начин. Оттук нататък предстои да излязат нови парчета с текст на Руши Видинлиев, с който наскоро си съдействаме\", каза Кърнев в \"България сутрин\".Музикантът и основател на D2 уточни, че националното турне ще мине през Благоевград, Ямбол, Русе, Бургас, Плевен, Свищов, Варна, Стара Загора, Пловдив и накрая София.\"До средата на май ще са тези концерти. Подготвили сме на публиката интересни неща. Ще изпълняваме както най-новите парчета, така и най-известните ни песни\", допълни още той пред .Вокалистът на групата Деян Каменов посъветва всички почитатели на групата да посетят концерите, защото преживяването ще е уникално.\"Много е динамично с всички тези текстове на песни и обикаляне по концерти. Аз предпочитам след това да съм високо в планината и да си почивам от всичко това\", завърши вокалистът на D2.\r\n ", "date": "2018.03.16", "title": " D2 с \"Егоист\": Показваме нежната си страна!"}
{"url": "https://www.dnes.bg/obshtestvo/2018/03/16/ot-germaniia-mlad-lekar-v-bylgariia-pecheli-400-evro-malko-e.370841", "text": "\"Все повече български лекари работят в Германия. А от това страдат пациентите в България, но и медиците, които остават в страната.\" Телевизия 3sat излъчи репортаж от една българска болница.\r\n\"Какво ли щеше да е положението по строителните обекти, в болниците или в кланиците в Германия, ако ги нямаше многобройните румънци и българи, които са готови да работят тук? Вярно, че от това печелят и техните родни страни, защото тези хора изпращат част от доходите си на своите близки, останали там. Но  същевременно в Румъния и България възникват остри дефицити.\" Това констатира водещата на икономическото предаване \"Макро\" на немскоезичния телевизионен канал 3Sat, посветено на България и Румъния и излъчено миналата седмица. В него беше показан и кратък репортаж, разказващ за бягството на българските лекари в чужбина, съобщава . \r\n\r\nВ началото авторката Сузане Бекер среща зрителите с Елена Зарева, лекарка в един малък български град. Работният ѝ ден в болницата е дълъг, а пациентите са много. Бекер обяснява, че един млад лекар в България печели около 400 евро и коментира това така: \"Малко е. Ето защо толкова много колеги на Елена отиват да работят в Европа. А това е потискащо за онези, които остават\".\r\nПред германския телевизионен екип д-р Зарева споделя: \"Иска ми се да вярвам, че условията на труд в бъдеще ще се подобрят. Но реалността сякаш е друга. Много малко от моите колеги остават в България, а пък в провинцията съвсем никой не иска да работи.\"\r\nАвторката на репортажа припомня, че България, която членува в ЕС вече от 11 години, е смятана за най-бедната страна в Евросъюза. \r\n\"Особено младите хора не виждат никаква перспектива\", казва тя и среща зрителите с втория герой в репортажа: студента Николай, който завършва медицина в София. Той иска да работи като радиолог, но не смята да остане в България. Пред камерата Николай обяснява: \"Искам да специализирам в Германия, защото там ще имам достъп до по-добра медицинска апаратура. А и условията за квалификация и за професионална реализация там са по-добри.\"\r\nНамеренията на Николай съвпадат с намеренията на много българи, твърди Сузане Бекер. Тя посочва, че само през 2016 година 23 000 млади хора са напуснали страната, а това е голям проблем за българската икономика и за демографското развитие. По-нататък авторката изтъква, че България е сред страните в Европа с най-застаряващо население и добавя, че през последните 25 години всеки пети българин е напуснал страната.\r\n\r\nВ болницата, в която работи Елена Зарева, за последните 20 години броят на лекарите е намалял наполовина. А в момента 15 лекари са пред пенсия. Директорът на болницата Иван Иванов не знае как ще подсигурява занапред медицинското обслужване. \r\n\"Откакто България стана член на ЕС, проблемът с кадрите остро се влоши. Много лекари, и то не само млади, а и утвърдени специалисти, си намериха работа в други държави от ЕС, най-често в Германия\", казва той.\r\nРепортажът завършва с едно потискащо обобщение: \"Получава се порочен кръг. Колкото повече лекари напускат страната, толкова по-лоши стават условията за онези, които остават. И толкова по-лошо става медицинското обслужване за хората в България.\"\r\nСлед репортажа водещата на предаването \"Макро\" на 3Sat Ева Шмид припомня на своята публика следното: \"Когато в Германия се опитваме да се справим с липсата на квалифицирани кадри, ние не решаваме въпроса, а просто го прехвърляме в други страни.\"\r\n ", "date": "2018.03.16", "title": "От Германия: Млад лекар в България печели 400 евро, малко е!"}
{"url": "https://www.dnes.bg/zvezdi/2018/03/16/bruk-byrns-na-40-edna-ot-nezabravimite-spasitelki.370804", "text": "\nНа 16 март своя 40-ти рожден ден празнува американската актриса Брук Бърнс. Тя е родена през 1978 година в Далас, САЩ и в своята кариера досега има участие в десетки филми и телевизионни сериали.\r\nБрук добива сериозна популярност с участието си в хитовия сериал \"Спасители на плажа\" в ролята на Джеси, където участва в 48 епизода в периода 1998-2001 година. Малко преди това има и кратка поява в друг популярен сериал - \"Али Макбийл\".\r\n\r\nОще от ранно детство тя започва да тренира балет, но тежък инцидент по време на ски слага край на мечтите й да стане балерина.\r\nБрук има 2 сестри, с които споделя, че е доста близка\r\nНа 15-годишна възраст тя става модел и започва да дефилира по модните подиуми. Там жъне и първите си успехи.\r\nКогато е на 16, семейството й се мести от САЩ в Европа. В следващите години бъдещата актриса живее в Париж, Милано и Мюнхен.\r\nВ края на декември 1999 г. актрисата се омъжва за своя колега Джулиан Макмахон. Два месеца по-късно обявява, че се оттегля от \"Спасители на плажа\", защото е бременна. През юни 2000 г. се ражда дъщеря им Мадисън.\r\nСамо година след раждането на дъщеря си, Брук Бърнс се развежда със своя съпруг.\r\nПрез 2004 година актрисата започва връзка с екшън звездата Брус Уилис, която продължава близо година.\r\nПрез 2005 година актрисата претърпява нов тежък инцидент, след като наранява тежко врата си при гмуркане. Налага се спешна операция, при която лекарите поставят титаниева пластина на контузеното място.\r\nНа 22 юни 2013 година Брук Бърнс се жени за втори път – за филмовия продуцент Гевин О`конър.\r\nАктрисата има 2 деца.Още – във видеото на ", "date": "2018.03.16", "title": "Брук Бърнс на 40: Една от незабравимите \"Спасителки\""}
{"url": "https://www.dnes.bg/notifikacii/2018/03/16/do-deset-sa-jertvite-pri-srutvaneto-na-most-vyv-florida.370844", "text": "Между шест и десет души са загинали при срутването на новопостроения пешеходен мост във Флорида, заяви сенатор Бил Нелсън от щата Флорида, цитиран от Ройтерс.\r\nМостът, построен над шестлентов автомобилен път, свързва Международния университет на Флорида с град Суийтуотър в окръг Маями-Дейд, щата Флорида.\nСпасителните екипи издирват оцелели в развалините от бетон, метал и смазани коли, пише БТА.\r\nНай-малко 10 ранени са закарани в болница, а под развалините на 950-тонния мост са затиснати осем коли, съобщи кметът на окръг Маями-Дейд Карлос Хименес.Няма постъпила информация за пострадали български граждани при срутването на новопостроения пешеходен мост в Маями, Флорида в САЩ, съобщи външното ни министерство.\r\n ", "date": "2018.03.16", "title": "До десет са жертвите при срутването на мост във Флорида"}
{"url": "https://www.dnes.bg/notifikacii/2018/03/16/bylgarka-i-dvete-1117-deca-ubiti-v-kanada.370850", "text": "Тройно убийство на българка и децата и е извършено в Канада. То е станало в сряда в дома им в град Ейджъкс, Онтарио. 39-годишната Красимира Пенчовска и 15-годишният и син са намерени мъртви от полицията, а 13-годишната ? дъщеря е откарана в болница, където по-късно е починала, съобщи  Bulgaria ON AIR . Часове по-късно за убийството е арестуван 29-годишният Кори Фейн. Повече информация до момента не се съобщава.", "date": "2018.03.16", "title": "Българка и двете ѝ деца убити в Канада"}
{"url": "https://www.dnes.bg/notifikacii/2018/03/16/golemiiat-sin-na-trymp-se-razvejda-sled-12-g-brak.370843", "text": "Големият син на президента на САЩ Доналд Тръмп - Доналд Тръмп младши и съпругата му Ванеса, които са женени от ноември 2005 г. и имат пет деца, ще се разведат, съобщи \"Организацията Тръмп\", предаде Франс прес.\r\n\"След 12 години брак решихме да се разделим. Винаги ще имаме огромно уважение един към друг и към семействата ни. Имаме пет прекрасни деца и те остават наш приоритет\", се казва в съвместно изявление на двамата съпрузи, които са на по 40 години.\r\nДецата им са на възраст от 3 до 10 години.\r\nС това изявление \"Организацията Тръмп\" потвърди информацията на американски медии, че Ванеса Хейдън, както е моминското й име, вчера е внесла в съда молба за \"неоспорвана раздяла\" - опростена процедура, която обикновено е знак за развод по взаимно съгласие.\r\n/БТА/\r\n ", "date": "2018.03.16", "title": "Големият син на Тръмп се развежда след 12 г. брак"}
{"url": "https://www.dnes.bg/notifikacii/2018/03/16/ispanskata-policiia-s-gumeni-kurshumi-sreshtu-migranti.370842", "text": "Силите на реда в Мадрид използваха гумени куршуми, за да разпръснат демонстрация на мигранти. \r\nТе протестираха в центъра на испанската столица срещу смъртта на 35-годишен сенегалски уличен продавач, който според тях бил преследван от полицията за незаконна продажба, предадоха Франс прес и Асошиейтед прес.\r\nСпоред спасителните служби сенегалецът бил намерен в безсъзнание в квартал с голямо имигрантско население. \r\nДруги улични продавачи казват, че станали свидетели как общински полицаи са го преследвали с мотоциклети и той колабирал.\r\nСтотици протестиращи изгориха пластмасови контейнери за отпадъци и замерваха полицаите с камъни. Те също така са запалили фасадата на банков клон и са изпотрошили стъклени панели на автобусна спирка.\r\nПри сблъсъците са ранени 16 полицаи и четирима цивилни.\r\n /БТА/\r\n ", "date": "2018.03.16", "title": "Испанската полиция с гумени куршуми срещу мигранти"}
{"url": "https://www.dnes.bg/snimka-na-denia/2018/03/16/oblachnostta-se-uvelichava-moje-da-prevali-slabo.370848", "text": "Започналото от запад увеличение на облачността постепенно ще обхване цялата страна. На места в Западна България ще превали слаб дъжд. Това сочи прогнозата на времето на НИМХ към БАН.\r\nВятърът ще се ориентира от югозапад и след обяд в Източна България ще бъде умерен до силен. \r\nМаксималните температури ще бъдат между 14° и 19°, по морския бряг между 11° и 17°, в София около 15°. \r\nНад Черноморието денят ще започне с предимно слънчево време, но постепенно през деня облачността ще се увеличи. Ще духа югозападен вятър, който през деня ще се усили. Максималните температури ще са между 11° и 17°, вълнението на морето ще бъде 1 - 2 бала. Температурата на морската вода е 6° – 7°.\r\nНад планините облачността ще е значителна и на места в масивите от Западна България ще превали слаб дъжд, над 2000 метра сняг. Ще духа слаб до умерен югозападен, по най-високите върхове силен западен вятър. Максималната температура на височина 1200 метра ще е около 9°, на 2000 метра - около 4°.\r\n\r\n ", "date": "2018.03.16", "title": "Облачността се увеличава, може да превали слабо"}
{"url": "https://www.dnes.bg/notifikacii/2018/03/16/franciia-arest-za-sestrata-na-sauditskiia-prestolonaslednik.370845", "text": "Във Франция има издадена заповед за арест на сестрата на саудитския престолонаследник Мохамед бин Салман, заподозряна, че е наредила на свой телохранител да удари работник, извършващ ремонтни дейности в апартамента й в Париж. Това съобщи осведомен източник, цитиран от Франс прес.\r\nЗаповедта за арест на Хусат бин Салман, сестра на силния мъж в Рияд, е била издадена още в края на декември от парижки съдия, уточнява източникът в потвърждение на информация, разгласена от седмичника \"Поан\".\r\nПрез септември 2016 г. работник дошъл да извърши ремонтна дейност в апартамента на принцесата на булевард \"Фош\", в един от луксозните квартали на френската столица. \r\nСпоред неговия разказ той снимал обекта, за чиято поправка е била необходима неговата намеса. \r\nХусат бин Салман обаче го обвинила, че снима, за да продаде снимките на медиите и наредила на телохранителя си да го удари, твърди той.\r\nРаботникът казва, че са му били нанесени удари по тялото и по-конкретно по лицето и че е бил унижен. \r\nБодигардът го накарал да коленичи и да целуне краката на принцесата. \r\nБило му позволено да напусне апартамента чак след няколко часа без инструментите си, които му били конфискувани.\r\nНа телохранителя са били повдигнати обвинения по случая на 1 октомври 2016 г.\r\n /БТА/\r\n ", "date": "2018.03.16", "title": "Франция: Арест за сестрата на саудитския престолонаследник"}
{"url": "https://www.dnes.bg/obshtestvo/2018/03/16/desetki-hiliadi-bylgari-tyrsiat-rabota-s-vryzki-zashto.370846", "text": "133 000 от безработните българи търсят работа с помощта на роднини и приятели, показват данни на Националния статистически институт (НСИ).\r\nВ края на миналата година без работа са били 189 000 души. \r\nДва пъти по-малко са хората, решили да намерят нов работодател чрез бюрото по труда. \r\nА явилите се на конкурс за свободна позиция са били едва 30 300 души. \r\nНад 85 000 души са разчитали на обяви във вестници и списания.\r\n“Мерките на Агенцията по заетостта са насочени предимно към групи, които по-трудно се реализират на пазара на труда”, заяви шефът на дирекция “Услуги по заетостта” Кремена Калчева, цитирана от. \r\nЗа осигуряване на заетост държавата отделя по 73 млн. лв. за различни програми. Една от тях са опреснителни курсове по различни професии и програма за ограмотяване. Освен това продължително безработните се насочват към специални ателиета за работа в бюрата по труда.\r\nТрайно безработните в малките градове и села ще бъдат включени в схема за временна заетост, в която ще помагат с малки ремонти на общината или пък ще бъдат наети като чистачи.\r\nСпоред статистиката в края на 2017 г. висшистите без работа са повече от тези с основно и по-ниско образование.\r\n ", "date": "2018.03.16", "title": "Десетки хиляди българи търсят работа с връзки. Защо?"}
{"url": "https://www.dnes.bg/world/2018/03/16/slujitelite-na-oon-v-jeneva-na-stachka-za-zaplati.370849", "text": "Служителите на ООН в Женева днес ще стачкуват, след като близо 90 процента от тях гласуваха за стачни действия в знак на протест срещу орязване на заплатите им, съобщи синдикален представител, цитиран от Франс прес.\r\nОт участвалите в гласуването 1163 души 1040 са гласували за стачка, съобщи Иън Ричардс от координационния съвет на синдикатите и професионалните сдружения на служителите на ООН в Женева.\r\nВ ООН в Женева работят около 9500 души и още не е ясно колко от тях ще се включат в стачните действия, но стачката ще наруши работата на институцията. Например днес няма да има заседание на Съвета на ООН за човешките права, който тази седмица започна годишната си сесия.\r\nПрез февруари заплатите на служителите на ООН в Женева са били намалени с 3,5 процента, а през юни е предвидено ново съкращение на заплащането от 5 процента, посочи Ричардс.\r\nСмята се, че служителите на ООН са най-високоплатените чиновници в света, но съкращенията на заплатите ще се отразят на работещите в Женева заради високия жизнен стандарт, заявиха синдикатите.\r\n/БТА/\r\n ", "date": "2018.03.16", "title": "Служителите на ООН в Женева на стачка за заплати"}
{"url": "https://www.dnes.bg/notifikacii/2018/03/16/ruski-deputat-sasht-sa-imali-dostyp-do-gaza-novichok.370847", "text": "Използваният за отравяне на бивш руски агент и дъщеря му в английския град Солсбъри нервнопаралитичен газ може да е бил получен чрез САЩ, заяви руският депутат Алексей Чепа, цитиран от Асошиейтед прес.\r\nСАЩ са участвали в прочистването на обект, където се е използвал газът \"Новичок\" в съветско време. Газът е бил тестван в обект в узбекистанския град Нукус. САЩ и Узбекистан са се договорили за програма по прочистване на обекта през 1999 г., заяви Чепа, който е заместник-председател на комисията за външни работи в долната камара на руския парламент. \r\nСпоред него това е дало възможност на САЩ да се сдобият \"с технологията за изработване на този газ, а такъв достъп вероятно са имали и натовските им партньори от Великобритания\".\n\n\nПроизводство на \"Новичок\" може да е имало в държавната британска лаборатория В Портън Даун близо до Солсбъри, заяви постоянният представител на Русия в Организацията за сигурност и сътрудничество в Европа Александър Лукашевич, цитиран от ТАСС.\r\n\"Точно до Солсбъри се намира правителствената лаборатория за оръжия за масово поразяване в Портън Даун. И ако в Лондон са толкова уверени, че става дума за газа \"Новичок\", значи там разполагат с неговата формула и с негови образци, а може би и са го произвеждали. А изобретателят на газа Мирзаянов отдавна живее в САЩ, където отиде с техническата документация за това химическо вещество\", каза Лукашевич на заседание на ОССЕ.\r\nСпоред посланика на Русия в Холандия и руски постоянен представител в Организацията за забрана на химическите оръжия Александър Шулгин нервнопаралитичният газ \"Новичок\" може да е бил произвеждан извън Русия през 90-те години.\r\n\"Най-вероятните източници за произход на това химическо вещество са страните, където в края на 90-те години и понастоящем интензивно се изследва това вещество, например Великобритания, Словакия, Чехия и Швеция, където в средата на 90-те години западните специални служби са извели редица руски специалисти и документация\", заяви Шулгин./БТА/", "date": "2018.03.16", "title": "Руски депутат: САЩ са имали достъп до газа \"Новичок\""}
{"url": "https://www.dnes.bg/stranata/2018/03/16/chujdite-zdravni-kasi-ni-dyljat-5-4-mln-leva.370851", "text": "По 6700 чужденци на година влизат по спешност в болниците или кабинетите за неотложна медицинска помощ у нас. За извършените им спешни интервенции през миналата година Националната здравноосигурителна каса е платила 5 466 388 лева на докторите и клиниките. Това става ясно от справка на касата, пише \"Монитор\".\r\n27 400 са чуждестранните граждани, потърсили спешна или неотложна медицинска помощ у нас за периода 2013 - 2017 година. Лечението им е струвало 17 833 745 лева. Това са пациенти от четири страни – членки на Европейския съюз, посочиха от Националната здравноосигурителна каса, но не уточниха от кои точно държави са пациентите.\r\nОказва се обаче, че чужди каси и осигурителни фондове висят с просрочени дългове към нашата здравна каса в размер на 215 746 лева. Задълженията са за оказана медицинска помощ за периода 2013-а – първото полугодие на 2016 година. Освен тях НЗОК чака да й бъдат възстановени и 5 466 388 млн. лева, с които се е разплатила за лечението на чужденци през миналата година.\r\nПо смисъла на международните регламенти за координация на системите за социална сигурност заявените суми от една здравноосигурителна институция към друга, задгранична, трябва да бъдат изплатени в срок до 18 месеца.", "date": "2018.03.16", "title": "Чуждите здравни каси ни дължат 5,4 млн. лева"}
{"url": "https://www.dnes.bg/za-da-se-razbirame/2018/03/16/5-te-sigurni-znaka-che-toi-iska-seriozna-vryzka.370820", "text": "За да бъде една връзка устойчива на времето и препятствията, преди всичко тя трябва да надхвърля физическото измерение на интимността.В света на запознанствата и срещите, особено в онлайн пространството, е трудно да прецениш дали някой е с теб заради самата теб или просто заради секс.Първото нещо, за което човешкото тяло жадува, е сексуалната връзка и това е напълно нормално. Мъжката природа в много случаи е ръководена именно от първичния нагон.Много момичета без опит, а дори и зрели жени падат в капана на мъжкото внимание, бъркайки го с любов. Мъжете проявяват внимание към обекта на техните желания, показват, че мислят за вас, пишат ви десетки съобщения на ден, намират си повод да се появят под прозореца ви.Дами, знайте, че той мисли за вас, но и за себе си, за удоволствието, което ще му донесе срещата с вас.Така че, вгледайте се по-дълбоко в неговите действия и мисли, за да разберете дали връзката ви има бъдеще и потенциал да се превърне в партньорство за цял живот.Неговото поведение подсказва любов и сериозни намерения, ако:Тук не става въпрос за самовлюбеност, а за уважение и задоволеност от собственото място в живота и успехите, които досегашният опит е донесъл. Мъж, който е в мир със себе си и със социалното си положение е винаги по-добър избор в сравнение с неуравновесения, който все още не знае какво иска от живота, още по-малко как да го постигне.", "date": "2018.03.16", "title": "5-те сигурни знака, че Той иска сериозна връзка"}
{"url": "https://www.dnes.bg/usa/2018/03/16/kompaniiata-postroila-mosta-vyv-florida-imala-problemi.370853", "text": "\r\n                        \r\n                        \r\n                        \r\n                    \n\n\r\n\"Компанията, построила моста, е имала и други проблеми с властите, при инспектиране, но това са естествени неща в този сектор, не значи нищо\", обясни Караджов пред \r\nПо информация на американски медии самото съоръжение е било още в строителен период и е трябвало да бъде завършено през 2019 г.\r\nТогава защо той е бил вкаран в експлоатация, бе запитан професорът, а той посочи: \"На този въпрос ще отговорят властите след разследването на Националната организация по транспортна безопасност\".\r\nПроф. Караджов разясни още, че мостът е бил изграден по ускорен метод, което обаче не било предпоставка за по-лошо качество.\r\n\"Това е стандартен метод, който се използва в строителството, когато трябва да се прехвърли такъв вид съоръжение през оживена пътна артерия, за да се избегне спиране на движението\".\r\nПо официални данни на външното ни министерство пострадали българи при инцидента няма.\r\n ", "date": "2018.03.16", "title": "Компанията, построила моста във Флорида, имала проблеми"}
{"url": "https://www.dnes.bg/sofia/2018/03/16/kamyk-po-avtobus-108-koi-potroshi-stykloto.370857", "text": "Неизвестни хулигани са хвърлили камък и са счупили прозорец на автобус, движещ се по линия №108 в столицата. \r\nПървоначалните информации бяха за стрелба по превозното средство, но те не се потвърдиха, съобщи БНР.\r\nИнцидентът е станал минути преди 22.00 ч. на спирка на ул. \"Надежда\" в кв. \"Люлин\". \r\nДокато автобусът е бил там, неизвестен е хвърлил камък по едно от стъклата на превозното средство. В резултат на това прозорецът е бил счупен. \r\nВ този момент в автобуса е имало няколко души. Никой от тях не е пострадал. \r\nШофьорът е отишъл в 9-о РПУ, за да заяви инцидента. Полицията издирва извършителите на погрома.\r\n ", "date": "2018.03.16", "title": "Камък по автобус №108! Кой потроши стъклото?"}
{"url": "https://www.dnes.bg/index/2018/03/16/receptata-dnes-pylneni-domati-s-iaica-i-sirene.370745", "text": "5 големи домата2 печени чушки2 сварени яйца200 г сирене100 г варен грах от консерва1 краставица2 стръка пресен луксололиочерен пипер  Изрежете капачето на доматите. Издълбайте внимателно вътрешността им, така че да не ги нараните. Нарежете на ситно зеленчуците и яйцата. Отцедете граха от маринатата и го изплакнете. Настържете сиренето. Смесете всички съставки в купа заедно със сърцевината на доматите. Овкусете с подправките и олиото. Разбъркайте. Напълнете доматите и ги охладете за 1-2 часа в хладилника.", "date": "2018.03.16", "title": "Рецептата Dnes: Пълнени домати с яйца и сирене"}
{"url": "https://www.dnes.bg/stranata/2018/03/16/plovdivskata-drama-jenata-klala-myja-si-ot-revnost-i-se-samoubila.370859", "text": "\r\n                        \r\n                        \r\n                        \r\n                    Пловдив отново изтръпна. След убийството на Жоро Джевизов-Плъха в началото на март от д-р Иван Димитров, градът под тепетата вчера научи за жестока двойна смърт, станала пред погледа на невръстно дете.Трагедията се е разиграла в 10-етажен блок в район \"Южен\". Съседите подали сигнал до полицията след като се озадачили, че детето не спряло да плаче цяла нощ. \r\nПолицаите открили в апартамента безжизнените тела на съпрузите, които съседите описват като мило и възпитано семейство.\r\nРазследващите продължават да търсят причините за кървавата драма. По непотвърдена информация става дума за убийство и последвало самоубийство.\r\nРади и Илияна Еневи са живеели в семейното жилище на родителите на младия мъж. Съседка чула, че детето, което е на по-малко от 1 година, не спира да плаче. Обадила се на тел. 112, след което братът на Ради Енев дошъл и влязъл в жилището, където намерил безжизнените тела на двамата съпрузи, предаде репортерът на  Ива Григорова.\nПо първоначална информация Илияна Енева е пробола смъртоносно съпруга си с нож, след което се е самоубила пред погледа на бебето.\r\nКъм момента то е заедно с бабата и дядото на убития мъж. Тепърва ще се установява как точно е настъпила смъртта.\r\nПо-късно днес се очаква прокуратурата и полицията да съобщят повече информация за случая. Ще бъде извършен и втори оглед на местопрестъплението.\r\nСъседите са шокирани от случилото се. Те разказват, че семейството било дружелюбно и никога не са чували кавги.\r\nПо непотвърдена информация става дума за скандал от ревност.\r\nНе за първи път кв. \"Кючук Париж\" става арена на подобни трагедии. През 2016 г. Благой Сапунджиев уби жена си и детето си с нерегистриран пистолет \"Валтер\", след което се самоуби.\r\nА преди 5 години друг мъж уби жена си и двете си деца заради дългове.", "date": "2018.03.16", "title": "Пловдивската драма! Жената клала мъжа си от ревност и се самоубила!"}
{"url": "https://www.dnes.bg/notifikacii/2018/03/16/maskiran-napadna-krupie-v-studentski-grad-svi-600-leva.370862", "text": "Маскиран и въоръжен с пистолет мъж е нападнал крупие в казино в столичния \"Студентски град\".Крадецът е успял да открадне около 600 лева, съобщиха от МВР. \r\nСигналът за грабежа е подаден тази сутрин около 5:00 часа.\r\nНападателят е избягал, полицията го издирва, образувано е досъдебно производство.\r\n ", "date": "2018.03.16", "title": "Маскиран нападна крупие в \"Студентски град\", сви 600 лева"}
{"url": "https://www.dnes.bg/sofia/2018/03/16/agresiia-samorazprava-i-edno-schupeno-ogledalo-mutrensko-dokoga.370861", "text": "\nШофьор засича друг, изскача от колата, отива отзад и почва да рита, чупи и да се разправя. Звучи познато сякаш. На тази гледка се е натъкнал мъж в София. Шофьор с Audi минава пред друг, бие спирачки, слиза и отива до колата зад него. Рита огледалото, чупи, отваря вратата за саморазправа. \"И да не си помислите, че съм заснел и това е новият тъп руски или български блудкав сериал от онези с, които искат да ви приспят вниманието, че не сме мутренска държава\", пише Пламен Николов във Facebook. \"И като правят закона сега за неизбежната самоотбрана и отричат нашето право на такова, а те живеят във вили и къщи с високи огради, до зъби въоръжени охранители да ги пазят, нека се сетят, че от Отеца в небесата никой няма да ги опази\", възмутен пише очевидецът. Тази сцена завършва без особени пострадали - едно огледало, един може би уплашен шофьор. Очевидци от близкия трамвай, други участници в движението - безучастни свидетели. Тази гледка е ежедневие. Саморазправа с бухалки, агресия, заради отнето предимство на светофар. Клаксони за онези, които са дръзнали да карат бавно. И този път е ясно, че дори и да се самосезират институциите и да издирят мъжа, чието лице и номер на колата ясно се вижда, особен ефект няма да има. Порицание? Глоба? Порицанието и глобата няма да спрат следващия, решил да излее агресията си върху друг човек на пътя - било то шофьор или пешеходец. А ако нападнатият си отвърне... може и да излезе виновен и наказан. Доста бързо.", "date": "2018.03.16", "title": "Агресия, саморазправа и едно счупено огледало: Мутренско! Докога?"}
{"url": "https://www.dnes.bg/stranata/2018/03/16/planinsko-biagane-i-koloezdene-s-baik-i-ryn-za-chepyn.370863", "text": "Eдно от най-големите състезания за планинско бягане и колоездене \"Байк и рън за Чепън\" се изкачва на ново равнище: надпреварата става част от Българска колоездачна лига (БКЛ) и вече дава право на квалификационни точки за годишното класиране на БКЛ. Велосъстезанието се разделя на 2 основни категории XCM и Хоби.  Това е седмото поредно издание и ще се проведе на 28 април в Драгоман.В XCM \"Рейс Серии\" могат да взeмат участие всички желаещи, които са регистрирани към Българска Колоездачна Лига и искат да участват в годишнoто класиране (при заявка за участие в тази категория всеки нерегистриран към момента участник ще бъде регистриран автоматично).Всеки завършил ще спечели точки, важащи за годишното класиране на БКЛ. Надпреварата в дисциплината ХСМ ще се проведе по правилата на БКЛ .В категория Хоби може участва всеки, който по дадена причина няма желание да се съревновава  за спечелване на точки за класирането на БКЛ.\r\nДистанциите остават както и досега – маратон (42 км) и полумаратон (21 км)и в двете направления, бягане и колоездене,  като категориите при бегачите остават непроменени – мъже и жени на съответните дистанции.Стартът за всички е пред община Драгоман като състезателите в по-късата дистанция правят една обиколка,а по-издръжливите преминават през още една като цялото трасе е под формата на осморка, което означава, че няма повторение на пейзажите, които следват състезаващите се по пътя към тяхната цел обратно към финала, отново пред Община Драгоман.И тази година за всички състезатели е предвиден атрактивен стартов пакет, както и  свежи плодове и енергийни вкусотии на старт/финала и подкрепителните пунктове. Предстои да бъдат обявени наградите, които по правило влизат в употреба на активния байкър, бегач и планинар.Вече 6 години \"Байк и рън за Чепън\" събира стотици любители на екстремните преживявания, активния начин на живот и красивата българска природа, а между тях са както самите участници в състезанието, така и дошлите да ги подкрепят близки и приятели.За тях притегателна сила има и богатото биоразнообразие на региона, като Чепън планина предлага невероятна панорама към Сърбия от най-високата си точка връх Петровски кръст, а в една кратка разходка из мостчетата на Драгоманското блато могат да бъдат видени редки видове птици, завръщащи се от своето  зимно убежище в южни земи.По традиция, паралелно със състезанието за възрастни, най-малките също ще могат да премерят силите си в детско велосъстезание на площада пред Община Драгоман  с много забава и супер награди за деца.Една от най-отличителните и запомнящи се характеристики на \"Байк и рън за Чепън\" пък е, че всяка година цял вагон на БДЖ превозва напълно безплатно  мераклиите да се състезават край Драгоман от Централна гара София до крайграничния град като ги оставя на мястото на събитието точно навреме,  броени минути преди да започне програмата на самото състезание.  ", "date": "2018.03.16", "title": "Планинско бягане и колоездене с \"Байк и рън за Чепън\"  "}
{"url": "https://www.dnes.bg/stranata/2018/03/16/jenata-nahapana-ot-kucheta-v-berkovica-pochina.370855", "text": "90-годишната жена, нахапана от куче в Берковица в сряда вечерта, е починала.\r\nВсе още не ясно дали е починала от раните от нахапването или от инфаркта, който е получила по време на рентгеновите снимки.\nЖителите на Берковица се оплакват от сериозен проблем с агресивни бездомни кучета. От общината пък твърдят, че са предприели необходимите мерки – кастрират кучета и евтаназират, когато се налага. Оплакват се пред bTV, че по време на размножителния период хората изхвърлят от домовете си кучета, подозират, че бездомни животни идват и от други общини.Възрастната жена беше нахапана от кучета в сряда. Тя бе транспортирана с линейка в МБАЛ - Берковица. Дежурният лекар, приел пострадалата, е установил разкъсна рана на десния долен крайник и разкъсана ушна мида на лявото ухо, причинени най-вероятно при нахапване от куче.\r\nЖената нямаше спомен за случилото се. По време на рентгеновото изследване е получила инфаркт и по спешност е транспортирана до МБАЛ - Монтана.", "date": "2018.03.16", "title": "Жената, нахапана от кучета в Берковица, почина"}
{"url": "https://www.dnes.bg/stranata/2018/03/16/myglij-v-traur-zaradi-tragediiata-v-arsenal.370854", "text": "Обявиха 16 март за ден на траур в община Мъглиж по повод погребението на Цеко Василев. \n\n\n\r\n                        \r\n                        \r\n                        \r\n                    Днешният 16 март е Ден на траур в община Мъглиж по повод погребението на Цеко Василев.\n\nМъжът загина при инцидента във военния завод \"Арсенал\" в Казанлък, съобщава .26- годишният мъж ще бъде погребан в родното си село Шаново. Той оставя жена и 2-годишно дете. В завода е работел от две години.\r\n ", "date": "2018.03.16", "title": "Мъглиж в траур заради трагедията в \"Арсенал\""}
{"url": "https://www.dnes.bg/muzika/2018/03/16/deep-zone-project-s-nova-pesen-i-s-nova-pevica.370895", "text": "Deep Zone Project може да се похвали с нова певица, нов китарист и видео от Ибиза. Родната формация бележи 19 години на сцената с чисто нов проект и мащабно парти на 16 март. Купонът започва точно в 22.00ч в клуб Joy Station.Deep Zone, IBIZA Sound Machine и  няколко топ диджеи ще направят мощно Ибиза парти в квалитетния клуб в  Студенски град  където ще се миксира и изпълнява на живо парти музика от  Ибиза и България.На 3-ти март, в Лондон, в зала The Grand, в рамките на Wild Rose festival, групата изнесе внушителен концерт и официално представи новото лице на формацията – чаровната певица Ева Мария. Още с първото си изпълнение \"сладкото миньонче\" (както я наричат в групата) успя да вдигне на крака публиката с глас, присъствие и харизма. Ева Мария е позната от успешното и у частие в два сезона на X Factor. Пее от малка в различни формации в България и чужбина. \r\nНа сцената музикантите официално се сбогуваха с и предишната си вокалистка Нелина и си обещаха да останат добри приятели завинаги. \r\n Ева Мария не е единственото ново попълнение в Deep Zone Project. Към групата официално се присъедини и китаристът Дани Димитров.\r\nОтново в рамките на концерта си в Лондон, Deep Zone Project отпразнува и 19 години от създаването си. \"Рожденият ден\" бележи ново начало за най-популярната електронна формация у нас - чисто новият им проект - IBIZA Sound Machine.  Чрез него те ще издават интернационална клубна музика както и лайв ремикси на емблематични парчета от Ибиза.\r\nПървото официално видео на IBIZA Sound Machine се казва \"Say My Name\"  и е заснето в Ибиза в рамките на 4 дни, показвайки уникални гледки и една необичайна история с неочакван край - Ева Мария бременна от ... скейтборд, който всъщност представлява нейното гадже.Съвсем скоро Deep Zone Project ще пуснат и първата си нова песен (в този формат), която ще е съвместен проект с един от най-популярните БГ рапъри, чието име засега остава изненада. ", "date": "2018.03.16", "title": "Deep Zone Project с нова песен и с нова певица"}
{"url": "https://www.dnes.bg/notifikacii/2018/03/16/19-godishna-burgazliika-mami-s-prodajbi-v-neta-v-aresta-e.370877", "text": "Задържана е 19-годишна жена, извършвала интернет измами при продажба на стоки. Клиентите получавали продукти без стойност и съвсем различни от обявените.Задържаната е от Бургас, направила е самопризнания и обяснила механизма за извършване на престъпната дейност, съобщиха от полицията в града.Жената ползвала няколко сайта за интернет търговия с вещи - втора употреба, като публикувала обяви за продукти на специален режим, с което се избягва опцията \"преглед и тест\". На обявите се отзовавали различни хора, единият от които получил пратка, чието съдържание далеч се разминавало с промотираното.Жената е задържана за  24 часа, като в обитаваното от нея жилище в комплекса \"Меден Рудник\" са намерени и иззети вещи и предмети, имащи отношение към извършеното престъпление. По случая е образувано досъдебно производство.Преди месец в Бургас бяха установени други двама извършители на неправомерни транзакции в интернет пространството, които чрез използването на данни от банкови карти, са осъществявали залози в сайтове. И по двата случая бяха образувани досъдебни производства.", "date": "2018.03.16", "title": "19-годишна бургазлийка мами с продажби в нета, в ареста е!"}
{"url": "https://www.dnes.bg/health/2018/03/16/polezno-za-maikite-postaviaite-bebeto-si-i-po-korem.370901", "text": "От 90-те години на 20-ти век Американската академия по педиатрия препоръчва децата да спят по гръб, а когато са будни да се поставят за известно време по корем. Спането по гръб значително е понижил риска от възникване на синдрома на внезапната детска смърт. Когато е будно обаче бебето трябва да се поставя по корем за известно време. Доказано е, че това има редица ползи, както за физическото, така и за нервно-психическото му развитие.  Важно е детето да се е наспало, да е нахранено и да е в добро настроение. Не се препоръчва поставяне по корем непосредствено след нахранването, тъй като това може да доведе до възникване на рефлукс и повръщане на храната. Хубаво е да са минали 1-2 часа от нахранването. В началото продължителността трябва да е по-малка – 1-2 минути, а впоследствие бавно да се увеличава – до около 30 минути. Това упражнение трябва да се повтаря няколко пъти дневно. Възможно е в началото бебето да не „одобри“ новата позиция и малко време след поставянето му по корем да започне да плаче. В този случай може да се опитате да го успокоите или да привлечете вниманието му, като му говорите или се заиграете. С течение на времето то ще свикне да стои по корем и ще прекарва все по-дълго време така. В момента, в който започне да се обръща свободно от гръб по корем и обратно, стоенето по корем ще бъде изцяло негов избор.   ", "date": "2018.03.16", "title": "Полезно за майките: Поставяйте бебето си и по корем"}
{"url": "https://www.dnes.bg/temida/2018/03/16/oficialno-radi-zaklal-iliiana-i-se-samoubil-s-noj-v-shiiata.370890", "text": "Прокуратура обяви, че 32-годишният Ради е убил по жесток начин 29-годишната Илияна в пловдивския квартал \"Кючук Париж\" и после се е самоубил, оставяйки жива 13-месечната им дъщеря.Така обвинението отхвърли първоначалните съмнения, че кървавата жестокост е извършена от жената.От обвинението съобщиха още, че вчера преди обяд братът на убиеца получил позвъняване на смартфона си от Илияна, но не могъл веднага да отговори на обаждането.Впоследствие опитал неколкократно да се свърже с нея по телефона, но тя не отговорила. Опитал да се свърже и с брат си, но той също не отговорил.\n\nКъм 15:30 часа отишъл до апартамента, където Ради и Илияна живеели с 13-месечната им дъщеря. Опитал да отключи входната врата, но установил, че от вътрешната страна е поставен ключ. От вътрешността на апартамента се чувал силен детски плач.Той веднага потърсил ключар, който пристигнал бързо и установил тройно заключване на входната врата на жилището, но успял да я отключи. При отварянето на входната врата, двамата видели труп в стаята, разположена срещу вратата. Братът на Ради се ориентирал по плача на детето къде се намира и го взел.Двамата излезли от апартамента и в 16:08 часа ключарят подал сигнал за убийството в дежурната на І РУ при ОДМВР – Пловдив, а в 16:10 часа - и на телефон 112.Незабавно след получаване на сигнала, е бил сформиран екип от разследващи полицаи, който посетил мястото на инцидента.Те установили, че прозорците и балконските врати на апартамента били затворени. Жената била намерена лежаща по гръб с порезна рана на шията и много рани по ръцете. Мъжът лежал по лице, като в дясната си ръка държал голям кухненски нож, забит в шията му. Пристигналият екип на Спешна помощ само констатирал смъртта на мъжа и жената.До момента са извършени множество процесуално-следствени действия, вкл. огледи на местопроизшествие и разпити на свидетели. Били са назначени съдебно-медицински, биологична, дактилоскопна и химически експертизи. Детето на починалите се намира при близките им. Разследването по случая продължава, допълват от прокуратурата.", "date": "2018.03.16", "title": "Официално: Ради заклал Илияна и се самоубил с нож в шията!"}
{"url": "https://www.dnes.bg/temida/2018/03/16/shefyt-na-zdravnata-kasa-v-lovech-iztochil-1-mln-leva.370907", "text": "1 милион лева в рамките на 3 месеца - с толкова е ощетил Районната здравна каса в Ловеч задържания вчера д-р Антонио Маринов. Това заяви говорителят на главния прокурор Румяна Арнаудова на брифинг.\n\"Досъдебното производство започна по сигнал на ДАНС, които са извършили предварителна проверка и са предоставили данни, кои са оценени от нас като достатъчни за извършено престъпление по служба\", заяви тя.Установено е, че на 18 септември 2017 г., в нарушение на няколко разпоредби, директорът на РЗОК-Ловеч е сключил договор с частно болнично заведение, обясни Арнаудова.Тя допълни, че директорът Антонио Маринов все още е задържан за срок от 24 часа и се очаква в следобедните часове да му бъде повдигнато обвинение за престъпление по служба. Предстои да бъде решено и каква ще бъде мярката му за неотклонение.", "date": "2018.03.16", "title": "Шефът на Здравната каса в Ловеч източил 1 млн. лева "}
{"url": "https://www.dnes.bg/sofia/2018/03/16/otnovo-myj-padna-v-asansiorna-shahta-ot-4-iia-etaj.370913", "text": "Възрастен мъж на 75 години е паднал в асансьорна шахта в столичният квартал „Света Троица“.\r\nМъжът е паднал от четвъртия етаж на блока, в който е живеел, съобщи БНР.Той е отворил вратата на асансьора, който обаче не бил на етажа, подхлъзнал се и паднал в шахтата.\r\nНа място са пристигнали екипи на „Спешна помощ“ и полицията. \r\nПострадалият е откаран в \"Пирогов\" в изключително тежко състояние. Той е със счупен крак и контузии по главата и тялото. \r\nПо случая предстои разследване.Съседи разказват, че асансьорът е ремонтиран наскоро, но и преди това е имало проблеми с него. ", "date": "2018.03.16", "title": "Отново! Мъж падна в асансьорна шахта от 4-ия етаж"}
{"url": "https://www.dnes.bg/pop/2018/03/16/mariia-dimova-kategorichna-evroviziia-e-nasha.370878", "text": "\"България най-накрая ще спечели \"Евровизия\". Тази година имаме уникален проект и хората ще го оценят. Божа работа е всичко\". Това сподели пред \"България Днес\" певицата Мария Димова, която се включи към петимата изпълнители, които ще представят страната ни на музикалната надпревара.Тя нашумя с участието си в \"Гласът на България\", където впечатли с изпълненията си в различни стилове, включително и фолклор.\n\nБългария ще атакува първото място с песента \"Bones\", в изпълнение на група Equinox - Жана Бергендорф, Владимир Михайлов, Георги Симеонов-JJ, Джони Манюел и Трей Кембъл.\r\n\"Композиторът Борислав Миланов се свърза с мен и ме покани да бъда беквокалистка на Жана. Ще изпълнявам фолклорните мотиви. Няма да бъда на сцената, а зад нея - тоест няма да се виждам, но гласът ми ще се чува. Много съм развълнувана и нямам търпение да участваме. Това е предложение, което не се отказва и затова веднага се съгласих\", сподели Димова.\r\n\"Песента ни е уникална, а изпълнителите са внимателно подбрани. Това е гаранция за представяне на световно ниво. За мен е чест и гордост, че съм част от всичко това\", добави изпълнителката. \r\nТя разкри, че няма нищо случайно в живота - тя ще бъде в португалската столица Лисабон навръх рождения си ден (10 май). \r\n\"Родена съм на 10-и число в 10:10 ч.\", заяви с усмивка Мария.\r\nБукмейкърите отредиха 4-то място на българската песен, а досега във всички предварителни класации поставят песента ни в първата петица.", "date": "2018.03.16", "title": "Мария Димова категорична: Евровизия е наша!"}
{"url": "https://www.dnes.bg/politika/2018/03/16/bydeshteto-na-proekta-belene-e-neiasno.370911", "text": "Нито един вариант за реализирането на АЕЦ \"Белене\" не може да бъде изключен към момента.Възможно е да се превърне в балкански проект, възможно е да се включи в него и китайската държавна компания, която прояви интерес към него, обясни енергийният министър Теменужка Петкова.\n\nСлед като депутатите я натовариха със задачата до края на юни да внесе в парламента конкретни предложения, свързани с възможностите за реализация на активите на АЕЦ \"Белене\", тя обясни, че вече е създадена работна група, която работи по въпроса.Всяко едно от предложенията ще бъде икономически и финансово обосновано, уточни Петкова.По думите й, ако се реализира проектът държавата ще участва в него с апорт на активите, които има, като идеята е след това да не предоставя гаранции, а да се реализира на пазарен принцип.", "date": "2018.03.16", "title": "Бъдещето на проекта \"Белене\" е... неясно"}
{"url": "https://www.dnes.bg/stranata/2018/03/16/sniag-i-stud-za-pyrva-prolet-zatopliane-li-chak-sled-25-i-mart.370879", "text": "През следващата седмица предстои чувствително захлаждане. Ще посрещнем астрономическата пролет, която настъпва на 20 март, със студено време и валежи от сняг, сочат  на ТВ-МЕТ.\"През почивните дни ще превалява дъжд. В началото на следващата седмица, включително вторник и сряда се очаква чувствително понижение на температурите и превалявания от сняг в планините и по високите полета над 800 метра\", заяви пред \"Труд\" синоптикът Петър Янков.Той обясни, че валежите от сняг няма да са значителни и не се очаква натрупване на снежна покривка, но температурите ще са по-ниски от обичайните за този период от годината.Минималните температури на много места ще са: 7, 8 градуса.Градусите обаче бързо ще се повишават, защото слънцето през деня вече топли много повече. В четвъртък и петък минималните температури ще са от -3 до 2 градуса, а максималните са между 7 и 10 градуса, с повече слънчеви часове следобед.\r\nИстинската пролет ще настъпи след 24-25 март, тогава валежите ще спрат и средните температури ще бъдат в нормите за края на месеца – между 9 и 14 градуса.\r\nСиноптикът предупреди, че заради валежите от дъжд и затоплянето условията в планините не са особено подходящи за любителите на зимните спортове и туристите.\"Снегът е мек, а и през уикенда доста ще вали в планините. Все пак за тези, които са решили да карат ски или да правят походи по-подходящия от двата почивни дни е събота\", каза още Петър Янков.\r\n ", "date": "2018.03.16", "title": "Сняг и студ за първа пролет! Затопляне ли? Чак след 25-и март"}
{"url": "https://www.dnes.bg/business/2018/03/16/mestniiat-ni-kapital-se-orientira-kym-predpriemachestvoto.370905", "text": "През последните години наистина много динамично се развива предприемаческата среда в България. И именно тази енергия, която се е натрупала, е може би най-положителното. Вече е видима вълната както от предприемачи, така и от събития и организации, които си поставят за цел да им помагат. Това каза Момчил Василев, изпълнителен директор на Endeavor България, в ефира на По думите му другото голямо предизвикателство е свързаността между тези звена в екосистемата.Според него европейските фондове определено имат своята роля при стартирането на самата екосистема преди време, но и сега имат своето място поради няколко причини.Василев посочи, че има разминаване във времето между енергията и развитието на предприемачите и проектите им и натрупването на капитал, който да бъде насочен в тази сфера.Той каза още, че започва да се забелязва все по-видимо тенденцията, че и местният капитал започва да се ориентира в тази посока.Вижте повече на ", "date": "2018.03.16", "title": "Местният ни капитал се ориентира към предприемачеството"}
{"url": "https://www.dnes.bg/notifikacii/2018/03/16/sigurno-e-rusiia-shte-izgoni-britanski-diplomati.370884", "text": "Случаят с отравянето на бившия полковник от руското Главно разузнавателно управление (ГРУ) Сергей Скрипал, осъден за шпионаж в полза на Великобритания, и на неговата дъщеря Юлия е нова антируска акция, каза днес руският външен министър Сергей Лавров, цитиран от ТАСС . Той говори на пресконференция в казахстанската столица Астана след министерската среща там на страните гаранти на прекратяването на огъня в Сирия (Русия, Иран и Турция).\r\n\"Колкото и да бе режисирана историята с Литвиненко, при цялата й непонятна загадъчност и тайнственост, там поне имаше съдебен процес, след който британското правителство започна да си прави някои изводи. А сега даже и съд не е започнал. Затова не искам да коментирам случващото се, нека то да тежи на съвестта на онези, които замислиха тази абсолютно безпардонна и с нищо неоправдана игра на русофобското поле\", каза той.\n\n\n\"Защо не попитат потърпевшия, когато той, надявам се, се възстанови, какво се е случило? Той сигурно може да хвърли много светлина върху станалото в онзи ден, как се е разиграла цялата тази трагедия. Но днес не виждаме никакви намеци кога ще започне съдебен процес\", добави министърът, цитиран от ТАСС.\r\nЛавров коментира и вчерашното изявление по случая на британския министър на отбраната Гевин Уилямсън, като каза, че той просто иска да влезе в историята с гръмки думи. Лавров иронично отбеляза, че премиерката Тереза Мей е използвала израза \"highly likely\" (много вероятно), а Уилямсън в реч в изследователски център в Бристол настоя Русия \"да се маха и да млъкне\". Според шефа на руската дипломация подобни думи може би говорят за липса на образование.\r\nРусия, разбира се, ще изгони британски дипломати като реципрочна мярка на решението на Лондон да изгони 23-ма руски дипломати от Острова, каза още Лавров, но не назова нито бройка, нито кога ще бъде обявена ответната мярка на Москва.\r\nТАСС припомня и мнението на говорителката на руското външно министерство Мария Захарова, че с подобни изявления Лондон крие обстоятелствата около отравянето на Скрипал и дъщеря му.\r\n /БТА/", "date": "2018.03.16", "title": "Сигурно е: Русия ще изгони британски дипломати"}
{"url": "https://www.dnes.bg/temida/2018/03/16/pirogov-i-oshte-7-bolnici-pred-falit-bezstopanstvenost.370919", "text": "\r\n                        \r\n                        \r\n                        \r\n                    7 болници, между които и спешният център \"Пирогов\", са на ръба на фалита. Прокуратурата ще ги разследва за безстопанственост, съобщи говорителят на главния прокурор Румяна Арнаудова, цитирана от.Другите лечебни заведения са в МБАЛ в Попово, МБАЛ в Бургас, МБАЛ в  Благоевград, МБАЛ в Русе, \"Д-р Черкезов\" във Велико Търново и МБАЛ  \"Атанас Дафовски\" в Кърджали.\"Разпоредено е разследванията да се водят от Софийската градска прокуратура, за да няма съмнения в безпристрастността, защото на място може да има обвързаности. Данните са за безстопанственост и престъпна дейност от 2010 г. насам\", уточни Арнаудова.\n\n\n\n\nВсички тези болници са на ръба на фалита, за тях има сигнали от здравния министър Кирил Ананиев.\"Пирогов\" е в критично състояние и СГП приоритетно ще работи по този случаи\", уточни Арнаудова.Окончателният доклад за състоянието на всички болнични заведения на  страната ще бъде оповестен от Министерство на здравеопазването до края  на март.Припомняме, че съвместната проверка на Прокуратурата, МВР и Министерство на здравеопазването започна през месец декември 2017 г. във всички общински и държавни болници в страната, които получават средства от НЗОК.Тогава здравният министър Кирил Ананиев уточни, че целта е да се анализира дали ефективно се изразходват публичните средства за лечение на българските граждани, а проверките ще засегнат всички болници.По думите му целта е да се намери източването на пари, а на проверка ще бъдат подложени всички договори на държавните болници с частни болници, както и с представители на извънболничната помощ.Главният прокурор Сотир Цацаров посочи тогава, че проблемът е налице в случаите, в които на територията на общинско или държавно лечебни заведение функционира частна болница, която осъществява идентични, а не различни дейности.В края на миналата година в \"Пирогов\" имаше протести заради некомпетентното управлението на болницата. Лекари и сестри от най-голямата болница у нас обвиняваха директора проф. Асен Балтов, че управлява хаотично и настояваха да подаде оставка.", "date": "2018.03.16", "title": "\"Пирогов\" и още 7  болници пред фалит. Безстопанственост!"}
{"url": "https://www.dnes.bg/notifikacii/2018/03/16/i-indiia-pauyr-uchastvala-v-tyrga-za-chez-s-oferta-za-360-mln.370963", "text": "\"Инерком\" не е дала най-високата цена за купуването на активите на ЧЕЗ в България. Бизнесът на фирмата се финансира от банки и две непрозрачни структури – \"Score Trade\" и \"Global Victory Trust\". Това става ясно от ново разследване на чешки медии.\r\nСпоред разследването индийската компания \"Индия Пауър\" заедно с малка българска компания \"Фючър Енерджи\" са предложили малко над 17 милиона евро по-висока цена за българските активи на ЧЕЗ от компанията на Гинка Върбакова. Въпреки това офертата на \"Инерком“ е оценена като по-благоприятна. Това съобщи пред БНР чешкият журналист Петър Кубка. \n\n\n\r\nНай-големият информационен портал на Чехия seznam.cz публикува материал и видео на репортерката Зузана Кубатова, където тя съобщава, че \"Индия пауър\", съвместно с по-малка българска фирма, която се казва \"Фючър енерджи\", е направила почти 20 милиона евро по-висока оферта в търга.Тази оферта е била за 360 милиона евро и падежът е за пет години. На второ място е била \"Инерком\", която иска да купи ЧЕЗ за 342,5 милиона евро, но падежът - девет месеца.На трето място е \"ЕНЕРГО-ПРО\" с 304 милиона евро. Въпреки това ръководството на ЧЕЗ преценява офертата на \"Инерком\" като по-благоприятна за тях.\r\nНовината за избрания купувач \"Инерком\" доведе до буря в България, припомня журналистката Зузана Кубатова.\r\n ", "date": "2018.03.16", "title": "И \"Индия пауър\" участвала в търга за ЧЕЗ с оферта за € 360 млн."}
{"url": "https://www.dnes.bg/notifikacii/2018/03/16/zeehofer-isliamyt-ne-e-chast-ot-germaniia-no-miusiulmanite-sa.370926", "text": "Ислямът не е част от Германия, но мюсюлманите са, заяви новият министър на вътрешните работи Хорст Зеехофер, влизайки в противоречие с канцлера Ангела Меркел, предаде ДПА.\r\n\"Ислямът не е част от Германия. Германия е формирана от християнството. Част от това са неделите, когато не се работи, и църковни празници и ритуали като Великден, Петдесетница и Коледа\", каза днес водачът на Християнсоциалния съюз (ХСС) пред в. \"Билд\".\r\n\"Естествено, мюсюлманите, които живеят тук, са част от Германия. Това обаче не означава, че трябва да се откажем от характерни за страната ни традиции и обичаи заради някакви фалшиви аргументи+, подчерта бившият премиер на провинция Бавария пред таблоида.\r\nИзказването \"Ислямът е част от Германия\" датира от 2010 г. и е на тогавашния германски президент Кристиан Вулф, но Меркел често повтаряше фразата и я превърна в своя, така че днес тя се свързва най-често с нея.\r\nМакар и близък съюзник на Меркел, Зеехофер критикуваше открито проимигрантската й позиция.\r\nЗеехофер каза, че иска да свика ислямски срещи за обсъждане на проблемите, с които се сблъскват мюсюлманите при приобщаването си към германското общество.\"Трябва да седнем на една маса с мюсюлманските организации и да потърсим диалог. Посланието ми е: мюсюлманите трябва да живеят заедно с нас, а не паралелно или в противоречие с нас. За да го постигнем, ни е необходимо взаимно разбирателство и уважение. Това може да стане само, ако разговаряме помежду си\", каза той. /БТА/\r\n ", "date": "2018.03.16", "title": "Зеехофер: Ислямът не е част от Германия, но мюсюлманите са"}
{"url": "https://www.dnes.bg/sofia-film-fest/2018/03/16/koi-sa-pobeditelite-na-22-iia-sofiia-film-fest.370935", "text": "Големият победител на 22-ото издание на София Филм фест ще стане ясен тази вечер преди прожекцията на \"Търсач на удоволствия\" в зала 1 на НДК от 19.00 часа.Ще бъдат връчени следните награди: Голямата награда „София град на киното” за най-добър филм в Международния конкурс за първи и втори филми. Осигурена еот Столична община – диплом и парична премия от 7 000 евро за режисьора и продуцента на филма.Награда на Столична община - на актьора Васил Михайлов за приноса му към изкуството на киното.\r\nСледващото отличие е от публиката за най-добър игрален филм.Следващият приз е за продукциите от Балканския конкурс. Ще бъде връчена и специална награда на журито за филм от Международния конкурс за първи и втори филми. Следва приз за режисура, за филм от Международния конкурс.Късометражното кино ще бъде преценено с приза Jameson –     диплом и парична премия от 6 000 евро за режисьора на филма.Ще има и отличие за най-добър документален филм – диплом и парична премия от 1 000 евро за режисьора на филма. Награда за най-добър балкански филм е осигурена от Домейн Бойар – диплом и парична премия от 1 000 евро за режисьора на филма.Следва награда на гилдия „Критика” при СБФД за най-добър балкански филм, както и награда на ФИПРЕССИ.\r\nМладежкото жури на феста също ще даде отличие на своя фаворит от Международния конкурс.", "date": "2018.03.16", "title": "Кои са победителите на 22-ия София Филм Фест..."}
{"url": "https://www.dnes.bg/crime/2018/03/16/spipaha-shestima-v-avstraliia-s-narkotici-trima-bylgari.370932", "text": "Властите в Австралия задържаха шестима души, сред които и трима българи на възраст между 39 и 42 години, за притежаване и разпространение на метамфетамини, съобщи News.com.au, цитиран от . \r\nСлужители на гранична полиция на летище открили в куфара на 32-годишен мъж 20 кг от наркотика. Предролага се, че мъжът, който е получил обвинения за притежание и разпространение на наркотици, е влязъл в страната под фалшиво име.\r\nДруги 31 кг метамфетамини са заловени на пристанище при операция срещу наркотрафика, започнала миналата година.\r\nПредполага се, че наркотикът е пренесен чрез товар с насипна желязна руда, като част от него била скрита в спасетелните жилетки на контрабандистите.", "date": "2018.03.16", "title": "Спипаха шестима в Австралия с наркотици, трима – българи"}
{"url": "https://www.dnes.bg/politika/2018/03/16/politicheska-intriga-podgotvia-li-radev-prezidentska-partiia.370872", "text": "\r\n                        \r\n                        \r\n                        \r\n                    Политическите скандали около внесения сигнал срещу кмета на Провадия и съмненията, че президентът подготвя своя партия, отвориха място за две гледни точки по повод политическата система в страната.\"Най-добрите години в България бяха, когато е имало парламентарна демокрация\", заяви в \"България сутрин\" журналистът и бивш депутат от ГЕРБ Антон Тодоров.Според политолога Страхил Делийски пък всеки следващ кабинет е поставен в позицията да работи в ситуация на спорна легитимност и липса на доверие, без значение кой взима властта.\n\n\"Притеснително щеше да е, ако това, което говори и прави Румен Радев, беше в контекста на една безпроблемна политическа система и висока степен на доверие към представителите ѝ\", смята Делийски.По думите му, ако отнемем функцията на президента да се поставя на страната на гражданите срещу част от системата, \"от Президентската институция нищо няма да остане\".Антон Тодоров пък бе категоричен: \"Румен Радев си има партия, тя се казва БСП. Предишната беше БКП\".Бившият депутат от ГЕРБ вижда заявка за нещо повече от страна на правомощията на президента, като посочи мероприятията му с Корнелия Нинова, които били \"част от стратегията на БСП\".Коментарите на гостите на  бяха вследствие на скандалите около внесения от ГЕРБ сигнал срещу кмета на Провадия Филчо Филев от БСП. След изнесени данни стана ясно, че той е похарчил 1 млн. лева обществен ресурс без обществена поръчка.Другият въпрос, който разбуни духовете в политиката, бе категоричното мнение на ГЕРБ, че Румен Радев подготвя политически проект.", "date": "2018.03.16", "title": "Политическа интрига! Подготвя ли Радев президентска партия?"}
{"url": "https://www.dnes.bg/obshtestvo/2018/03/16/za-edni-100-bona-vyzpitatel-otne-pechalbata-na-dete-no-sega-shte-gi-vryshta.370929", "text": "Преди 2 години и половина едно 15-годишно момче от дома за деца в Завет си купува билет и печели 100 000 лева. Радостта му обаче беше кратка, защото неговият възпитател му отне билета. \r\nРайонният съд в Кубрат обаче разпореди: Ергин Хасан трябява да върне 100 000 лв. на бившия си ученик, чиито печеливш билет прибрал с измама.\r\nВъзпитателят получи и условно наказание от 2 години лишаване от свобода с 3 години изпитателен срок. Решението на Районния съд подлежи на обжалване пред  Окръжния в Разград. След влизане в сила би следвало възпитателят да бъде отстранен от работа, коментираха магистрати.\r\nГрозната история нашумя към края на 2015 г., след като се разчу, че възпитателят бил прибрал печеливш билет от своя ученик Иван Асенов, тогава на 14 години. Взел го уж да го съхранява и защото нямало да дадат парите на дете, а всъщност присвоил печалбата, пише \"Труд\". \r\nИзмамата лъснала, когато бил излъчен клип по телевизията как възпитателят взима чека със сумата. Слисано от станалото, момчето дори избягало от интерната в знак на протест. Разказало на директора и със случая се заело разследването, а парите в сметката били блокирани.\r\nВъзпитателят до последно настоявал, че билетът си е негов. Той бил дал пари на ученика си да отиде да му го купи, като поръчал да е точно от този вид.\r\nПродавачката в търговския обект обаче разказала друго – как детето купило първо едни билети, после и този, който изтрило пред нея и викнало слисано: ”Лельо, спечелих”. Тогава имало още две деца от възпитателното училище, които станали свидетели на първите реакции и потвърдили, че няма как билетът да е бил купен за възпитателя им. Хората от града били възмутени от историята и застанали на страната на детето.\r\nОт името на ощетеното момче на делото е внесен граждански иск за сумата и Хасан трябва да му я върне с лихвите.\r\nСпоред магистратите бързите действия на органите на реда тогава  успели да запорират сметката преди от нея да бъдат изтеглени парите и те би трябвало да са налични към момента.\r\nМомчето било оставено от майка си, още когато било на месеци и било отгледано от баба си. По време на разплитане на случая майката признала, че не го била виждала и сигурно нямало да го познае, разказаха магистрати. Детето имало дребни кражби и бягство от вкъщи. Така попаднало във възпитателното училище. „Крадяло е храна от магазините или пари, с които пак си е купувало нещо за ядене. Имало е пробация, но след установено нарушение е приведена ефективно наказание и е в Бойчиновци. Дано тези пари му помогнат и животът му да поеме в друга по-добра и щастлива посока”, казаха запознати с историята на момчето.", "date": "2018.03.16", "title": "За едни 100 бона: Възпитател отне печалбата на дете, но сега ще ги връща! "}
{"url": "https://www.dnes.bg/stranata/2018/03/16/35-godishen-se-samoubi-maika-mu-go-posledva-sled-dva-dni.370940", "text": "Майка, скочи от балкона на жилището си само два часа преди погребението си сина си. Трагедията се разигра в Русе, съобщи \"Булфото\". Жената е скочила днес от 9-тия етаж в блок \"Драва\"  в  квартал \"Родина\". Само преди два дни 35-годишния й син Андрей се хвърлил също от семейния апартамент в блок \"Драва\". Има данни, че жената е правила и предишни опити за самоубийство. Най-вероятната версия е, че в резултат на мъката по изгубения син жертвата е направила фаталната стъпка, два часа преди насроченото за днес погребение на Андрей. Екип криминалисти работи на мястото на инцидента.", "date": "2018.03.16", "title": "35-годишен се самоуби, майка му го последва след два дни"}
{"url": "https://www.dnes.bg/mish-mash/2018/03/16/tezi-zodii-ne-se-vylnuvat-osobeno-ot-pyteshestviiata.370975", "text": "По света има толкова много красиви и интересни места, че на повечето от нас ни се струва огромна загуба дори само да си помислим да не излизаме от родния град и да не разгледаме света.Въпреки че повечето хора приемат с отворени обятия идеята да пътуват, не всички са толкова омагьосани от нея.Всъщност има някои зодии, които не обичат да пътуват, но не биха си признали.Домът е мястото, което носи най-голямо щастие на представителите на тази зодия. Когато прекарват качествено време у дома си, те се възстановяват най-добре от стреса и напрежението.Когато го напускат за дълъг период от време, за да изследват онова, което се крие зад стените му, те влизат в „авариен режим“.За тях е по-трудно да се отпуснат в нова среда, да се адаптират към новата обстановка и да оценят промяната. Независимо колко много се наслаждават на пътуването, им липсва всичко, свързано с дома.Кои други зодии не се вълнуват толкова от пътешествията четете на ", "date": "2018.03.16", "title": "Тези зодии не се вълнуват особено от пътешествията"}
{"url": "https://www.dnes.bg/obshtestvo/2018/03/16/mrysotiia-stud-padnala-mazilka-v-hotel-zatvariat-go.370949", "text": "Първият етаж на хотел в с. Чифлик ще бъде затворен след сигнал на гражданин, който се оплакал от мизерните условия, в които е бил настанен. Това стана ясно от думите на министъра на туризма Николина Ангелкова пред журналисти в парламента.\r\nГеорги Бабев разказва във Facebook за неприятното си преживяване в началото на март месец в \"Чифлика палас ризорт и СПА\". Той е подал сигнал, че е бил настанен в мазе, навсякъде в хотела е било мръсно и отоплението не е работело. Бабев алармира още, че таванът е бил облепен с хартия и картон, за да се скрие падналата мазилка.\r\nДнес Николина Ангелкова обяви, че след тяхна спешна проверка е установено, че този хотел изобщо не трябва да функционира и затварят първия етаж след инспекцията на РЗИ. Ще стартират и процедура за отнемането изцяло на категоризацията му.\r\nМинистърът уточни, че е получила и други сигнали за обекта, в които родители казват, че са записали децата си там на зелено училище.\r\n\"Това е абсолютно недопустимо, хотелът не отговаря на изискванията за нормално пребиваване, нито пък за зелено училище на деца\", заяви Николина Ангелкова и допълни, че са стартирали инициирането на процедурата за отнемане на категоризацията на обекта изцяло.\r\nАнгелкова допълни и че хотелът използва нерегламентирано в името си \"СПА\", а няма сертификат за това, което е още едно нарушение.\r\nМинистърът на туризма каза и че с изменение в закона ще предложи създаването на Туристически инспекторат, за да може министерството да не чака друг орган да го сигнализира за очевидни неща. По думите й така ще може да се реагира незабавно и да не се стига до такива ситуации.", "date": "2018.03.16", "title": "Мръсотия, студ, паднала мазилка... в хотел. Затварят го!"}
