{"url": "https://www.dnes.bg/stranata/2019/05/24/izvadiha-70-kg-riba-ot-brakonierski-mreji-v-iazovir-iastrebino.411296", "text": "Близо 70 килограма риба е извадена от бракониерски мрежи в язовир \"Ястребино\". Акцията на доброволците от Централната рибноопазваща организация е била снощи, съобщи на БТА ръководителят на клон \"Ястребино\" на ЦРОО Шенол Хасанов.\r\nСлед като по-рано през деня екипът изважда пет мрежи с обща дължина около 400 метра, привечер акцията е подновена. На същото място във водата - в \"ръкав\" под село Трескавец, е открита друга 50-метрова мрежа. \r\n\"Поставени са от един и същи бракониер. За съжаление, беше пълна с риба\", коментира Хасанов.\r\nОт мрежата са извадени близо 70 кг шаран, каракуда и бяла риба. \r\nВсичката бяла риба е била мъртва. Другата е върната във водата. Мрежата е унищожена от доброволците.", "date": "2019.05.24", "title": "Извадиха 70 кг риба от бракониерски мрежи в язовир \"Ястребино\""}
{"url": "https://www.dnes.bg/balkani/2019/05/24/cipras-s-upreci-kym-turciia-nepredvidim-sysed.411299", "text": "Гръцкият премиер Алексис Ципрас заяви в интервю за гръцката телевизия ЕРТ, че съществува постоянен риск от \"горещ\" инцидент с Турция, която е непредвидим съсед, незачитащ международното право, предаде БТА. \n\r\nЦипрас не скри своята загриженост от напрежението в самата Турция.\n\r\n\"Гърция има по-силни съюзници от всякога\", подчерта Ципрас, като припомни, че на последната си среща на върха страните от Европейския съюз са подкрепили Република Кипър. Той изтъкна и връзките, които Гърция си е изградила със страните от региона.\n\r\n\"Успяхме да изградим мрежа на стабилност\", каза гръцкият премиер, но отбеляза, че само Турция отказва разговори и продължава провокационните си действия.\n                    \n                    \n                \r\nЦипрас смята, че действията на Анкара водят до задънена улица и рано или късно турският президент Реджеп Тайип Ердоган ще разбере това.\n\r\nВластите в Атина постоянно предупреждават за честите нарушения на въздушното пространство от турските военновъздушни сили и за нарушения на изключителната икономическа зона на Кипър.", "date": "2019.05.24", "title": "Ципрас с упреци към Турция: Непредвидим съсед"}
{"url": "https://www.dnes.bg/notifikacii/2019/05/24/beroe-nadigra-i-pobedi-levski-s-3-1-za-final-na-pyrvenstvoto.411300", "text": "Берое победи Левски с 3:1 в двубой от последния кръг на плейофите в Първа лига, игран в Стара Загора.\r\nВъпреки не особено голямата важност на срещата, футболистите на треньора Александър Томаш излязоха мотивирани и заслужено се поздравиха с успеха. Точни за домакините бяха Рубен Бригидо (28') и Мартин Камбуров (51', 90'). Треньорът на \"сините\" Георги Тодоров пък даде шанс за изява на голяма част от младите футболисти, които обаче не успяха да се противопоставят на домакините. Все пак столичани стигнаха до почетно попадение, което бе дело на Валери Божинов (71'), който се разписа от дузпа.\r\nТака Берое триумфира за трети пореден път тази година срещу Левски. Сега пред \"сините\" предстои бараж, този път срещу Етър, за мястото, даващо право на участие в Лига Европа.\r\n ", "date": "2019.05.24", "title": "Берое надигра и победи Левски с 3:1 за финал на първенството"}
{"url": "https://www.dnes.bg/eu/2019/05/24/tova-sa-osemte-politicheski-grupi-v-ep-sega-shte-ima-li-promiana.411178", "text": "Левицата и десницата споделяха властта в Европейския парламент почти без прекъсване от 1979 г. За първи път в историята на ЕС обаче възходът на популизма заплашва това разбирателство. По този повод Франс прес и Ройтерс припомнят кои бяха основните политически семейства в ЕП досега - нещо, което би могло да се промени след евроизборите, започнали днес.\n\r\nВ последния ЕП депутатите бяха обединени в 8 политически групи, т. нар. политически семейства. Най-голямата е Европейската народна партия (ЕНП) с 217 депутати. В редиците й влизат Християндемократическият съюз (ХДС) и Християнсоциалният съюз (ХСС) от Германия, Републиканците от Франция, Форца Италия от Италия, Народната партия от Испания, Фидес от Унгария и др. \n                    \n                    \n                \r\nКандидатът на ЕНП за председател на ЕК е Манфред Вебер, който е член на ХСС - сестринската партия от Бавария на ХДС на Ангела Меркел. Вебер е на 46 години, инженер, направил кариера в Брюксел, където е евродепутат от 2004 г. и председател на парламентарната група на ЕНП от 2014 г.\r\n\r\nСоциалистите и демократите досега имаха 186 депутати в ЕП. В редиците на това политическо семейство са Партията на европейските социалисти, Германската социалдемократическа партия, Австрийската социалдемократическа партия, британската Лейбъристка партия, италианската Демократическа партия и Испанската социалистическа народна партия.\n\r\nКандидатът на това политическо семейство за председател на ЕК е холандецът Франс Тимерманс. Сега той е заместник-председател на ЕК и \"дясната ръка\" на Юнкер. На 57 години е и говори отлично 6 езика. Бил е външен министър на Холандия от 2012 до 2014 г.\n\r\nЕвроскептичната десница е обединена в семейството на Европейските консерватори и реформисти и имаше досега 76 депутати в ЕП. В редиците й влизат британската Консервативна партия на Тереза Мей, полската партия \"Право и справедливост\", белгийската партия Нов фламандски алианс и др. Кандидатът на това политическо семейство за председател на ЕК е чехът Ян Захрадил, на 56 години.\r\n\n\r\nЕвропейските либерали са обединени в семейство, наречено Алианс на либералите и демократите (АЛДЕ). Досега те имаха 68 евродепутати. Водещи партии в това семейство са германската Свободната демократическа партия, холандската Народна партия за свобода и демокрация и др. Либералите не номинираха специален кандидат за поста председател на ЕК, а екип от седем души. Сред тях са европейската комисарка по конкуренцията, датчанката Маргрете Вестагер, на 51 години, известна с непреклонността си към гигантите от Силициевата долина. Сред седемте души е и Ги Верхофстат, бившият белгийски премиер, който беше и кандидат на това политическо семейство за председател на ЕК преди пет години, а досега беше лидер на неговата парламентарна група в ЕП.\n\r\nЗелените, обединени в политическо семейство със същото име, досега имаха 52 евродепутати. В редиците на групата са екологични партии от Швеция, Германия, Франция и др. Зелените имат двама кандидати в надпреварата за поста председател на ЕК - 37-годишната германка Ска Келер, която беше кандидатка и през 2014 г., и 42-годишният холандец Бас Ейкаут.\n\r\nРадикалната левица е обединена в политическото семейство Единна европейска левица. В редиците му влизат Френската комунистическа партия, гръцката партия Сириза, германската партия Левите. За председател на ЕК това политическо семейство издига двама кандидати - словенката Виолета Томич, на 56 години, противничка на строгите икономии и привърженичка на по-големи държавни разходи, но и на по-строг търговски контрол, и испанецът Нико Куе, на 62 години, бивш синдикалист, който като дете е дошъл в Белгия, където е живял през по-голямата част от живота си.\n\r\nЕврофобите и популистите са обединени в политическото семейство, наречено Европа на свободата и пряката демокрация. В редиците му влизат италианското Движение \"Пет звезди\", както и бившата дясна ръка на Марин Льо Пен, Флориан Филипо, и британски привърженици на Найджъл Фараж, който едно време беше лидер на Партията за независимост на Обединеното кралство, а после се отцепи от нея и сега е лидер на новата Партия на Brexit. Това политическо семейство няма кандидат за ЕК.\n\r\nКрайната десница е в политическото семейство, наречено Европа на нациите и свободите, която досега имаше 37 депутати в ЕП. Това политическо семейство обединява крайнодесни националистически партии, като френската Национален сбор, италианската Лига, Австрийската партия на свободата и др.\r\n/БТА/", "date": "2019.05.24", "title": "Това са осемте политически групи в ЕП – сега. Ще има ли промяна?"}
{"url": "https://www.dnes.bg/mish-mash/2019/05/24/bydeshteto-na-kinoto-kamerata-na-iphone.411230", "text": "\"Парите са тук\" е термин, който се използва на филмовата снимачна площадка, когато продуцентите минават на \"проверка\". Те искат да се уверят, че средствата, които влагат във филма се използват правилно – за най-голямата и най-скъпа камера, например. Но какво ще си кажат продуцентите на филма Les Plus Belles Années d’une Vie, когато видят, че спечелилият Оскар режисьор Клод Льолуш използва iPhone за част от неговото заснемане?\r\nФилмът es Plus Belles Années d’une Vie (Най-добрите години от живота ни) бе представен на тазгодишният фестивал в Кан. След неговото завършване Льолуиш приключва още една лента, която не само отчасти, но изцяло е заснета на iPhone.\r\n                    \n                    \n                За оператора Максим Херауд това е \"интересно приключение“.\r\n\"Клод дойде при мен и ми каза: \"Максим, ще заснемем част от филма на телефона ми. Мисля, че ще е фантастично.“ Имаше много трудности, но свободата, която това ти дава е неустоима. Създава нова връзка между актьора и режисьора“, разказва Херауд пред журналистите в Кан.\r\nДа преминаваш от по-светлите места на открито, към по-тъмните на закрито, било най-голямото предизвикателство, тъй като оптиката на телефона трудно се адаптира. За това Льолуш използва специален филтър, както и приложение, достъпно за всички в AppStore, струващо едва 15 долара.\r\nСпоред създателите на приложението, то е \"холивудска камера, която можеш да побереш в джоба си“. Казва се FiLMiC Pro и ти позволява да настройваш всичко – от температура през скорост на затвора, iso до баланс на бялото и най-важното – зуумът.\r\nКлод Льолуш бе аплодиран в продължение на минути, а самият той бе категоричен, че в близките 10 години това ще е единственият начин за правене на кино.\r\n\"Мога да снимам където и когато си поискам! Това ни позволява да се доближаваме все по-близо и да правим кадри, като никога досега“, каза режисьорът пред публиката си.\r\nЗа Херауд, качеството на телефона никога няма да е като това на камера за 100 хил. долара, но има своите предимства.\r\n\"Но пък е много, много добър метод. Създава картина, която може да пресъздаде истинска емоция. И именно защото е толкова малък, може да пасне навсякъде. Да го носиш навсякъде. Да се предвижваш изключително бързо. Чувстваш се като художник, който открива нов цвят.“", "date": "2019.05.24", "title": "Бъдещето на киното – камерата на iPhone? "}
{"url": "https://www.dnes.bg/notifikacii/2019/05/24/osem-dushi-sa-raneni-pri-eksploziia-v-lion.411301", "text": "Няколко души бяха ранени при експлозия на пешеходна улица във френския град Лион, съобщава Франс прес. \r\n\"Насочваме се действително към версията за заложено взривно устройство\", заяви за АФП говорителка на прокуратурата, потвърждавайки информации в местни медии.\r\nНай-малко седем души са ранени, като няма опасност за живота им.\r\nФренският президент Еманюел Макрон заяви в интервю, че става дума за \"нападение\". Той каза, че мисли за ранените и за техните семейства.\r\nСпоред полицейски източник пакетът бомба е съдържал \"винтове и болтове\" и е бил заложен пред хлебопекарна на ъгъла на две улици в центъра на града.\r\nРайонът е евакуиран и отцепен от силите на реда. ", "date": "2019.05.24", "title": "Осем души са ранени при експлозия в Лион"}
{"url": "https://www.dnes.bg/art/2019/05/24/cirk-de-la-liulin-zavladia-syrcata-na-malki-i-golemi.411297", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПреди близо година една от малкото циркови академии у нас отвори врати. \"Цирк де ла Люлин\" привлича вниманието на хора от всички възрасти. Дуетна акробатика и поддръжки, въздушна акробатика, жонглиране и контактно жонглиране, визуална манипулация, пой, стаф и огнени предмети, магия и история на магията, еквилибристика – стойка на ръце са само част от това, до което могат да се докоснат зрителите.\n\r\n\"Когато отворихме \"Цирк де ла Люлин\" интересът беше доста голям. Към момента академията върви доста добре, имаме гости и от чужбина. През последните години аз самата пътувам много и се старая да пренеса нещо по-иновативно в сферата и у нас\", \n                    \n                    \n                \r\nПреподавателите в Цирковата академия са високо квалифицирани и утвърдени в професията си артисти като Андрей Михов, който е един от най-добрите съвременни магьосници на България, Вероника Братанова, носителка на множество международни награди, професионален джаз и балет артист, Диего Контрерас - професионален цирков артист, сертифициран от най-добрите циркови училища в Европа и много други.\n\r\nЕкипът на \"Цирк де ла Люлин\" организира циркови интерактивни представления, огнено и пиро шоу, светлинно шоу, тематични партита, курсове за деца, циркови работилници.\n\r\n\"Интересът на младите почитатели се грабва чрез директна комуникация. Стараем се да им казваме истината за изкуството и да го представяме по иновативен начин\", допълни Филип Хараланов от \"Цирк де ла Люлин\".\r\n ", "date": "2019.05.24", "title": "\"Цирк де ла Люлин\" завладя сърцата на малки и големи"}
{"url": "https://www.dnes.bg/obshtestvo/2019/05/24/rektoryt-na-su-moje-da-simulirash-intelekt-no-ne-i-duhovnost.411293", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n Затова днешният празник е толкова ценен, всички усещаме дълбоко в себе си, че културата и духовността са най-човешкото - това, което не може да ни се даде наготово или да ни се отнеме насила, заяви ректорът на най-старото висше училище в страната - Софийския университет \"Св.Климент Охридски\" проф. Анастас Герджиков в словото си по време на академично тържество в Деня на българската просвета и култура и на славянската писменост.\n\r\n, отколкото преди няколко десетилетия. Сега има много повече възможности, но те поставят пред нас и много повече въпроси, каза Герджиков, цитиран от БТА.\r\n                    \n                    \n                \n\r\n и посочи, че в тази ситуация му се струва недалновидно желанието на някои работодатели да получат от образователната система готови работници, обучени да извършват конкретна работа. \n\r\n\"Машината, която умеят да управляват след няколко години ще изчезне, а много е вероятно след нея да изчезне и цялата индустрия, от която е част тя\", каза проф. Герджиков и допълни, че по същата причина трябва добре да се обмисли и професионалното и дуалното образование, за да не остави възпитаниците му без работа, а производството без квалифицирани кадри.\n\r\nдо паметника на светите братята Кирил и Методий. \"Коментирам за втори път поведението на политиците, които пак се наредиха преди нас на шествието, ще кажа само, че безобразието се превръща в традиция\", посочи ректорът на СУ.\r\n ", "date": "2019.05.24", "title": "Ректорът на СУ: Може да симулираш интелект, но не и духовност"}
{"url": "https://www.dnes.bg/sofia/2019/05/24/skypi-rokli-tatusi-lyskavi-koli-abiturientite-oglasiha-sofiia.411302", "text": "\n\r\nЛъскави коли, скъпи тоалети и забележителни татуировки дадоха старт на абитуриентските балове в София.\r\n\r\nНавръх празничния 24 май, десетки млади хора и техните близки, се събраха пред храм-паметника \"Свети Александър Невски\" под зоркия поглед на много полицаи. Този път, за разлика от предходните години, бяха забранени шумните оркестри.", "date": "2019.05.24", "title": "Скъпи рокли, татуси, лъскави коли... Абитуриентите огласиха София"}
{"url": "https://www.dnes.bg/evroizbori-19/2019/05/24/borisov-ubeden-evropa-vinagi-e-bila-diasna-razumyt-shte-naddelee.411303", "text": "\"Европа винаги е била дясна и разумът ще надделее. \", заяви премиерът Бойко Борисов по време на закриващото събитие на кампанията на Европейската народна партия за европейските избори, съобщи пресцентърът на ПП ГЕРБ. \n\nБорисов беше сред основните говорители на събитието в Мюнхен, наред с председателя на ЕНП Жозеф Дол, германския канцлер Ангела Меркел, хърватския премиер Андрей Пленкович и водещия кандидат на ЕНП Манфред Вебер. \n\r\n\"За мен е чест да съм тук сред вас. . С Лех Валенса знаем, че има и друг живот - в соцлагера, но той не е хубав. Били сме, знаем го и не искаме пак\", категоричен беше Борисов. \n                    \n                    \n                \r\n\"\", посочи още той. \n\r\n\"Нашата партия е доказала отношението си към нашия кандидат\", изтъкна Борисов и напомни, че само преди дни Манфред Вебер беше посрещнат и аплодиран от над 15 000 души в \"Арена Армеец\" в София. Според Борисов, като председател на Европейската комисия, Вебер трябва да държи на принципите и да спазва стандартите, които да са равни към всички. \n\r\n\"\", както и за много други неща\", обърна се Борисов към водещия кандидат на ЕНП. \"Аз поех ангажимент и България е най-добрата граница на Шенген и на ЕС, нула нелегална емиграция\", подчерта още председателят на ГЕРБ и напомни, че лично е завел Манфред Вебер на границата, за да види с очите си направеното.\n\r\nПредседателят на ПП ГЕРБ Бойко Борисов отбеляза, че България днес празнува 24 май. \"Светите братя са дали писменост на славянските народи. Със словото, с културата, с това, което са направили те, учениците им и последователите им, е гордост за всеки българин\", заяви още в речта си Бойко Борисов.", "date": "2019.05.24", "title": "Борисов убеден: Европа винаги е била дясна, разумът ще надделее"}
{"url": "https://www.dnes.bg/zvezdi/2019/05/24/kendyl-djenyr-na-na-koricata-na-vogue-australia.411118", "text": "Кендъл Дженър е във вихъра на кариерата си и през последните години се появява на корицата на всички модни издания и снима за всички големи компании.\r\nСега супермоделът продължава серията, поставяйки фокус върху себе си на корицата на Vogue Australia в броя за юни 2019.\r\n \r\nБрюнетката позира за корицата в мини рокля на Saint Laurent, завършена с блестящите бижута на Tiffany & Co.\r\n \r\nВ самото издание Кендъл залага на истинска цветна феерия в модата, облечена в последните предложения от новите колекции на модни къщи като Prada, Valentino и Tomo Koizumi.\r\n \r\nДръзките визии избират смелата цветна стилистика и се наслаждаваме на дръзки комбинации между жълто, червено, циклама и синьо.\r\n \r\n–", "date": "2019.05.24", "title": "Кендъл Дженър на на корицата на Vogue Australia"}
{"url": "https://www.dnes.bg/eu/2019/05/24/mei-se-provali-v-opita-si-da-byde-most-mejdu-levi-i-desni.411283", "text": "Британският премиер Тереза Мей официално обяви датата на своето оттегляне от поста, но какви всъщност са причините за нейния провал? Оказва се, че нейната голяма цел така и не сработи, а именно - да опита да доведе до консенсус за Brexit представителите на лейбъристите и консерваторите. Темата коментира политологът Калоян Методиев в ефира на . \n\"Мей е тигър в клетка, който се лута в две посоки. Последното ѝ предложение за втори референдум буквално влуди съпартийците ѝ. Така тя може и да спечели поддръжници извън своята партия, но загуби подкрепата на колегите си. Опитът на Мей да бъде мост между двете страни в парламента ѝ коства всичко на този етап“, казва Методиев.\r\n                    \n                    \n                \r\nНай-сериозен натиск министър-председателят усети в началото на тази седмица, когато предложи втори референдум, а реакциите от Консервативната партия бяха крайни. \r\nСобствените ѝ съпартийци поискаха оставката на Мей, макар и неофициално. Това изглежда слага край на мандата й, но не и краят на сагата Brexit.\r\n", "date": "2019.05.24", "title": "Мей се провали в опита си да бъде мост между леви и десни"}
{"url": "https://www.dnes.bg/obshtestvo/2019/05/24/naslednik-na-borimechkata-otgovornost-e-da-pazish-pametta.411286", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОгромна отговорност е да си мисионер и да пазиш паметта на хора като Стефан Стайков, който някога Иван Вазов е ползвал като прототип за образа на Боримечката в романа си \"Под игото\". Това разказа в \"България сутрин\" диригентът Жорж Димитров, който е наследник на Стайков.\r\nДиригентът сподели, че прадядо му произхожда от много скромно семейство, бил е много трудолюбив, а години по-късно той и жена му, теглейки заем, са направили първата печатница по западен модел у нас.\r\n\"Именно в нея някога са били печатани първите произведения на Иван Вазов\", обясни пред  диригентът.\r\n ", "date": "2019.05.24", "title": "Наследник на Боримечката: Отговорност е да пазиш паметта!"}
{"url": "https://www.dnes.bg/muzika/2019/05/24/ralica-bejan-vdyhna-jivot-na-starata-gradska-pesen.411287", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nС много желание и весело настроение актрисата и певица Ралица Бежан успя да вдъхне нов живот на старите градски песни и да потопи пренаситената публика в едни приятни и романтични времена.\n\r\nПремиерата на винтидж клипа към любимата на поколения българи \"Трендафилът мирише\" се състоя преди около седмица в столичен клуб.\n\r\n\"Горда съм, че българският народ има такава история. А също така съм горда и с тази на собствения си род. Близо 10 години се занимавам с този проект по идея на моя баща Георги Ковачев, който беше изключителен акордеонист и един от най-големите импресарии, работил с големи български артисти. Той ми даде една стара градска песен и ми каза да я направя в джаз аранжимент\", .\n                    \n                    \n                \r\nРежисьор на видеото към песента е друг любим актьор на публиката - Иван Юруков. Оператор е Димитър Костов, а художник - Ирина Цапрева.\n\r\nИван Юруков и Ралица Бежан за четвърти път работят заедно и реализират видео към нейна песен.", "date": "2019.05.24", "title": "Ралица Бежан вдъхна живот на старата градска песен"}
{"url": "https://www.dnes.bg/evroizbori-19/2019/05/24/izbori-v-chisla-13-partii-8-koalicii-i-6-355-633-izbirateli.411288", "text": "Централната избирателна комисия официално обяви, че Общият брой на избирателните секции в страната по предварителен списък е 11 661, а \n\r\nИзбирателните секции в лечебни заведения, домове за стари хора или други специализирани институции за предоставяне на социални услуги, плавателните съдове под българско знаме, в местата за изтърпяване наказание лишаване от свобода и за задържане, се образуват при наличието на не по-малко от 10 избиратели в срок не по-късно от 48 часа преди изборния ден.\n                    \n                    \n                \r\nЦентралната избирателна комисия напомня на избирателите, че в \n\r\nИзвън страната изборният ден започва в 07.00 часа местно време и приключва в 20.00 часа местно време.\n\r\nКогато в 20.00 часа пред изборното помещение има негласували избиратели, председателят и секретарят на комисията установяват техния брой и самоличност, като тези избиратели предават документите си за самоличност на комисията. Само тези избиратели се допускат до гласуване след 20.00 часа, но не по-късно от 21.00 часа (извън страната това е съответното местно време).\r\n ", "date": "2019.05.24", "title": "Избори в числа: 13 партии, 8 коалиции и  6 355 633 избиратели"}
{"url": "https://www.dnes.bg/knigi/2019/05/24/pisateliat-pyteshestvenik-abo-predstavi-povodi-za-vryshtane.411289", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМакар и само на 27 години, той вече е бил в 40 държави, говори 5-6 езика и разбира още няколко пъти по толкова. Той е пътешественик, писател и учител и е известен с псевдонима Або. Писател-пътешественик представи в \"България сутрин\" първата си книга \"Поводи за връщане\".\n\r\n\"Книгата е базирана на моите пътешествия из Южна Америка - Перу, Боливия... Има препратки към предишни пътешествия. Тя не е изцяло дневник. Бихме могли да я наречем пътешественически роман\", сподели Або.\n\r\nМладият писател обича да се запознава с културата, със самите хора в чуждите страни и с изкуството им. За него това е смисълът на живота.\n                    \n                    \n                \r\n\"Малка ни е планетата, има достатъчно време да се обиколи, всичко е въпрос на приоритети. Никога не ми е достатъчно, винаги искам да се върна и да науча повече\", .\n\r\nЗа него времето е ресурс, който се използва за пътуване. Уползотворява и финансите си чрез пътуването. В момента живее на Острова, където е учител по испански до обяд, а след това влиза в ролята на психотерапевт.\r\n ", "date": "2019.05.24", "title": "Писателят-пътешественик Або представи \"Поводи за връщане\""}
{"url": "https://www.dnes.bg/obshtestvo/2019/05/24/dve-ot-nai-vajnite-ni-knigi-sofronieto-i-ribniia-bukvar.411278", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nКоя книга наричаме Софронието и защо с Рибния буквар тези две книги са толкова важни за българите? \n\r\n\"Ние сме пазители на буквите и на книгите, това е нашата мисия. Именно буквите са тези, които маркират нашата идентичност в общото културно европейско пространство. Книгите са изключително важни, те следват буквите\", посочи доц. Анна Ангелова, директор на Университетската библиотека.\n\r\nИ подчерта, че Рибният буквар и Софронието са едни от най-важните български книги. \n\r\n\"Кириакодромион\", или \"Неделник поучение\", е първата печатна книга, написана на български език и излязла от ръката на Софроний Врачански, подчерта доц. Ангелова пред . \n                    \n                    \n                \r\nС книгата Софроний е опитал да преодолее гръцкия, за да може да се чете на разбираем български език. За да може хората да слушат Божието слово на български. Книгата излиза от печат през 1806 г. в румънския град Римник. Това е книгата, върху която българите отбелязват важни дати от живота на семейството.\n\r\nРибният буквар се появява през 1824 година от д-р Петър Берон. Названието си получава, тъй като в края му има изображения на китове и делфини. \n\r\n\"Този буквар е най-важната българска книга\", отбеляза доц. Ангелова.\r\n ", "date": "2019.05.24", "title": "Две от най-важните ни книги - Софронието и Рибния буквар"}
{"url": "https://www.dnes.bg/notifikacii/2019/05/24/tereza-mei-sdava-premierskiia-post-na-7-iuni.411279", "text": "Британската премиерка Тереза Мей обяви, че ще подаде оставка като лидер на управляващата Консервативна партия партия на 7 юни и ще остане начело на служебно правителство до избирането на нов партиен лидер, предаде Ройтерс и БТА.\nВ кратко емоционално слово пред премиерската резиденция на Даунинг стрийт 10 в Лондон с треперещ от вълнение глас тя каза, че за нея е било чест да служи като лидер на своята страна. Мей изрази дълбоко съжаление, че не успяла да осъществи главната задача на своето премиерство - да осигури изпълнението на волята на британците за излизане от ЕС, изразена на референдума през 2016 г.\n\r\nТя посочи, че това може да стане само с компромис и че намирането на такъв компромис ще е главната задача на нейния наследник начело на правителството.\n                \n                \r\nГоворейки за острите конфликти, възникнали по повод на Брекзит в парламента и в нейната партия, Мей отбеляза, че не се оттегля с лоши чувства, а с дълбока благодарност, че е имала възможността да служи на страната, която обича.\n\r\nТя не скри сълзите си, слизайки от подиума, поставен направо на улицата.\r\n ", "date": "2019.05.24", "title": "Тереза Мей сдава премиерския пост на 7 юни"}
{"url": "https://www.dnes.bg/balkani/2019/05/24/vyrvi-li-se-kym-velika-albaniia-i-velika-syrbiia.411165", "text": "Албанските лидери не са много убедителни, когато отричат идеите за Велика Албания като сръбска или руска пропаганда, замислена, за да създаде страх от Албания.\n\r\nФактите говорят сами. Неотдавнашен пост във Facebook на косовския президент Хашим Тачи предизвика много спорове. Тачи каза, че неотдавна на среща с албанския премиер Еди Рама са обсъдили \"необходимостта от пълно отваряне на косовско-албанската граница и създаване на албанска зона без граници под евроатлантическа протекция\". Тази зона, добави той, би включвала и част от Южна Сърбия с етническо албанско мнозинство.\n\r\nАлбанците от години систематично следват политика на \"национално обединение\" с цел да се създаде нещо, представяно обикновено като \"Естествена Албания\" (всъщност друг начин да се каже Велика Албания, за да се притъпят реакциите от съседни страни и от влиятелните геополитически фактори), пише Ставрос Дзимас, в. Катимерини.\r\n                    \n                    \n                \n\r\nАлбания и Косово вече имат общи учебни програми, както и общи посолства и дипломатически представителства. През 2014 г. албанското правителство отмени необходимостта от разрешителни за работа на етнически албанци от Косово и Прешевската долина в Сърбия. Преди няколко дни това решение бе допълнено и за етническите албанци от Северна Македония и Черна гора.\n\r\nЗасега планът изглежда е да се създаде един албански Шенген с премахването на границата между двете страни. Той се осъществява стъпка по стъпка, създавайки риск от бурни реакции на неалбанското население.\n\n\n\r\nАмериканското предложение за размяна на територии между Косово и Сърбия улеснява техните планове за чисто албанска територия, тъй като предвижда присъединяване на Прешевската долина, където населението е предимно от етнически албанци, към Косово - огромна крачка към обединението на етническите албанци на Балканския полуостров.\n\r\nСръбските лидери реагираха на бележките на Тачи. Както показват обаче коментарите на президента Александър Вучич и външния министър Ивица Дачич, те не са против идеята за териториална размяна. И то защото промяна на границата с Косово ще направи по-лесно обединяването на босненските сърби със Сърбия, която междувременно ще си възстанови контрола над косовските територии със сръбско мнозинство на север от река Ибър.\n\r\nПо този начин ще се появи Велика Сърбия наред с Велика Албания. Два нерешени исторически спора на Балканите, албанският и сръбският въпрос, ще бъдат решени, но с риск за по-широк ефект на доминото. Германците с право се опасяват.\r\n \r\n/БТА/\r\n ", "date": "2019.05.24", "title": "Върви ли се към Велика Албания и Велика Сърбия?"}
{"url": "https://www.dnes.bg/world/2019/05/24/ek-shte-rabotim-s-bydeshtiia-britanski-premier.411281", "text": "Европейската комисия изрази днес готовност да работи със следващия британски министър-председател, независимо кой ще заеме поста след днешното съобщение на премиера Тереза Мей, че се оттегля на 7 юни.\n\r\nПредседателят на ЕК Жан-Клод Юнкер не се радва да научи за намеренията на Мей, заяви говорител на комисията. По неговите думи Юнкер определя Мей като смела жена, с която се е радвал да работи и която много уважава.\nОставаме на разположение за всеки, който заеме поста на британски премиер, посочи говорителят. Той добави, че ЕК работи с очакването Великобритания да се оттегли от ЕС на 31 октомври. Оставаме готови за всякакво развитие, но бихме предпочели раздяла на основата на постигнатото споразумение, поясни говорителят.\n                    \n                    \n                \r\nПо повод съобщенията, че на изборите за евродепутати вчера във Великобритания граждани на ЕС са били възпрепятствани да гласуват, говорителят отбеляза, че организацията на изборите е работа на националните власти. Според общите правила държавите в ЕС трябва да осигурят условия за гласуването на европейските граждани и трябва предварително да ги предупредят за условията за това, добави той.\n\r\nЕК ще оцени внимателно изборите в отделните държави и поуките, които се налагат, заяви говорителят. В отговор на въпрос дали комисията би завела срещу Великобритания наказателна процедура за неспазване на общностното законодателство, той посочи, че такова действие се предприема при продължавано нарушение.\n\r\nКакто БТА съобщи, стотици европейци във Великобритания вчера се оплакаха, че са били върнати от избирателните секции заради изискването да попълнят документи за прехвърляне на правото им на глас от държавата, на която са граждани. Британската избирателна комисия поясни, че не е имало достатъчно време за уведомяване на гражданите на ЕС за това изискване заради неяснотите с датата на британското оттегляне от Общността. Според говорител на Мей \"правителството няма роля в администрирането на изборите\".", "date": "2019.05.24", "title": "ЕК: Ще работим с бъдещия британски премиер"}
{"url": "https://www.dnes.bg/zvezdi/2019/05/24/kakvo-si-pribraha-zvezdite-ot-igra-na-tronove-za-spomen.411117", "text": "Не само феновете на „Игра на тронове“ се сбогуваха със сериала. Актьорите, които отдадоха повече от 8 години от кариерата си на телевизионния феномен, също казаха „край“. Но докато за зрителите остана само възможността отново да започнат да гледат всички сезони, то Софи Търнър и компания успяха да си вземат по нещо за спомен от снимачната площадка.\r\n„Успях да си взема корсета“ споделя актрисата Софи Търнър пред People. Нейната героиня Санса Старк в първите сезони на сериала се появяваше с доста красиви тоалети и никой не може да я вини, че точно това е избрала да прибере вкъщи.\r\nЙън Глен, който играе верния другар на Денерис признава, че е взел доста от бижутата, които героят му сър Джора Мормон носи. „Взех няколко пръстена. Просто бяха малки и никой не забеляза“ признава той.\r\n                    \n                    \n                Макар ролята да й беше доста оскъдна в „Троновете“ актрисата Хана Мюрей, която играе дивачката Гили, признава, че е успяла да открадне чифт непромокаеми чорапи. Те са ѝ послужили за снимките на друг проект, в който е участвала между снимките на сериала. „Снимах филм, когато играх и в „Троновете“ и локацията му беше на плажа, от което краката ми постоянно бяха мокри. Постоянно се връщах на снимачната площадка на сериала и затова реших да си взема един чифт от непромокаемите чорапи, защото в другия ми проект нямаха достатъчно средства за тях.“\r\n", "date": "2019.05.24", "title": "Какво си прибраха звездите от „Игра на тронове“ за спомен?"}
{"url": "https://www.dnes.bg/muzika/2019/05/24/duet-aveniu-s-nova-pesen-uchi-ni-na-vajnite-neshta-v-jivota.411282", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНовата песен на дует \"Авеню\" учи феновете на важните неща в живота. Това разкри единият от членовете на групата Боби Иванчев в студиото на \"България сутрин\".\r\nПесента \"Пътят\" разказва за това как само ние самите сме отговорни за решенията, които взимаме и хората, с които сме се обградили.\n\r\nБоби Иванчев също така разкри, че заедно с дуетната си половинка Велизар Соколов - Заки, планират през есента да направят концерт в София. И добави, че в новата им песен участва и талантливата певица Христина Нейкова.\n\r\n\"Музиката трябва да дава послание. Трябва да учим публиката за важните неща в живота. Новата ни песен е именно за това. Решихме да дадем нов прочит на песента като поканихме Христина да пее.\r\n                    \n                    \n                \"Пътят\" е песен за това, че той трябва да бъде споделен с важен човек, когото обичаме и че сме отговорни за решенията, които взимаме в живота си\", .\r\n ", "date": "2019.05.24", "title": "Дует \"Авеню\" с нова песен, учи ни на важните неща в живота"}
{"url": "https://www.dnes.bg/obshtestvo/2019/05/24/papata-kym-karaiancheva-pazete-mira-razprostraniavaite-mira.411285", "text": "\n\r\n, която е в Рим по повод 24 май.\n\r\nГлавата на римокатолическата църква прие на аудиенция в Апостолическия дворец и подари на председателя на Народното събрание Цвета Караянчева метална статуетка с гълъб, който държи маслинова клонка. В основата на статуетката  пише \"Пазете мира, разпространявайте мира\", съобщават от пресцентъра на Народното събрание.\n\r\n с който е открито Учредителното събрание и фототипни издания на Търновската и Сребърната конституции. \n\n\"Разказах му, че България през тази година чества 140 години от Учредителното събрание и приемането на Търновската конституция. Той беше много впечатлен от това и дари няколко книги за библиотеката на Народното събрание, както и речта \"Мир на земята\", която произнесе по време на посещението си в България, лично подписана от него за всички българи с послание за мир, благоденствие и разбирателство между хората\", посочи след аудиенцията председателят на Народното събрание.\r\n                    \n                    \n                \n\r\n, по време на която той отправи важни послания като обединение, обич и разбирателство между народите. Разказах му за мирното съжителство между различните етноси в България и благодарих за възможността днес да изразя своето уважение и благодарност, че той посети България и отправи тези послания именно от нашата страна, която е с богата култура, невероятна природа и фолклор, отбеляза след аудиенцията председателят на Народното събрание.\n\r\nПо време на срещата папа Франциск благодари за гостоприемството и за сърдечното и топло отношение на българския народ, показано по време на посещението му в България. По думите му българите почитат традицията, която гледа към бъдещето. \n\r\n\"Бях развълнуван много от тези 249 деца, които получиха първо причастие в Раковски\", посочи папа Франциск и добави, че е бил впечатлен от личността на Българския патриарх Неофит, който е човек на вярата и смирението.\r\n\n\r\n и за България, както и с отношението си към патриарх Неофит, коментира пред журналисти Цвета Караянчева. Тя уточни, че е разказала на главата на Римокатолическата църква за неделното училище в Кърджали, където живеят християни и мюсюлмани, взаимно се уважават и заедно празнуват празниците си. \n\r\n\"Важно е да работим за децата и младите хора, да ги възпитаваме да почитат доброто и да могат да правят добро\", подчерта Цвета Караянчева.\r\nСлед аудиенцията тя разговаря с Държавния секретар на Ватикана Пиетро Паролин и му подари копие на златната маска на одриския цар Терес, намерена в близост до Шипка.\n\r\nПредседателят на Народното събрание Цвета Караянчева отправи поздрави към всички българи по повод 24 май - Денят на славянската писменост и българската просвета и култура. Заедно с българските парламентаристи тя поднесе цветя на паметника на патриарха на българската литература Иван Вазов в италианската столица.", "date": "2019.05.24", "title": "Папата към Караянчева: Пазете мира, разпространявайте мира!"}
{"url": "https://www.dnes.bg/obshtestvo/2019/05/24/reforma-v-obrazovanieto-ne-se-pravi-sami-s-dobra-zaplata.411280", "text": "Учителските заплати продължават да растат, но изглежда това не привлича достатъчно млади кадри в бранша. На какво се дължи този проблем коментира учителят Христо Господинов в ефира на .\r\n\"Увеличението на заплатите не е реформа в образованието, а е необходимост на професията. За да може училището да стане още по-привлекателно, трябват много други промени“, казва Господинов.\r\nТой смята, че преди да прилагаме успешните модели от страни като Финландия, трябва да си отговорим на най-важния въпрос - какво очакваме от нашите деца. Едва тогава статуквото в образователната система може да бъде променено, а с това и условията на труд за учителите, смята учителят.\r\n                    \n                    \n                ", "date": "2019.05.24", "title": "Реформа в образованието не се прави сами с добра заплата"}
{"url": "https://www.dnes.bg/obshtestvo/2019/05/24/vyrvi-narode-vyzrodeni-bylgariia-otbeliaza-s-shestviia-24-mai.411290", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВ празничния 24 май се проведоха десетки шествия в цялата страна. Хиляди хора отдадоха почит към тези, които проправиха пътя на знанието - Светите братя Кирил и Методий и техните ученици.\n\r\nБуквите ни се използват от още 300 милиона души по света и ги има в 70 езика. Стотици хора дойдоха пред Народната библиотека в София, за да отдадат почит пред делото на Кирил и Методий. Празничното шествие тръгна от Археологическия музей преди да стигне до библиотеката.\n\r\nВ него участие взеха ученици, учители и обикновени хора, които ценят празника и присъстваха на шествието, за да се поклонят пред солунските братя.\n\r\nЧестванията на Деня на славянската писменост и култура ще продължиха през целия ден, а повече за тържествата .\r\n                    \n                    \n                                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n ", "date": "2019.05.24", "title": "Върви, народе възродени! България отбеляза с шествия 24 май"}
{"url": "https://www.dnes.bg/zvezdi/2019/05/24/leidi-gaga-prevzema-i-teatyra.411226", "text": "В сряда Лейди Гага обяви, че за пръв път от две години се завръща в родния си град за концерт. Събитието ще се състои на 24 юни в театър Аполо в Ню Йорк.\r\nПевицата ще изпълни едни от най-големите си хитове и ще зарадва публиката не само в залата, но и по радиото. Феновете ще имат възможност да чуят цялото изпълнение в каналите на SiriusXM, които са организатори на събитието. \r\n\"Винаги съм мечтала да изляза на сцената на Аполо. Нямам търпение феновете да видят едно невероятно шоу в това историческо място\", заяви звездата.\r\n \r\nВ момента 33-годишната певица е в почивка след като приключи изпълненията си във Вегас. Там тя беше придружена от актьора Брадли Купър, с когото се превърнаха в звезден дует след успеха на филма \"Роди се звезда\".\r\n \r\nХитът \"Shallow\", който спечели милиони фенове по света и обра множество награди, включително и \"Оскар\", ще бъде една от песните, изпълнени от певицата.\r\n \r\n\r\n ", "date": "2019.05.24", "title": "Лейди Гага превзема и театъра"}
{"url": "https://www.dnes.bg/obshtestvo/2019/05/24/manolova-s-kampaniia-sreshtu-dds-to-pri-darenie-na-knigi.411292", "text": ", обяви самата тя на връх 24 май - Денят на българската просвета и култура и на славянската писменост. \n\r\n\"Мисля, че няма по-подходящ ден от днес и в навечерието на 1 юни – Деня на детето, да започнем заедно кауза, посветена на книгата – най-силното и най-могъщо оръжие срещу пълзящата сянка на бездуховието и несвободата\", написа Манолова в своя профил във Facebook.\n\r\nТя обяснява, че е сезирана от български издатели, които, по техните думи, \"отдавна поставят този важен въпрос, но срещат само тишина. И безразличие\". \n\r\n\" – регионални, градски, селски, училищни, читалищни, ведомствени и пр.\", уточнява Мая Манолова. И допълва, че  депозитните екземпляри, които издателите са длъжни да предоставят на библиотеките по закон, също се облагат с данък.\n                    \n                    \n                \r\n\". Тази несправедливост трябва да бъде коригирана. Сигурна съм, че успеем ли в тази кауза, издателите ще предоставят многократно по-големи дарения на библиотеките, училищата, читалищата… Успяхме с ДДС-то при дарените храни, сега е време то да падне и за дарението на книги. Защото хлябът е важен, но далеч не е всичко!\", завършва Мая Манолова.\n\r\n ", "date": "2019.05.24", "title": "Манолова с кампания срещу ДДС-то при дарение на книги"}
{"url": "https://www.dnes.bg/muzika/2019/05/24/prosveta-za-barabanisti-top-muzikanti-shte-pokazvat-tynkostite.411291", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПросвета за барабанисти - едни от най-добрите музиканти в България ще свирят, показват и разказват тънкостите на ударните инструменти. Сред основните цели на Sofia Drum Fest e до барабаните да се докоснат децата, които да чуят истинския звук на музикалния инструмент. За школите по музика е организирана дарителска кампания, а специален гост на събитието е немското явление в света на барабаните Anika Nilles.\n\r\nПроф. Христо Йоцов ще демонстрира различни техники и стилове на свирене. Фондация \"Музикантска съдба\", която организира Sofia Drum Fest, провежда кампания \"Дари билет за талантливо дете\".\n\r\nПървата музикална школа на Боян \"Бонзи\" е в гаража с барабаните на баща му – Васко Кръпката. Вдъхновява го неговият братовчед Емил Тасев, който кани 8-годишното момче на сцената на \"Подуене Блус Бенд\".\n                    \n                    \n                \r\nSofia Drum Fest ще се проведе на 2 юни в Mixtape 5, ", "date": "2019.05.24", "title": "Просвета за барабанисти: Топ музиканти ще показват тънкостите"}
{"url": "https://www.dnes.bg/politika/2019/05/24/borisov-ot-miunhen-syjaliavam-za-ostavkata-na-mei.411295", "text": "Премиерът Бойко Борисов обяви, че съжалява за оставката на британския премиер Тереза Мей. По-рано днес тя обяви, че ще подаде оставка като лидер на управляващата Консервативна партия партия на 7 юни и ще остане начело на служебно правителство до избирането на нов партиен лидер,\r\n\"Съжалявам, с Тереза Мей действително работихме много добре всички\", обяви Борисов пред журналисти в Мюнхен след среща с министър- председателя на Бавария д-р Маркус Зьодер. \n\n\"Дано не ми се сбъднат най-страшните прогнози, че месеци наред заради Тереза Мей и надеждата, че ще направим Брекзит като хората, да не понесем проблеми и едните и другите“, коментира премиерът, цитиран от \"Фокус\". \"Сега тя ще си тръгне, ще дойде някой друг и ще каже: \"било, каквото било, когато имаме 70 и кусур депутати, да си говорим пак. Няма да бъде коректно и честно\", заяви Борисов.\r\n                    \n                    \n                \"Двустранните отношения между България и Германия са отлични, със стратегическа важност, а връзките с Бавария са най-активните и динамично развиващите се сред германските федерални провинции\", заяви премиерът по време на срещата си с министър-председателя на Свободната държава Бавария д-р Маркус Зьодер, която се състоя  в Мюнхен.\n\r\nРазговорите между Борисов и Зьодер бяха продължение на успешната и продуктивна среща, която двамата проведоха в София в началото на май. Днес във фокуса на обсъжданията бяха икономиката и инвестициите, отчитат от пресцентъра на Министерския съвет.\n\r\nПо време на срещата Маркус Зьодер отбеляза, че е впечатлен от това колко много немски заводи се откриват в България. \n\r\n\"Очакваме още по-засилено икономическо сътрудничество. Придаваме голямо значение на доверието на баварския бизнес за търговия и инвестиции в нашата страна, и полагаме усилия в тази посока\", подчерта министър-председателят Бойко Борисов. Той добави, че за страната ни е от изключителна важност разширяването на присъствието на български продукти на баварския пазар в перспективни сектори като електрониката и електротехниката, машиностроенето, химическа промишленост, селското стопанство и др.\n\r\n\"Стремим се да развиваме иновативни производства с висока добавена стойност и да подобряваме възможностите за развитие на технологиите\", каза още премиерът. Той допълни, че България активно работи за още по-добри условия за привличане на инвеститори, включително чрез реформиране на професионалното образование и подготвянето на квалифицирани кадри, чрез намаляването на административната тежест и развитието на индустриалните зони.\n\r\nДвамата премиери бяха категорични, че политическият диалог между България и Бавария е интензивен на всички нива и ще продължи полагането на всички необходими усилия за доразвиване на неизползвания потенциал.\r\nХората искат сигурност, високи доходи, искат да виждат развитие, ние това правим в момента. Лозунги не трябват, а фабрики, инвестиции, индустриализация, заяви Борисов пред журналисти в Мюнхен след срещата си с Маркус Зьодер. Премиерът изтъкна, че много немски заводи са направени в България, особено в автомобилната индустрия, които освен, че се създават, в последствие разширяват производството си.\r\n \r\nБългарският министър-председател отбеляза, че се работи активно за повече контакти между българския и баварския бизнес, така че двете икономики да бъдат максимално съединени. Те ни харесват, знаят, че сме стабилна и дисциплинирана държава, ние сме семейство във всяка една сфера, добави  Борисов и акцентира върху ползотворното сътрудничество с много други федерални провинции.", "date": "2019.05.24", "title": "Борисов от Мюнхен: Съжалявам за оставката на Мей"}
{"url": "https://www.dnes.bg/muzika/2019/05/24/hor-vania-moneva-pokori-rusiia-s-bylgarskiia-folklor.411294", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВече няколко десетилетия диригентът Ваня Монева съхранява авторитета си на едно от най-ярките имена на българското хорово изкуство. И така до 25-годишния рожден ден на хор \"Ваня Монева\".\n\r\nНаскоро, заедно със своя хор, тя се завърна от Русия, където представи страната ни с църковни песнопения и фолклор.\n\r\n\"Връщаме се много вдъхновени от това участие. Реакцията на публиката беше много спонтанна. Идваха да ни целуват ръце, което в България не ни се е случвало\", сподели тя в \"България сутрин\".\n\r\nНа 8 юни в зала \"България\" хор \"Ваня Монева\" ще изнесе голям концерт с музиката, която изпълнява през годините, но ще има и много изненади за публиката.\n                    \n                    \n                \r\n\"Българският фолклор не бива да се променя. Начинът на интерпретация чрез хоровото изкуство обаче е различен - той е по-европейски. Прави песента по-мащабна и обгръщаща. Посланието е музиката, а текстът носи заряда. Нашата народна песен е уникална и неслучайно лети в Космоса\", ", "date": "2019.05.24", "title": "Хор \"Ваня Монева\" покори Русия с българския фолклор"}
{"url": "https://www.dnes.bg/akoshtete-vqrvaite/2019/05/24/8-neshta-koito-nikoga-da-ne-pravite-v-hotel.411179", "text": "Когато наемате стая в хотел това съвсем не означава, че можете да си правите каквото ви хрумне, само защото сте платили. Това не ви дава право да престъпвате установените правила в хотела, политиките за сигурност или да разрушавате собствеността.\r\nСъществуват много примери за това какво не трябва никога, ама никога да правите в хотелска стая. Ето някои от тях.\r\n\r\nХората си взимат какви ли не неща от хотелите – шампоани, сапуни, лосиони, еднократни самобръсначки или четки за зъби, пантофи, дори халатите. Някои неща обаче не са за еднократна употреба и не можете да ги считате като платени от вас. Халатите и кърпите се употребяват многократно от следващите гости след подобаващо почистване. Уверете се кое можете да вземете със себе си след напускане на хотела, за да не се наложи да плащате откраднатото в троен размер.\r\n                    \n                    \n                \r\nСлучват се инциденти, особено ако сте с децата. По-добре признайте на рецепция какво се е случило, за да избегнете наказателни глоби на излизане от хотела.\r\n\r\nАко пътувате с портативни котлони, кафеварки или бързовари, по-добре не ги използвайте, ако в стаята, която сте наели няма подходящо място за тази цел. Рискувате да направите пожар, който ще ви струва повече, отколкото ако се съобразявате с политиката на хотела.\r\n", "date": "2019.05.24", "title": "8 неща, които никога да не правите в хотел "}
{"url": "https://www.dnes.bg/index/2019/05/24/kakvo-e-da-rabotish-v-huawei-kompaniiata-v-koiato-cial-sviat-e-vperil-ochi.411101", "text": "Години наред американското правителство твърди, че Huawei може да използва технологиите си, за да следи конкурентните на Китай държави. Най-голямото притеснение на САЩ е, че технологичният гигант не може да каже \"не\" на китайското правителство, ако бъде помолен за такава услуга.\r\nОт друга страна, телекомуникационната компания е категорична, че да следи потребителите си далеч не е сред целите й, но думите на Рен Женгфей не могат да не предизвикат доза съмнение. \"Искаме да сме на върха на света, заяви той, след като срещу Huawei бяха взети строги мерки - Това ще доведе до конфликт с Америка. \n\r\nОстанала без лиценз, а и за да разсее малко мистерията около себе си, компанията допусна журналисти на CNN в своите кампуси, където разработва технологиите си и където жвиеят нейните работници. Красиви сгради, фитнеси, билярд след работа и щастливи хора - това вижда фотографът Кевин Фрайър, когато се озовава в кампуса на Huawei в Дунгуан.\r\n                \n                По целия свят за Huawei работят 180 хил. души. Една трета от тях се намират в Дунгуан - Силиконовата долина на Китай. Зад стените на красивите сгради се произвеждат, изследват и развиват новите технологии на компанията. Работата там е много желана от всеки китаец. Всъщност, заплатите, които Huawei дава на своите служители са най-големите в цялата страна. Но не всеки може да получи шанса да работи за технологичния гигант.\r\nТрудът в кампусите е само за висококвалифиирани работници. Всеки нает от Huawei или е учил в чужбина или в най-добрите университети в страната. Някои от най-ярките умове са откраднати от други големи компании в Китай, а Huawei се старае да привлече и експерти от чужди държави.\r\nКампусите са огромни. Почти като градове. Всеки от тях си има ресторанти и кафета, спортни зали и дори собствена транспротна система. На едни места вилите и трапезариите са изискани, предназначени за клиенти и служители от високо ниво. В други части на града се намират жилища, по-семпли, но също толкова приятни, които служат за домове на обикновените работници.\r\nСградите са наистина красиви - построени са в европейски стил по желание на основателя на компанията, който дълги години е учил за архитект. На обед обаче светлините в тях изгасват, за да може всеки един от работниците да си вземе следобедна дрямка.\r\nЗа разлика от лудницата в почти всички градове в Китай, обстановката в кампусите на Huawei е спокойна и тиха. Прилича по-скоро на университетски кампус, отколкото на място, където работят хора. Именно това прави работниците щастливи. Всъщност, никой не може да се оплаче от начина, по който компанията се отнася с тях. Притеснени са обаче от атаките, които Huawei получава зад граница.\r\n\"Служителите ме допуснаха навсякъде, освен в някои строгосекретни лаборатории. Разговарях с много от тях и по техните думи, Huawei е като всяка друга компания - иска да се развива и да произвежда неща, които да правят живота по-лесен, разказва Фрайър. - Всички са щастливи и доволни от това, което правят там. Усеща се, колко голямо и важно е всичко, което се прави там. И то продължава да расте.\"\r\nСпоред Кевин Фрайър, Huawei е компанията, която носи национална гордост на Китай.", "date": "2019.05.24", "title": "Какво е да работиш в Huawei – компанията, в която цял свят е вперил очи"}
{"url": "https://www.dnes.bg/world/2019/05/24/amerikanskiia-taliban-izleze-ot-zatvora-predsrochno.411254", "text": "Калифорниецът, станал известен като \"Американския талибан\", след като беше заловен в Афганистан през 2001 г., беше освободен днес от затвора, предаде Асошиейтед прес.\n\r\n38-годишният Джон Уокър Линд беше пуснат на свобода от федералния затвор в американския град Тера Хоут, каза говорител на Федералното бюро на затворите. Линд прекара повече от 17 години в затвора, след като се призна за виновен в оказване на подкрепа на талибаните.\n\r\nСпоразумението за признаване на вина призоваваше за 20-годишна присъда, но Линд излиза на свобода няколко години по-рано заради добро поведение.\n\r\nСрещу неговото освобождаване се обяви семейството на Майк Спан, убит при бунт на талибански затворници в Афганистан малко след като разпитвал Линд.\n                    \n                    \n                \r\nСъдът наскоро наложи допълнителни ограничения на Линд при наблюдението му след неговото освобождаване, включително следене на дейността му в интернет.\n\r\nАмериканският държавен секретар Майк Помпейо каза, че предсрочното освобождаване на Линд е \"необяснимо и безотговорно\".\n\r\nПомпейо заяви, че Линд продължава да е заплаха, и призова за преразглеждане на политиката на затворите за предсрочно освобождаване.\r\n(БТА)", "date": "2019.05.24", "title": "\"Американския талибан\" излезе от затвора предсрочно"}
{"url": "https://www.dnes.bg/obshtestvo/2019/05/24/patriarh-neofit-shte-otsluji-moleben-za-24-mai.411256", "text": "Патриарх Неофит ще отслужи тържествен молебен в патриаршеската катедрала \"Св. Александър Невски\" за Деня на българската просвета и култура и на славянската писменост - 24 май. \r\nМолебенът започва в 10.00 часа, а от 11.00 часа ще е началото на тържеството за 24 май пред паметника на Светите братя Кирил и Методий пред Народната библиотека. \r\nВ тържествата за поредна година ще участват и ученици от Софийската духовна семинария \"Св. Йоан Рилски\".\r\nОт БПЦ приканват православните християни да вземат молитвено участие в молебена и да участват в празничното тържество.", "date": "2019.05.24", "title": "Патриарх Неофит ще отслужи молебен за 24 май "}
{"url": "https://www.dnes.bg/evroizbori-19/2019/05/24/evrodeputatite-ni-ot-4-partii-gerb-vkarva-1-poveche-ot-bsp.411168", "text": ", сочат данните от проучване на \"Барометър България\", проведено със собствени средства на агенцията в периода 20-22 май сред 706 души. \n\n\nОт там отчитат, че  - от 33,8% на 37,5%. Заедно с това обаче се покачва и процентът на твърдо решилите да не гласуват - от 29,7% на 33,6%, за сметка на колебаещите се - от 36,7% на 28,9%.\n\r\n, въпреки продължаващата размяна на предизборни остри реплики между лидерите на двете партии. Според социолозите обаче това не носи особена полза за никоя от двете формации, като по-скоро започва да отблъсква избирателите им. Твърдо желание да гласуват за ГЕРБ заявяват 30,9% от анкетираните, а столетницата подкрепят 27,2%. Това би гарантирало 6 сигурни евродепутата за ГЕРБ и 5 за БСП, с възможност да нараснат с още един в зависимост от финалната избирателна активност в неделя.\r\n                    \n                    \n                \n\r\n със заявена подкрепа от 10,5% от участниците в проучването. Движението по всяка вероятност ще излъчи 2-3 евродепутата. и подкрепа им нараства до 8,3% от анкетираните, което също осигурява представителство в Европарламента, отчитат от \"Барометър България\". Това донякъде отговаря и на общоевропейската тенденция за повишена подкрепа към патриотични организации и ако ВМРО съумее да запази и дори увеличи одобрението си до неделя, може да си осигури и втори евродепутат, смятат социолозите.\n\r\nПрави впечатление в хода на изследването, че значителен дял от избирателите не знаят дори датата на провеждане на изборите за Европейски парламент и отговарят с \"не се интересувам\" – факт, който може да се обясни както с възприятието на евроизборите като нещо ирелевантно към ежедневието на българите, така и с провеждането на изборите по време на слетите почивни дни около неработния и празничен 24 май.", "date": "2019.05.24", "title": "Евродепутатите ни – от 4 партии, ГЕРБ вкарва 1 повече от БСП"}
{"url": "https://www.dnes.bg/obshtestvo/2019/05/24/teglim-vse-poveche-zaemi-za-apartamenti-za-dom-i-investiciia.411255", "text": "Българинът тегли все повече кредити за покупка на жилище и те вече са в размер на 10,87 млрд. лв. - с 11,8%, или с 1,15 млрд. лв. повече от същия месец на миналата година, сочат данните на БНБ, цитирани от \"Труд\". Ръстът на ипотечните заеми се дължи на големия интерес към покупка на апартаменти. \n\r\nЕкспертите разясняват, че хората купуват жилища както за собствен дом, така и за инвестиция. Заради ниските лихви, дори да имат цялата необходима сума в брой, много хора предпочитат да осигурят част от парите за покупка на апартамент чрез кредит.\n\r\nПотребителските кредити също растат и в края на април възлизат на 9,439 млрд. лв., като се увеличават с 10,9% в рамките на година. При кредитите за нефинансови предприятия ръстът е по-бавен – с 4,8%. Но в абсолютна сума отпуснатите от банките заеми на фирми за година нарастват значително – с 1,54 млрд. лв., и достигат 33,5 млрд. лв.\n                    \n                    \n                \r\nОбщият размер на отпуснатите от банките заеми се увеличава с 6,9% до 58,6 млрд. лв., сочат данните на БНБ. \n\r\nХората и фирмите взимат повече заеми, въпреки че през последното тримесечие на 2018 г. банките леко са затегнали стандартите за отпускане на потребителски, жилищни и фирмени кредити в сравнение с периода юли–септември 2018 г. При предоставянето на жилищни заеми банките са затегнали изискванията за обезпечение и за максималния срок на кредита. Причината за това е по-ниската склонност на банките да поемат риск.\n\r\nПрез второто и третото тримесечие на 2019 г. от БНБ очакват лихвите по новите депозити и кредити да се запазят на сегашните ниски равнища. Тази прогноза се основава на очакванията на Европейската централна банка за запазване на лихвите в еврозоната без промяна поне до края на 2019 г., продължаващият ръст на депозитите, както и голямата конкуренция в банковия сектор в България.", "date": "2019.05.24", "title": "Теглим все повече заеми за апартаменти - за дом и инвестиция"}
{"url": "https://www.dnes.bg/video-prognoza/2019/05/24/ne-zabraviaite-chadyra-dyjd-i-grymotevici-dnes.411257", "text": "Чадърът трябва да ви бъде верен приятел днес. Очаква се значителна купеста и купесто-дъждовна облачност, ще има превалявания от дъжд, придружени с гръмотевици, сочи прогнозата на Националния институт по метеорология и хидрология. Има условия и за градушки. \n\r\nПо-голяма вероятност за значителни валежи има в източната половина на страната, в следобедните часове. \n\r\nМаксималните температури ще са между 19° и 24°.\n\r\nНад Черноморието ще се развива значителна купеста и купесто-дъждовна облачност. Ще има краткотрайни валежи и гръмотевици. Максималните температури ще са 20°-21°. Температурата на морската вода е 17-18°. \n\r\nНад планините ще се развива купеста и купесто-дъждовна облачност и на много места ще има валежи, придружени с гръмотевици. Вятърът ще е слаб до умерен от северозапад. Максималната температура на височина 1200 метра ще е около 12°, на 2000 метра – около 6°.\n                \n                \r\nВ 16 области на страната е обявен жълт код за валежи от дъжд и гръмотевици.\n\r\nПо преминаващия студен атмосферен фронт валежите ще продължат, най-интензивни ще са след обяд. Предупреждението се отнася за областите Пловдив, Пазарджик, Силистра, Разград, Търговище, Шумен, Бургас, Сливен, Ямбол, Стара Загора, Хасково, Кърджали, Габрово, Велико Търново, Русе и Смолян.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.05.24", "title": "Не забравяйте чадъра, дъжд и гръмотевици днес"}
{"url": "https://www.dnes.bg/usa/2019/05/24/asandj-se-sdobi-s-novi-17-obvineniia-v-sasht.411258", "text": "Министерството на правосъдието на САЩ повдигна още 17 обвинения срещу основателя на \"Уикилийкс\" Джулиан Асандж, предимно за нарушаване на законите срещу шпионажа, предадоха Франс прес и Ройтерс.\n\r\nВашингтон обвинява Асандж, че през 2010 г. е изложил на опасност техни източници, публикувайки около 750 000 поверителни военни и дипломатически документи на САЩ.\n\n\n\nСпоред публикувания вчера обвинителен акт той е заговорничил с бившия анализатор от американското военно разузнаване Челси (по-рано Брадли) Манинг, за да получи достъп до поверителна информация.\n\r\nСпоред новите обвинения действията на Асандж са можели да нанесат сериозни вреди на САЩ, предаде Асошиейтед прес, като припомня, че той се намира в затвор във Великобритания. Вашингтон иска екстрадирането му.\n                    \n                    \n                \r\nПреди малко повече от месец министерството на правосъдието на САЩ повдигна обвинение срещу Асандж, който беше обвинен в заговор с Манинг, за да получи достъп до компютърната мрежа на правителството, припомня Ройтерс. \n\r\nБезпрецедентните обвинения срещу Джулиан Асандж са заплаха за всички журналисти, които искат да информират обществеността за действия, предприети от правителството на САЩ, заяви Бари Полак, адвокат на Асандж.\n\r\nПолак каза, че Асандж е обвинен, \"че е насърчил източници да му разкрият вярна информация и за публикуването на тази информация\". Това е опасност за всички журналисти, които си вършат работата, подчерта адвокатът. ", "date": "2019.05.24", "title": "Асандж се сдоби с нови 17 обвинения в САЩ"}
{"url": "https://www.dnes.bg/stranata/2019/05/24/bager-srina-kyshta-nad-noviia-bul-vasil-levski-vyv-varna.411259", "text": "Багер срина къщата, която е най-вероятната причина за свлачището, което изсипа земна маса по пътното платно на новия бул. \"Левски\" вчера. Възрастно семейство и млади гурбетчии в Германия са собствениците на сградата на ул. \"Сава\" 53. Живущите в къщата са отказали да бъдат настанени в общинско жилище, заяви кметът на район Одесос Георги Недев.\n\n\nКъщата почти не се използвала, тъй като синът и снахата били на гурбет в Германия, а възрастното семейство почти не обитавало сградата. Според Недев вчера с частна жалба е атакувано решението на ВАС, което отменя общинската наредба за събаряне. \n\r\nЖивущите в къщата били предупредени и почти са изнесли покъщнината си, обясни още кмета на \"Одесос\". Същото важало за обитателите на останалите 20 незаконни къщи по ската, планирани да бъдат сринати от багерите.\n                    \n                    \n                \r\nНовият булевард \"Васил Левски\" във Варна бе затрупан от земна маса в локалното платно. \n\r\n\"Случилото се е в следствие на натоварване на ската от постройките и водите. Видимо той се е преовлажнил и това доведе до свличането на земната маса\", коментира пред bTV зам.-кметът на Варна Христо Иванов.\n\r\n\"Има съдебни процедури, които сме длъжни да спазваме. Заповедта на кмета за събарянето на тази постройка беше издадена през март 2018 г. Тя беше обжалвана пред Административния съд и бе потвърден актът на кмета. Последва обжалване и пред Върховния административен съд в началото на януари тази година. Делото е насрочено за 2020 г. Сезирахме Административния съд и поискахме предварително изпълнение на тази заповед. На 21 май бяхме уведомени, че такова не е допуснато. Входирахме дори жалба, а след това настъпиха събитията\", обясни зам.-кметът Пламена Маринова.\n\r\nДругата седмица ще бъдат предприети действия по събарянето и на други незаконни постройки на ската.\r\n ", "date": "2019.05.24", "title": "Багер срина къща над новия бул. \"Васил Левски\" във Варна"}
{"url": "https://www.dnes.bg/index/2019/05/24/receptata-dnes-sandvich-na-skara-s-edamer.411166", "text": ":\r\n4 филии хляб за тостер или по избор\r\n3 супени лъжици масло\r\n4-5 по-дебели резена сирене Едамер\r\nподправка по избор\r\n \r\n:\r\n \r\nЗагрейте скарата или парти грила. Намажете всяка филийка с масло от едната страна. Сложете ги на скарата за 2-3 минути да се запекат леко. Извадете от грила. Гарнирайте с резените Едамер. Поръсете с подправка. Върнете сандвичите на грила. Печете до кафяво-златиста коричка.\r\n\r\n", "date": "2019.05.24", "title": "Рецептата Dnes: Сандвич на скара с Едамер"}
{"url": "https://www.dnes.bg/zvezdi/2019/05/24/mihaela-marinova-gotova-za-dete-ot-futbolista-diulgerov.411260", "text": "Връзката на младата певица Михаела Маринова и бившия футболист на ЦСКА Александър Дюлгеров върви към своето естествено продължение. Видимо двамата са готови да имат наследник. Те се нанесоха в нов дом, като са направили детска стая в общия си апартамент.\n\r\nТези подробности разкри нейната колежка Сантра в предаването си Close Up по телевизия The Voice. Михаела и Александър се запознали покрай общи приятели. Двойка са от година и половина, а от една година живеят заедно. Според нея той е \"страшен романтик\" и на 8 март 2018 г. й предложил да заживеят заедно. Първоначално били на квартира, но вече имат собствен апартамент с предвидена детска стая в него, а само преди дни се сдобили и с първия си домашен любимец – рибката Леа.\n                    \n                    \n                \r\nПевицата е сигурна, че това е нейният човек – да я подкрепя и да я обича такава, каквато е. \n\r\n\"Аз съм горд собственик на най-голямото сърце и душа. Не ми се получи да променя част от характера си, а най-големият ми неуспех е наивността по някакъв начин. Бях малкото Мише с големите мечти, а сега съм голямото Мише, изпълнило част от мечтата си. Щастлива съм. Най-добрите избори се правят с лекота в душата, спокойствие и вяра\", споделя Михаела.", "date": "2019.05.24", "title": "Михаела Маринова готова за дете от футболиста Дюлгеров?"}
{"url": "https://www.dnes.bg/obrazovanie/2019/05/24/mon-shte-proveriava-ima-li-greshki-na-maturata-po-angliiski.411261", "text": "Дванайсетокласниците настояват матурата по английски език, която се проведе вчера, да бъде ревизирана. Онлайн тръгна и подписка.\n\r\nЗрелостниците смятат, че изпитът е бил пълен с граматически и правописни грешки. \n\r\nРазпредена е проверка на ключа за отговори спрямо въпроса, обясни зам.-министърът на образованието Таня Михайлова. Тя допълни обаче, че е нужна конкретика.\n\r\n\"Добре е по имейла на МОН да се изпрати конкретно въпросът, който смятат, че е грешен. Той ще бъде предаден на комисия. Няма как да дадем оценка, без да видим конкретните спорни въпроси\", каза Михайлова пред bTV.\n\r\nЗам.-министърът обясни, че процесът по съставянето на въпросите за матурата е сложен и минава през няколко етапа.\n                    \n                    \n                \r\n\"11 ученици са с анулирани работи на първия зрелостен изпит, а пет са анулираните на втория. Причините са различни – преписване, използване на мобилни комуникации, нарушаване на анонимността\", поясни Таня Михайлова.\n\r\nНа матурата по предмет по избор от 40 000 зрелостници близо 14 500 избраха английския език.", "date": "2019.05.24", "title": "МОН ще проверява има ли грешки на матурата по английски"}
{"url": "https://www.dnes.bg/eu/2019/05/24/merkel-bila-vzela-pravilnoto-reshenie-za-bejancite.411262", "text": "Историята ще докаже, че през 2015 г. германската канцлерка Ангела Меркел взе правилното решение за бежанците, заяви председателят на Европейската комисия Жан-Клод Юнкер в интервю за германския таблоид \"Билд\", цитирано от ДПА.\r\n\"Ако тя беше затворила германската граница, Австрия и Унгария нямаше да издържат тежестта на бежанците. Това е истината\", заявява Юнкер.\r\nМеркел нито е водила, нито разединила ЕС, подчерта председателят на Европейската комисия, добавяйки, че това не е по силите на един човек. \r\n\"В Европа винаги имате нужда от надеждни съюзници и много приятели, ако искате да постигнете нещо\", посочи той.", "date": "2019.05.24", "title": "Меркел била взела правилното решение за бежанците"}
{"url": "https://www.dnes.bg/zvezdi/2019/05/24/desi-coneva-shte-stava-maika-za-vtori-pyt.411264", "text": "Както съобщи преди няколко седмици  - Деси Цонева очаква своето второ дете. Тв водещата първоначално отрече новината, но но с кадър я потвърди.\r\nТя пусна снимка в социалните мрежи, на която позира с наедряло коремче, а според запознати брюнетката е в четвърти месец.\r\nДъщерята на Димитър Цонев има един син, който е кръстен на баща си Янчо Таков, с когото тя е разделена от много години.\r\nВторото й дете пък е от издателя Явор Стефанов.", "date": "2019.05.24", "title": "Деси Цонева ще става майка за втори път"}
{"url": "https://www.dnes.bg/stranata/2019/05/24/spirkite-kato-miasto-za-vdyhnovenie-i-razkazi.411265", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСпирките на градския транспорт често са сиви, скучни, а и рядко им обръщаме внимание. Но те могат да се превърнат и в място на вдъхновение.\r\nВ навечерието на Деня на славянската писменост и култура, избрани спирки на градския транспорт в Пловдив, София и Варна се превръщат в място за литературно вдъхновение. Проектът \"Спирка за разкази\" на сдружение \"Кашалот\" дава трибуна на млади автори.\r\nОт 20 май до 30 юни осем спирки на градския транспорт в Пловдив и по шест в София и Варна всяка седмица ще представят по един млад и талантлив разказвач на истории. \r\nПроизведенията са с дължина до 250 думи и са по една от трите теми – \"В капана на времето\" - за Пловдив, \"Отново на път\" - за София и \"А сега накъде?\" - за Варна.\r\nИнициативата се хареса и на чакащите градския транспорт.", "date": "2019.05.24", "title": "Спирките като място за вдъхновение и разкази"}
{"url": "https://www.dnes.bg/stranata/2019/05/24/riskova-kontaktna-mreja-i-parkovi-nevoli-signalite-v-helpbook.411169", "text": "Въпреки строгите правила за разхождане на кучета по парковете и градинките и въпреки солените глоби към нарушителите, сигналите за нарушения не липсват.\r\nЩе ви запознаем с такъв, постъпил в платформата на Helpbook.info, който се отнася за  в кв. \"Младост\". В него сигнализиращият твърди, че стопаните масово си водят домашните любимци да се разхождат из тревните площи, фитнес зоните и площадките, като не почистват след тях и застрашават живота на стотици деца. Молбата е институциите да си влязат във вменените от закона задължения и да се наложи някакъв ред. \n                    \n                    \n                \r\nДруг сигнал отново се отнася за проблем в .\n\r\n“  \n\r\nОт град  постъпи прелюбопитен сигнал, касаещ лоша миризма от заведение за бързо хранене. \n\r\n\"“ \n\r\nСледващия сигнал е от градът под тепетата. От сигнала става ясно, че в промишлената зона на все още съществуват , а по трасето ежедневно преминават високи камиони и кранове. Въпреки, че рядко се случва от там да преминават пешеходци, опасността от закачане и оплитане на тежкотоварните автомобили и автокранове не е изключена и вероятно ако се скъса дори само една обтяжка, ще падне почти целия комплект.  \n\r\nНе един и два бяха сигналите, получени през седмицата в . В платформата на Investor Media Group да се подаде сигнал към отговорните институции е лесно и бързо. Ако видите нередност или нарушение чрез HelpBook може да привлечете внимание към проблема и да сигнализирате институциите. \r\n ", "date": "2019.05.24", "title": "Рискова контактна мрежа и паркови неволи – сигналите в HelpBook"}
{"url": "https://www.dnes.bg/stranata/2019/05/24/cenite-za-leglo-po-moreto-ot-25-do-400-leva-shte-ima-li-faliti.411266", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБроят на туристите у нас се увеличава, но въпреки това турооператорите отчитат слаби резултати. Това заявиха в студиото на \"България сутрин\" Румен Драганов от Института за анализи и оценки в туризма и Димитър Попов от Асоциацията нa туристическите агенции. \n\r\nПарадоксът се обяснява с поведението на пътуващите - все повече хора разчитат на нискотарифните авиокомпании и онлайн агенцията за намиране на апартаменти под наем Airbnb за своите почивки.\n\r\nДраганов бе категоричен, че тази година у нас ще пристигнат малко под 13 милиона туристи, което е с 400 хиляди повече от миналата. Той допълни, че лятото около 560 000 българи ще предпочетат да отидат на море в чужбина, но около 3,5 милиона ще почиват на територията на страната.\n                    \n                    \n                \r\n\"Тази година имаме 6% увеличение на туристите. Нискотарифните компании и Airbnb промениха картата на туризма. Туроператорите отчитат загуби, защото всеки човек сам може да си организира пътуването. Ние ще отчетем малко под 13 милиона туристи - с 400 000 повече от миналата година. Морето обаче стагнира поради застрояването и липсата на активност на хората там. Постоянно слушаме за презастрояване, махане на дюни, лоши условия. Браншът на морето е клекнал, а когато няма реакция, не можем да говорим за развитие на туризма. В България имаме голямо ветрило на цените - от 25 лева на легло до 400 лева. Средната цена за седмица за олинклузив е 219 лева. За сравнение в Турция е 239 лв., в Гърция с 10 лева повече. Имаме около 560 хиляди, които ще отидат лятото на море в Гърция, но 3,5 милиона ще пътуват у нас. Средно 5,4 пъти средно пътуват българите на година\", каза Драганов.\n\r\nТой бе подкрепен и от Димитър Попов, който допълни, че много от хотелите у нас са заплашени от фалит заради презастрояването и свръхкапацитета на легловата база. Това води до сваляне на цените, а по този начин хотелиерите не могат да си покриват разходите.\n\r\n\"Нашите курорти са готови за сезона. Той още е в началото и легловата база не е на пълен капацитет, но това не е проблем. В последните години обаче се забелязва, че работим на свръхкапацитет на легловата база, а това води до фалити, тъй като, за да се запълнят леглата, цените се свалят и хотелиерите не могат да си покрият разходите. България обаче не е само големите градове, Черноморието и ски курортите. Крайно време е да потърсим начин да развием туризма и в другите райони. Има нужда от стратегия за устойчив туризъм, за да привличаме още повече туристи. Когато има свръхпредлагане, няма начин цените да не са конкурентни на съседните държави. По-ниските цени са добри за потребителя, но убийствени за бранша\", обясни Попов пред .", "date": "2019.05.24", "title": "Цените за легло по морето - от 25 до 400 лева. Ще има ли фалити?"}
{"url": "https://www.dnes.bg/world/2019/05/24/pivovari-sreshtu-trymp-40-000-zagubiha-rabotnite-si-mesta.411263", "text": "Пивоварната индустрия в САЩ официално обвини част от решенията на президентската администрация за загубата на цели 40 000 работни места през изминалите 2 години, предаде .\r\nАко между 2014 и 2016 г. индустрията бележи ръст с 27% в работната си сила, то през последвалите 24 месеца пивоварите са намалели от 2,23 млн. души до 2,19 млн. И всичко това се дължи най-вече на увеличението с 10% върху митата на алуминия, от който се правят кенчетата за пивото.\r\nВодещият пивовар Molson Coors Brewing Co. дори отчита ръст вразходите с 40 млн. долара, което го принуждава да взема радикални мерки, за да спаси бизнеса си. Част от тях включват съкращаване на работни места, свиване на разходите за иновации и увеличаване на цените на продукцията.\r\n                    \n                    \n                ", "date": "2019.05.24", "title": "Пивовари срещу Тръмп, 40 000 загубиха работните си места"}
{"url": "https://www.dnes.bg/evroizbori-19/2019/05/24/partiiata-na-truda-pecheli-izborite-v-holandiia.411253", "text": "Холандската Партия на труда печели най-много гласове на изборите за Европейски парламент в страната, показва екзитпол, цитиран от Ройтерс.\r\nИзненадващият резултат увеличава шансовете на Франс Тимерманс, водещият кандидат на Партията на труда, да наследи Жан-Клод Юнкер на поста председател на Европейската комисия.\r\nКонсервативната Народна партия за свобода и демокрация (НПСД) на премиера Марк Рюте завърши на второ място. Тя отблъсна лесно предизвикателството на националистическия Форум за демокрация на популиста Тиери Боде.\r\n(БТА)", "date": "2019.05.24", "title": "Партията на труда печели изборите в Холандия"}
{"url": "https://www.dnes.bg/politika/2019/05/24/ninova-syzria-gerb-se-domogvali-do-slujebna-pobeda.411267", "text": "Корнелия Нинова атакува своите основни опоненти от ГЕРБ за пореден път като видя опит да спечелят изборите \"служебно\".  \r\n\"Притеснени  от изхода на изборите, ГЕРБ  се опитват с два хода да  спечелят служебна победа\", заяви лидерът на БСП Корнелия Нинова в Плевен.\r\nПо думите й, единият е \"чрез социологически проучвания предварително да оправдаят фалшифициран вот\". \r\n\"Вторият е чрез създадената от тях и регистрирана от тяхното мнозинство в ЦИК \"Коалиция за България\" на Георги Първанов и Румен Петков и чрез заблуда на нашите избиратели да вземат гласове на БСП\", допълни председателят на БСП.  \r\nНинова изтъкна, че и в двата случая ГЕРБ подценяват избирателите. \r\n ", "date": "2019.05.24", "title": "Нинова съзря: ГЕРБ се домогвали до служебна победа"}
{"url": "https://www.dnes.bg/pop/2019/05/24/s-novi-krile-gylybo-poletia-s-glasa-na-pamela.411268", "text": "\r\nПопулярната песен \"Гълъбо\" полетя с нови криле, след като авторката Вида Пиронкова я повери на младата певица Памела Калоянова.\r\nДвете представиха пред отбрана публика вчера новата версия на песента, която със сигурност е насочена към по-младите и клубовете. \r\nПамела благодари на Пиронкова за възможността да изпълни парчето, което нашумя с гласа на Миро, но впоследствие той получи забрана да го изпълнява. \r\nСнощи в клуб Ялта новата клубна версия бе аплодирана от десетки приятели на авторката и певицата, сред които актрисата Ирен Кривошиева, дизайнерката Жана Жекова, бизнесдами, интелектуалци.\r\nВодещ на премиерата на \"Гълъбо\" пък бе Евгени Минчев.", "date": "2019.05.24", "title": "С нови криле: \"Гълъбо\" полетя с гласа на Памела"}
{"url": "https://www.dnes.bg/obshtestvo/2019/05/24/vijte-gi-mechyt-i-prystenyt-na-han-kubrat-u-nas.411269", "text": "Благодаря, че след като възложих на министъра на културата, говорих и с президента Путин, когато бях там, българите имат възможност да видят пръстена и меча на хан Кубрат. Това заяви премиерът Борисов преди предстоящото днес официално откриване на изложбата \"Мечът на хан Кубрат\" в Националната галерия. \n\r\nПо инициатива на министър-председателя и с активното съдействие на министъра на културата Боил Банов изложбата се осъществява в рамките на Дните на Ермитажа в София.\r\n \r\nПремиерът Борисов напомни за делото на хан Кубрат и за смисъла на снопа, завещан от него, символизиращ съединението. \r\n \r\nМинистър-председателят Бойко Борисов изрази надежда, че ще бъде възможно да се направи официална отливка на меча за България. Надявам се на вашето разрешение, ще бъдем щастливи и ще го приемем като знак на приятелство, обърна се премиерът към заместник-директора на Държавния Ермитаж проф. Георги Вилинбахов.\r\n \r\nВ галерията са експонирани временно два от най-емблематичните за българската история предмета – мечът на хан Кубрат и пръстенът с монограм. \r\nПръстенът и мечът са част от съкровище, открито през 1912 край с. Малая Перешчепина, на брега на р. Ворскла в околностите на днешния град Полтава, Украйна.  \n                    \n                    \n                \r\nЦялата находка се състои от около 800 предмета, от които голяма част са златни, а други - от сребро. През 1984 германският археолог проф. Йоахим Вернер предизвиква истинска революция в науката, определяйки ги като собственост на българския владетел хан Кубрат. Артефактите от времето преди създаването на българската държава, са от изключително значение за историческата наука, но и за историята на изкуството.", "date": "2019.05.24", "title": "Вижте ги! Мечът и пръстенът на хан Кубрат у нас"}
{"url": "https://www.dnes.bg/akoshtete-vqrvaite/2019/05/24/kak-da-se-nauchite-da-mislite-nestandartno.411181", "text": "Още в детска и училищна възраст системата и обществото ни научават, че да се впишеш в общото цяло е много по-лесно, отколкото да си индивидуалист с различно мислене. Единици са тези, които по природа се бунтуват срещу статуквото и не се страхуват да изразят инакомислието си.\r\nИстинска загуба би било, ако човек осъзнава, че има различно мислене, различни идеи и стремежи, но не може да ги структурира, да ги изрази.\r\nЕто защо трябва да се научим да мислим индивидуално, независимо и без да се влияем от чуждите нагласи. Умението да взимаме решения на база единствено нашата преценка ни дава огромна свобода, за която не сме подозирали досега.\r\n\r\n                    \n                    \n                \r\nТук идват въпросите „за какво да пиша?“, „не мога да измисля нещо“, „на каква тема трябва да е?“. Те ви спират от творческото ви начало, поставят граници, притъпяват креативността.\r\nЗа да се научите да мислите независимо и свободно е необходимо да дадете воля на въображението си без предварителни граници. Когато имате нужда да помислите, просто седнете и започнете да пишете. Няма значение за какво ще пишете. Важното е да се почувствате свободни да го направите без предварително наложени рамки и граници. \r\n\r\nАко досега не сте го правили е време да започнете да търсите нови знания във всяка тема, която ви заинтригува. Важно е да не пренебрегвате теми и области от живота по предварителна презумпция. Вдъхновението може да дойде от всевъзможни канали. Трябва само да сте отворени да го посрещнете.\r\n", "date": "2019.05.24", "title": "Как да се научите да мислите нестандартно "}
{"url": "https://www.dnes.bg/obrazovanie/2019/05/24/borisov-obeshta-obrazovanieto-osnoven-prioritet.411270", "text": "България ще изведе образованието като основен приоритет в проекта на Национална програма за развитие 2030, заяви премиерът Бойко Борисов по време на срещата си с генералния директор на ЮНЕСКО Одри Азуле.\n\r\nФокус на разговорите бяха приоритетите на политиката на българското правителство в областта на образованието и науката и на сътрудничеството с ЮНЕСКО. Участие в срещата взеха министърът на образованието и науката Красимир Вълчев и министърът на културата Боил Банов.\n\r\n\"Най-важният фактор за доброто образование са учителите, затова изпълняваме ангажимента си за увеличение на техните заплати\", акцентира премиерът Борисов. Той посочи, че правителството полага усилия за осигуряване на високо качество на образователния процес и учебната среда. \n                    \n                    \n                \r\n\"Държавата осигурява още равен достъп до всички нива на образование и професионално обучение за възрастните и децата в уязвимо положение, както и за българите с увреждания\", каза още премиерът.\n\r\nМинистър-председателят Бойко Борисов и генералният директор на ЮНЕСКО Одри Азуле обсъдиха сътрудничество в сферата на подводната археология, на каквато е особено богат районът около остров Свети Кирик и Юлита край Созопол. Българският премиер напомни, че много от нашите паметници на културата са обекти на ЮНЕСКО. Одри Азуле заяви, че е била изключително впечатлена от Тракийското златно съкровище, което бе изложено в музея \"Лувър\" в Париж през 2014 г.", "date": "2019.05.24", "title": "Борисов обеща: Образованието основен приоритет "}
{"url": "https://www.dnes.bg/obrazovanie/2019/05/24/razlichniiat-uchitel-mejdu-chasovete-po-bylgarski-ezik-i-zumba.411271", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДнес Звезделина Чаушева, учител в 1-во СУ \"Пенчо Славейков\" в София, изпраща своя първи випуск. Тя е учител по български език, но в никакъв случай не може да бъде определена като консервативна. \r\nЧесто провокира децата във Facebook, посредством различни инициативи, да съхраняват езика. В същото време е и преподавател по зумба. \r\n\"Това е един страхотен клас. Деца, на които всеки учител би се радвал да преподава\", сподели тя пред Bulgaria ON AIR.\r\nЧаушева бе категорична, че въпреки твърденията, че съвременните деца са апатични и ежедневието им протича главно в интернет, това не е така.\r\n\"Съвсем не е вярно. Много ме боли, че непрекъснато се говори как младото поколение е неграмотно, а агресията е водеща при тях. По-скоро това важи за възрастните. Децата, с които аз работя, са интелигентни и абмициозни\", допълни Звезделина Чаушева.", "date": "2019.05.24", "title": "Различният учител: Между часовете по български език и... зумба! "}
{"url": "https://www.dnes.bg/televizia/2019/05/24/nov-dom-za-samotna-maika-na-dete-s-cerebralna-paraliza.411272", "text": "\"Бригада нов дом\" промени съдбата на Камелия, която сама се бори за здравето и щастието на двамата си сина – Майкъл и Янис. Всичко в живота на Камелия върви чудесно, докато тя и съпругът й разбират, че вторият им син Янис има церебрална парализа. \n\r\nИзвестно време след това бащата напуска жилището, а майката остава да гледа сама двете си деца в недовършената къща на своите родители. От този момент животът й се превръща в постоянна борба и мъка. Но когато Мария Силвестър и Караджов прекрачиха прага на дома, той беше напълно преобразен.\n\r\nКато младо семейство Камелия и съпругът й живеят при нейните родители. Ражда се Майкъл, а 4 години по-късно и малкият Янис. Когато е на 1 годинка, е диагностициран с детска церебрална парализа. Животът им се преобръща и отнема време, докато осъзнаят ситуацията. \n                    \n                    \n                \r\nБезработицата и нуждата от лечение принуждават мъжа да работи в чужбина, а отношенията със съпругата му постепенно охладняват. Преди 3 години Камелия разбира, че той има връзка и повече няма да се върне. Майкъл усеща липсата му, но остава разочарован от постоянното отлагане на срещите им. \n\r\nБаба Ягода и дядо Милчо помагат според силите си, но заболяванията им не позволяват да бъдат упора на дъщеря си. Камелия работи почасово, тъй като трябва да се грижи за безпомощния Янис. Той все още не е проговорил, психическото му развитие е сериозно забавено, въпреки двигателния му напредък. Дарителска сметка му дава шанса за вливане на стволови клетки и надеждата за минимално качество на живот.\n\r\nКамелия, двете й деца и родителите й обитават първия етаж на къща. Тя и Майкъл спят на диван в хола, прилепен до креватчето на Янис. Малкият е много шумен и смущава почивката на всички. \n\r\nКато младо семейство, тя и съпругът й решават да ремонтират втория етаж, но възможностите им се ограничават до банята и малка част от кухнята. Неизмазани стени, под на цимент и пълна липса на мебели не позволява на майката да има самостоятелно пространство, в което да се грижи за сина си, без да притеснява останалите членове на домакинството. Камелия се опитва да ремонтира и стая на първия етаж, за да може големият й син да има нормален живот. Появата на Мария Силвестър даде надеждата за нещо добро и обещанието за уют и функционалност.\n\r\nБригадата и Караджов се изправиха смело пред жилището, чиито ремонт е спрял преди 8 години. Батко Майкъл получи мечтаната цял живот собствена стая и уроци по таекуондо. Старото и опасно стълбище беше пригодено за нуждите на Янис.", "date": "2019.05.24", "title": "Нов дом за самотна майка на дете с церебрална парализа"}
{"url": "https://www.dnes.bg/obshtestvo/2019/05/24/radev-v-nashiia-ezik-sme-namirali-spasenie-ot-robstvoto-i-mrakobesieto.411273", "text": "\n\r\nДълбоко в темелите на нашата държавност са вградени писмеността и духовността. Благословени сме да имаме като покровители светци, дарили ни буквите. Не е случайно, че техните последователи равняваме с апостоли, заяви в словото си Румен Радев по време на тържественото отбелязването на 24 май пред Националната библиотека \"Св. св. Кирил и Методий\" в София.\n\r\nВ нашия български език нашият народ е откривал своето спасение от робството, от мракобесието, от отчаянието. Българската писменост се е превърнала в наш щит. Дълбоко в темелите на нашата държавност са вградени писмеността и духовноста. С днешната все по-напредваща глобализация, всяка година угасват езици, а с тях чезват културите. Всяка осакатена и забравена дума отнема не само от националната, но и от световната съкровищница. С нея си отива и част от паметта на човешката цивилизация. Затова ние българите сме призвани да пазим нашият език, защото нашата българска кирилица не е достояние единствено на български народ. Озарява едно много по-широко духовно пространство, посочи държавният глава. \n                    \n                    \n                \r\nПразникът на буквите е празникът на нашата сила, а тържеството на знанието е тържество на свободата, каза пък кметът на София Йорданка Фандъкова.\n\r\n\"През 885 г. учениците на Кирил и Методий намират убежище в България. Историците казват, че княз Борис жадувал за такива хора, които под негова закрила създават Преславската и Охридската книжовни школи\", посочи тя и допълни, че през последвалия Златен век България се превръща в духовен център. \n\r\n\"Вече 12 века нашата азбука е нашият пазител, а четмото и писмото са българското верую. Празникът на буквите е празникът на нашата сила, а тържеството на знанието е тържество на свободата. Всяко наше освобождение е преминавало първо през знанието, през онова общо мечтание, което прави от хората народ, който бленува, желае, постига заедно. Тази заедност е единение за смисъла, за пътя и за посоката. За това и днес, когато празнуваме думите, да помним, че празнуваме и смисъла. Невежеството ражда заблуди и страх, а страхът омраза и конфликти. В днешното забързано време, в което търсим отговори на всички въпроси в компютъра и телефона си, нека отделяме от времето си за общуване с нашите деца за книгите\", заяви Фандъкова. \"Честит празник на знанието и на духовността\", каза още Йорданка Фандъкова.\n\r\nТържествен водосвет по повод Деня на българската просвета и култура и на славянската писменост отслужи Белоградчишкият епископ Поликарп под звуците на църковен хор.\n\r\nГост на събитието е и генералният директор на ЮНЕСКО Одри Азуле. Пред паметника на светите братя присъстват представители на политически партии, ученици, учители, десетки родолюбиви граждани", "date": "2019.05.24", "title": "Радев: В нашия език сме намирали спасение от робството и мракобесието"}
{"url": "https://www.dnes.bg/obshtestvo/2019/05/24/roditeli-chetete-prikazki-na-decata-si.411274", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЧетенето подобрява значително функционалната грамотност на децата. Дори 15 минути на ден четене се отразяват изключително добре на малчуганите, заяви в \"България сутрин\" детската писателка Радостина Николова. \n\r\nНиколова смята, че детската литература не трябва да бъде лека и лишена от смисъл. Затова и ролята на родителите е да преведат децата през книгата като им четат всеки ден.\n\r\n\"Литературата за деца не трябва да е лека, лишена от смисъл. Много е важна и естетическата култура. Затова трябва да съблюдаваме книгата да е произведение на изкуството. Досегът до нея трябва да носи удоволствие на чисто сетивно ниво. Четенето е комплексен процес. Ролята на родителя е да преведе детето през книгата, да го заиграе. Възрастните правят огромна грешка, че не отделят време за четене на приказки на своите деца\", обясни тя. \n                    \n                    \n                \r\nРадостина Николова добави, че основната цел на нейните книжки е да накара децата да мислят отвъд думите и да намират закодирания смисъл в тях.\n\r\n\"24 май е много специален празник. Езикът освен принадлежност е и отговорност. Трябва внимателно да подбираме думите, които използваме. Опитвам се да накарам децата да мислят отвъд думите и да търсят закодирания в тях смисъл. Да пишеш книги за деца е много отговорно. Това, което ние влагаме в децата, като писатели, ще им се отрази когато пораснат. Докато се обръщаме към книгите като към задължителна литература, децата няма как да ги възприемат като забавление\", каза писателката пред .", "date": "2019.05.24", "title": "Родители, четете приказки на децата си!"}
{"url": "https://www.dnes.bg/eu/2019/05/24/tereza-mei-podava-ostavka-do-10-iuni.411275", "text": "Очаква се днес британската премиерка Тереза Мей да обяви датата на оттеглянето си след среща с Греъм Брейди - председателя на влиятелния Комитет 1922 от консервативни депутати, с когото ще обсъди своето политическо бъдеще, съобщиха британски медии, цитирани от БТА.\n\r\nОбявяването на очакваната оставка на Мей ще даде ход на процедура по избирането на нов лидер на управляващата Консервативна партия и, съответно, на правителството, който ще настоява за по-радикално споразумение за развода с ЕС, отбелязва Ройтерс.\n\r\nСпоред източник от този комитет, Мей ще обяви оставката си вероятно на или преди 10 юни и ще остане на поста си като служебен премиер до избирането на нов лидер на консерваторите. Очаква се надпреварата между кандидатите да трае около 6 седмици.\n                    \n                    \n                \r\nЗа фаворит за спечелването й се сочи бившият външен министър Борис Джонсън - най-видният привърженик на Брекзит. Залозите дават 40 на сто вероятност той да я спечели. Друг вероятен претендент е Доминик Рааб, също привърженик на Брекзит и бивш министър по въпросите за развода с ЕС. Неговите шансове се оценяват на 14 на сто. Други вероятни кандидати за наследници на Мей са Майкъл Гоув, Андреа Ледсъм и сегашният външен министър Джереми Хънт, като шансовете на всеки от тях се оценяват на 7 процента.\n\r\nПо-рано Мей обещаваше да се оттегли, след като прокара през парламента споразумението за оттегляне, което тя постигна с ЕС. То обаче на три пъти бе отхвърлено от депутатите, и то със солидни мнозинства. \n\r\nДнес тя трябваше да представи споразумението за четвърти път в парламента с някои компромиси в него с цел привличане на повече депутатски гласове. Но още преди това реакциите срещу него бяха категорично отрицателни, което предвещаваше то отново да бъде решително отхвърлено. \r\nПоследната информация е, че публикуването му се отлага за 3 юни.\n\r\nОчаква се Мей да остане на поста си по време на предстоящото държавно посещение на президента на САЩ Доналд Тръмп в началото на юни. Той идва по нейна отдавнашна покана.", "date": "2019.05.24", "title": "Тереза Мей подава оставка до 10 юни"}
{"url": "https://www.dnes.bg/eu/2019/05/24/gyrciia-vliazla-v-evrozonata-s-falshificirana-statistika.411276", "text": "Гърция е предоставила навремето на Евростат неверни данни за икономическите си показатели, което е открило пътя й към еврозоната през 2001 г., заяви председателят на Европейската комисия Жан-Клод Юнкер в интервю за в. \"Билд\".\r\n\"Валутният съюз трябва да бъде по-надежден от брака, в противен случай никой няма да вярва в него\", каза Юнкер и изтъкна необходимостта всичко да бъде внимателно проверявано преди присъединяването на дадена страна към еврозоната.\r\n\"Истината е, че Гърция през 2001 г. стана член на еврозоната след фалшифициране на статистическите материали\", добави той.\r\nПредседателят на ЕК обаче подчерта, че Европа се учи от грешките си и \"сега Евростат може да провери всичко във всяка държава от ЕС\".\r\n(БТА)", "date": "2019.05.24", "title": "Гърция влязла в еврозоната с фалшифицирана статистика"}
{"url": "https://www.dnes.bg/obshtestvo/2019/05/24/vladimir-levchev-podceniava-se-gramotnostta-na-mladite.411277", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМладото поколение чете все повече, въпреки обратните твърдения, а 24 май е един наистина уникален и надпартиен празник, който България има. Това заяви писателят Владимир Левчев в студиото на \"България сутрин\".\r\nПо думите му често пъти грамотността на младите бива подценявана. \r\nСпоред него учителската професия няма как да изчезна, въпреки морето от информация в интернет, защото именно за него бил нужен компас. Писателят подчерта и значението на азбуката през годините като инструмент за утвърждаване на вярата ни.\r\n\"Често пъти, за съжаление, ползваме езика за скриване на мисли и изопачаване на истината, а не обратното, както следва да е\", посочи той пред.", "date": "2019.05.24", "title": "Владимир Левчев: Подценява се грамотността на младите"}
