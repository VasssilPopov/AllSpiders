{"url": "https://www.dnes.bg/zvezdi/2019/12/27/liuk-beson-pak-v-syda-tozi-pyt-za-razmnojavane-na-eleni.434213", "text": "За пореден път режисьорът Люк Бесон влезе в съда. И ако преди той трябваше да се защитава от обвинение в изнасилване, то този път той бе нападнат, че в имението му се размножават безконтролно елени.\r\nВсе пак първоинстанционен съд във френския гр. Аржантан, департамент Орн, отхвърли иска на местната ловна федерация срещу режисьора. Обвинението е във връзка с безконтролно размножаване на елени в имението на Бесон и косвено в нанасяне на щети на околните ферми, съобщи БТА, позовавайки се на ТАСС.\n\n\r\n\"В решението на съда има противоречие. Сам Бесон признава, че в горите му живеят около 100 елена. Съдът приема за сведение този факт, но не прави изводи\" - заяви адвокатът на ловната федерация, който ще обжалва решението.\r\n                    \n                    \n                \n                \n                \n                Ловната федерация претендира за обезщетение от 106 000 евро, колкото са поискали местните фермери от ловците от 2012 г. заради нанесените от елените щети. Фермерите обвиняват ловците в бездействие, но те не могат да навлизат в частни земи.\r\nЛюк Бесон притежава 1600 декара земи близо до село Трините-де-Летие. Половината от тях са гори. Именно там елените се спасяват от ловците и спокойно се размножават. Тъй като самият Бесон напоследък не разрешава отстрелването им, го обвиняват, че допринася за увеличаването на популацията им, а така и за загубите на фермерите.\r\n\"Те не предоставиха никакви доказателства за необичайна концентрация на елени на територията на Люк Бесон, нито за причинно-следствена връзка между наблюдаваните щети за фермерите и евентуалното наличие на елени\" - каза адвокатът на режисьора.", "date": "2019.12.27", "title": "Люк Бесон пак в съда, този път за размножаване на елени"}
{"url": "https://www.dnes.bg/video-prognoza/2019/12/27/nova-godina-idva-sys-slab-sniag-gradusite-ot-3-do-3.434180", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПрез идващия уикенд ни очаква слаб сняг, като през нощта срещу неделя снеговалежи ще обхващат и североизточните райони на България. По-интензивни ще са валежите в северната половина от страната, като в Добруджа има условия за виелици и навявания. \n\r\nМакар Коледата да бе топла, в последните дни на 2019-та най-накрая и у нас ще замирише на зима, защото ще се спусне арктичен въздух, ще имаме дневни температури около и под нулата, а рано сутрин и сериозни минимуми.\n\r\nВ понеделник валежите ще спират. Ще има повече облаци над източната половина от страната, като времето ще се задържи студено. Във вторник в низините ще има мъгли и ниски облаци, а по планините ще бъде слънчево и топло, \n                \n                \n                \r\nВ новогодишната нощ от запад ще се заоблачава, но валежи не се очакват. Температурите в населените места ще бъдат от минус 3 до 3 градуса. Прогнозите са за слаб сняг в ранните часове на първия ден от 2020 година. \n\r\nА днес вятърът ще отслабне. Най-ниските температури в населените места ще бъдат от -7 до -2 градуса, по Черноморието около 0.\r\nОблачността ще бъде значителна с временни разкъсвания предиобед.", "date": "2019.12.27", "title": "Нова година идва със слаб сняг, градусите - от -3 до 3"}
{"url": "https://www.dnes.bg/politika/2019/12/27/borisov-sys-syboleznovatelna-telegrama-do-premiera-na-kazahstan.434202", "text": "Министър-председателят Бойко Борисов изпрати  до премиера на Република Казахстан Аскар Мамин по повод  тази сутрин край Международното летище \"Алмати\". \n\nТежкият инцидент доведе по последни данни до 14 жертви, но има и пострадали, които са в тежко състояние.\r\n\r\n\"Бих желал да изразя чрез Вас своята съпричастност към болката и страданието на близките на загиналите и да пожелая скорошно възстановяване на пострадалите в инцидента\", отбелязва премиерът Борисов в съболезнователната телеграма до Аскар Мамин, съобщават от пресцентъра на Министерския съвет.", "date": "2019.12.27", "title": "Борисов със съболезнователна телеграма до премиера на Казахстан"}
{"url": "https://www.dnes.bg/stranata/2019/12/27/opasno-90-ot-markirovkata-na-pytishtata-lipsva-ili-ne-se-vijda.434171", "text": "Mаркировката по 90% по пътищата у нас не отговаря на стандарта за светлоотразителни качества. \n\r\nНа 30 на сто от шосета, предимно общински или между малки населени места, изобщо липсват осеви линии и други означения, по които да се ориентират шофьорите. Това сочи  проучване на Института за пътна безопасност, проведено от началото на октомври досега на републикански и общински пътища. \n\n\r\nПредстои довършване на изследването, след което неправителствената организация ще го изпрати на премиера Бойко Борисов, на Държавната агенция \"Безопасност на движението по пътищата\", на министерства, агенции и на Сдружението на общините.\n                    \n                    \n                \n                \n                \n                \r\n\"Искаме изпълнителната власт да се намеси решително и през 2020 г. да се обнови хоризонталната маркировка поне по пътищата от Първи и Втори клас, където движението е двупосочно и стават тежки катастрофи. Целта е да спасим от 30 до 50 човешки живота\", каза пред \"Труд\" инж. Богдан Милчев, шеф на Института. \n\r\nПо думите му липсата на добра маркировка се превръща в предпоставка за пътен инцидент, особено в зимните месеци, когато светлата част на деня е по-къса, има валежи и т. н.\n\r\nЕдин от изводите на експертите е, че Българският държавен стандарт за светлоотразителни свойства на боите за маркировка е изключително добър, взет е изцяло от стандарта в Германия. Проблемът обаче е, че у нас съдържанието на боята се изследва в лаборатория преди да бъде сложена на асфалта и липсва контрол какво реално има на шосето.\n\r\nЕто защо изследването е направено с мобилен уред ретрорефлектометър Delta LTL2000S/SQ, производство на САЩ. Измервани са светлоотразителните свойства на боята денем, нощем, по време на мъгла или на дъжд. Проверена е например хоризонталната маркировка на изхода на София на магистрала \"Хемус\" при отбивката за Долни Богров, както и на опасни участъци, в които през последните 3 месеца са ставали тежки катастрофи със загинали. Установено е, че тези, които правят маркировка, \"спестяват\" най-много от слагането на т. нар. перли за нощно виждане, от \"котешки очи\" и т. н.\n\r\nОт Института смятат, че при обновяване на маркировката самите шофьори ще станат по-внимателни, ще намалее усещането им за пълен хаос и липса на контрол по пътищата. Силен антикорупционен ефект ще има също и върху производителите на боя, възложителите и изпълнители на обществените поръчки за строеж и ремонт на пътища.", "date": "2019.12.27", "title": "Опасно: 90% от маркировката на пътищата липсва или не се вижда"}
{"url": "https://www.dnes.bg/televizia/2019/12/27/po-sledite-na-izkustvoto-s-multimediia.434210", "text": "Празничните издания на предаването с обзор на темите в литературата, музиката, киното и театъра \r\nКаква беше 2019 г. в изкуството и културата ще покаже \"Мултимедия\" по Bulgaria ON AIR на 28 и 29 декември. Празничните издания на предаването с водещ Даниел Ненчев ще обърнат поглед към изминалите дванадесет месеца, за да представят темите, идеите и посоките в литературата, музиката, киното и театъра в България и по света.\r\nВ събота, от 11.00 часа, най-запомнящите се моменти на българската театрална сцена ще анализират журналистът и театрален критик Йордан Георгиев и актрисата Никол Оташлийска. Кои бяха филмите събития през 2019 г. ще обсъдят журналистите Владислав Апостолов и Зорница Аспарухова. Изданието на \"Мултимедия\" в събота ще завърши с разговор с една българска група от Англия - Hayes & Y, които ще зарадват зрителите със съвременната си музика.\r\n                    \n                    \n                \n                \n                \n                С обзор, посветен на литературата и книгите, ще започне предаването в неделя. В „Мултимедия“ вижданията си за заглавията, събитията и темите на 2019 г. ще представят литературоведът Амелия Личева и редакторът на сайта Azcheta.com Милена Ташева.\r\nЖурналистът Боян Бочев ще постави акцент върху музиката, с която ще запомним годината. \"Мултимедия\" ще представи и някои от най-талантливите и предприемчиви българи днес, които попадат в класацията \"30 под 30\". \r\nНе пропускайте предаването за изкуство, култура и творчески индустрии \"Мултимедия\" – в събота и неделя от 11.00 часа по .", "date": "2019.12.27", "title": "По следите на изкуството с \"Мултимедия\""}
{"url": "https://www.dnes.bg/muzika/2019/12/27/sabotaj-na-ostava-grupata-izprashta-godinata-s-koncert.434188", "text": "Българската група Остава  е готова с най-новото си видео към пилотния сингъл от предстоящия нов студиен албум. Песента се казва \"Саботаж\" и от седмици звучи в националния радио ефир. Текстът и музиката са дело на Свилен, а за аранжимента групата работи съвместно с Георги Станев.\r\n\"Дадох това име на песента, защото мисля, че думата е интересна и не се използва често в български песни. Също така сме слушали много Beastie Boys и сме мега фенове. Текстът разказва за това как хората се самозалъгват и не живеят пълноценно.\" – споделя Свилен Ноев.\r\n\r\n                    \n                    \n                \n                \n                \n                \"Надявам се песента, да достигне до повече хора, защото е танцувална, има заразяваща мелодия и добри музикални моменти, както и интригуващ текст. Има нещо от 80-те примесено с нещо от 2020-та. Определено е повече поп отколкото рок като усещане, което е съзнателен избор.\" – разказва Георги Георгиев – Жоро.\r\nИдеята и реализацията на видеото към \"Саботаж\" са дело на съпругата на Свилен – Невена Спасова. В дългогодишната си история Остава имат над 20 видео клипа, 5 студийни и 3 концертни албума.\r\nСега \"Саботаж\" поставя началото на нов творчески период за Остава, който се очаква да завърши с пореден студиен албум през пролетта на 2020 година.\r\nНа 29-ти декември, момчетата ще изпратят отиващата си 2019-та година с традиционния коледен концерт в Sofia Live Club, където вратите се отварят от 21.00 часа, а началото на концерта е от 22.30 часа.\r\n\n\r\n ", "date": "2019.12.27", "title": "\"Саботаж\" на Остава. Групата изпраща годината с концерт"}
{"url": "https://www.dnes.bg/rusia/2019/12/27/tejka-katastrofa-v-rusiia-dvama-zaginali-i-osem-raneni.434168", "text": "Двама души загинаха при тежка катастрофа в Югозападна Русия с автобус, а други осем са ранени. \r\n\r\nОсемте ранени са приети в болница, двама от тях са в критично състояние, съобщава БТА.\r\n\r\nКатастрофата е станала близо до село Яркино в Липецка област, на около 320 км южно от Москва, съобщи руското министерство на извънредните ситуации. Автобусът изпълнявал курс от Москва до грузинската столица Тбилиси.\r\n\r\nВсички пътници и шофьорът на автобуса са грузински граждани.\r\n\r\nСмята се, че шофьорът е изгубил контрол над управлението на хлъзгав участък от пътя и автобусът се е преобърнал.\r\n \r\n", "date": "2019.12.27", "title": "Тежка катастрофа в Русия, двама загинали и осем ранени"}
{"url": "https://www.dnes.bg/index/2019/12/27/dokyde-stignahme-vandali-zadignaha-mivka-ot-obshtestvena-wc.434167", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Вандалска проява във Варна предизвика вълна от възмущение в социалните мрежи. На снимки в мрежата се видя, че младежи ограбиха обществената тоалетна на \"Порт Варна\".\r\n\r\nКоментарите варират от \"Докъде стигнахме да се краде от тоалетна\" до въпроси къде са родителите им. \r\n\r\nНе липсват и призиви към общината да намери виновниците и да ги накаже, пише Bulgaria ON AIR.\r\n\r\nНа снимките се вижда как тинейджърите - момчета и момичета изнасят стол и мивка от тоалетната.\r\n ", "date": "2019.12.27", "title": "Докъде стигнахме... Вандали задигнаха мивка от обществена WC"}
{"url": "https://www.dnes.bg/sofia/2019/12/27/niama-opasnost-za-zdraveto-na-pernichani-zaradi-mrysna-voda.434166", "text": "Няма опасност от бактериална инфекция от ешерихия коли в Перник, смята д-р Ангел Кунчев - главен държавен здравен инспектор. \n\n\n\n\r\n\"Рискът вече е сведен до минимум. Така или иначе, нещата са се случили още на 23-ти. Водата е спряна за използване, населението е предупредено, осигурена е вода от водоноски. Самите хора по-рядко използват вода от водопроводната мрежа. Благодарение на това е ограничен броят на засегнатите\", коментира той пред Нова тв. \n\r\nВ момента само трима души са в инфекциозно отделение.\n\r\nСпоред д-р Кунчев те са много добре и остават в болницата за наблюдение. \n\r\n\"Трима-четирима души са потърсили спешна помощ  без да бъдат хоспитализирани\", каза още той.\n                    \n                    \n                \n                \n                \n                \r\nСпоред него става дума за еднократно замърсяване на водата по време на ремонт. \n\r\n\"Смесване на канална вода и достъпа й до водопроводната мрежа, това се случва понякога, когато не се спазват правилата ан работа“, каза д-р Кунчев.\n\r\n\"Не очакваме нови случаи на заразени, тъй като мястото на замърсяване вече е обработено\", категоричен беше той.", "date": "2019.12.27", "title": "Няма опасност за здравето на перничани заради мръсна вода "}
{"url": "https://www.dnes.bg/football/2019/12/27/ronaldo-za-nai-vajniia-si-trofei-plakah-smiah-se-napih-se.434170", "text": "Петкратният носител на Златната топка – Кристиано Роналдо, разкри кой е най-важният трофей в бляскавата му кариера.\r\nЕдва ли е изненада, че става въпрос за европейската титла с Португалия през 2016 г. \"Това беше велик момент. В онази невероятна, незабравима вечер плаках, смях се, страдах (б.р. - Роналдо беше сменен през първото полувреме заради контузия). \".\r\n \r\nПо време на финала плаках толкова много, че се обезводних. След мача, по време на тържествата, изпих чаша шампанско и веднага се напих. Всъщност не пия, но този ден беше толкова специален. \", заяви Кристиано.\r\n \r\nНа финала в Париж Португалия се наложи с 1:0 след продължения с гол на Едер и спечели първия си голям трофей в историята. Впоследствие Роналдо изведе родината си и до триумф в новия турнир на УЕФА – Лигата на нациите, а в момента се е прицелил в рекорда на иранеца Али Даеи (109) за най-много голове за национален отбор.\r\n \r\nРоналдо се нуждае от 11 попадения, за да излезе на върха в класацията. На Евро 2020 Португалия е в кошмарна група с последните два световни шампиона – Франция и Германия. Четвъртият отбор ще е някого измежду България, Унгария, Исландия и Румъния. \r\n \r\n", "date": "2019.12.27", "title": "Роналдо за най-важния си трофей: Плаках, смях се, напих се!"}
{"url": "https://www.dnes.bg/sofia/2019/12/27/zadimiavaneto-v-sv-ivan-rilski-zaradi-povreda-vyv-ventilaciiata.434164", "text": "Повреда на вентилатор е причинила задимяването в столичната университетска болница \"Свети Иван Рилски\", предаде. Инцидентът е станал в късния следобед вчера в помещение на лабораторията за тежки метали. \r\n\r\nНе се е стигнало до пожар. Не се е наложила и евакуация на болницата. Веднага е бил подаден сигнал до пожарната и ситуацията е овладяна. \r\n\r\nНяма нанесени щети по сградата на болницата. За щастие няма и пострадали хора.", "date": "2019.12.27", "title": "Задимяването в \"Св. Иван Рилски\" - заради повреда във вентилацията"}
{"url": "https://www.dnes.bg/index/2019/12/27/jertvite-na-samoletnata-katastrofa-veche-14-niama-bylgari.434175", "text": "\n\r\nЖертвите на самолетната катастрофа вече са 14, съобщава Интерфакс. Предварителен списък, публикуван на Facebook страницата на летището в Алмати, сочи, че са оцелели 60 души. Здравното министерство пък съобщава, че в болници в Алмати са приети 66 души, 12 от които в тежко състояние.\n\r\nГрадските власти призоваха жителите да дарят кръв на жертвите на самолетната катастрофа.\n\r\nСамолет Fokker-100 катастрофира край село Кюзилту при опит да излети от Алмати за столицата Нур-Султан. На борда е имало 95 пътници и петима членове на екипажа.\n\r\nМашината се е ударила в бетонна стена на края на пистата на летището и се е разбила в сграда. Работата на спасителните екипи продължава.\n                \n                \n                \r\nКъм момента няма данни за пострадали българи при самолетната катастрофа в Казахстан, довела до множество жертви и ранени, съобщават от пресцентъра на МВнР.\n\r\nБългарското посолство в Казахстан е в постоянен контакт с местните власти и в готовност да окаже съдействие при необходимост.\n\r\nБългарските граждани могат да се свържат с посолството ни в Казахстан на телефони +7 7172 90 15 15 и +7 701 304 24 77.\r\n \r\n", "date": "2019.12.27", "title": "Жертвите на самолетната катастрофа вече 14, няма българи"}
{"url": "https://www.dnes.bg/sport/2019/12/27/milosh-krushchich-ubeden-kliuchyt-kym-uspeha-e-ofanzivniiat-futbol.434172", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nТреньорът на ЦСКА Милош Крушчич даде  и Александър Рангелов. Специалистът говори за своето виждане за футбола, за това какво е променил в отбора и това към което се стреми.\n\r\nДо момента сърбинът е водил \"армейците\" в 10 мача, в които тимът записа 7 победи, 2 равенства и само една загуба. Поражението дойде с 0:1 от \"Локомотив\" (Пловдив).\r\n\"Първо се опитах да променя манталитета на отбора - да се стремим да играем нападателен футбол, който да се хареса на феновете. В същото време да играем и за добри резултати, защото трудно се намира баланса между двете - да играеш красиво и да печелиш\", обясни треньорът на 31-кратните шампиони. Той допълни, че основното е било да повлияе на психиката на играчите - да им вдъхне увереност, че са добри футболистите.\r\n                    \n                    \n                \n                \n                \n                Според него ЦСКА играе добре в защита, защото практикува много по-нападателен футбол.\n\r\n\"Допуснали сме един гол, но сме вкарали 19. Станахме много по-офанзивни и това се отрази добре на защитата ни. Това е ключът към успеха. Нападението е най-добрата отбрана\", каза още Милош Крушчич.\n\r\n\"Бях принуден да залагам на постоянен състав заради търсенето на резултати. Когато отборът побеждава, промени не се правят. Затова бях длъжен да разчитам на тези, които са постигнали тези победи. Искам да се обърна към останалите, които играят по-малко - да бъдат търпели и да чакат своя шанс. И да се възползват максимално от него, когато го получат\", коментира сърбинът.\n\r\nЦялото интервю с Милош Крушчич ", "date": "2019.12.27", "title": "Милош Крушчич убеден: Ключът към успеха е офанзивният футбол"}
{"url": "https://www.dnes.bg/politika/2019/12/27/vreme-za-reklama-i-hvalbi-ministrite-na-otchet-pred-borisov.434179", "text": "\nМинистрите се отчетоха за свършеното през 2019-а на последното правителствено заседание за годината. \n\r\nОчаквано всички се похвалиха с успехи в своите ресори.\n\r\n\"До 3 минути времето за реклама\", призова премиерът Бойко Борисов в опит да съкрати изявленията. \n\r\nТой обаче също ги прекъсваше, добавяйки още неща към \"отчетите\".\n\r\nВицепремиерът и външен министър Екатерина Захариева каза, че през годината е имало много посещения у нас на високо ниво, но като най-знаково определи посещението на папа Франциск, посещението на премиера Бойко Борисов във Вашингтон, първо посщение на японски премиер у нас, и първо посещение на български премиер в Южна Корея. \n                    \n                    \n                \n                \n                \n                \r\n\"От 9 г. не беше имало посещение на български въшен министър в Москва\", коментира Захариева, като посочи, че целта на тези посещения е търсенето на нови пазари и на възможности за бизнес. По думите й България е на първо място в целия ЕС по отношение на гражданите си във Великобритания, които са получили статут на уседналост.\n\r\nУспяхме да организираме изборите така, че няма съмнение относно тяхната честност и демократичност, отчете вицепремиерът Томислав Дончев. Според него след преговорите с Фолксваген за нов завод административният апарат вече е на съвсем друго ниво.\n\r\nУспехи в икономиката очерта вицепремиерът Марияна Николова. \n\r\n\"Налице е икономически растеж, което създава условия за завръщане на все повече млади хора у нас. През изминалата година над 16 хил. са се завърнали\", каза Николова.\n\r\nВ областта на отбраната вицепремиерът Красимир Каракачанов заяви, че България се модернизира по НАТО-вски стандарт.\n\r\nФинансовият министър Владислав Горанов отчете поддържане на финансова и фискална стабилност, стъпките за присъединяване към чакалнята на еврозоната, борба със сивата икономика, която намаляла с 5 процентни пункта. Очакваме растеж от 3.5-3.7, един от най-високите в Европа, посочи той.\n\r\nМВР-шефът Младен Маринов заяви, че продължава устойчивата тенденция на намаляване на престъпленията, като се увеличава разкриваемостта. По думите му с над 50% са намалели телефонните измами, като през ноември са регистрирани само три. \n\r\n\"Това беше страхотен бич за възрастните хора, мисля, че е категоричен успех\", коментира данните премиерът Бойко Борисов.\n\r\nСпад има при тежките ПТП-та, но за съжаление не можахме да намалим броя на убитите, каза Маринов. Той обаче посочи, че България е държавата, която най-добре се справя с миграционния проблем.\n\r\nВ областта на транспорта Росен Желязков отчете новото законодателство, което позволява по-добре регулация. \n\r\nТой подчерта, че с европейски средства са започнати и продължават редица проекти. По-рано вицепремиерът Дончев подчерта, че отново нямаме спрени европари през годината.\n\r\nУспехи отчете и социалният министър Деница Сачева – в областта на пазара на труда, макар че е министър за кратко време, след като наследи на поста Бисер Петков. \n\r\n\"2.1 млн. пенсионери ще са по-високи пенсии от 1 юли, като увеличението с 6.7% е най-голямото\", посочи тя.\n\r\nКрасен Кралев изтъкна, че е извършена мащабна работа по новата стратегия за младежта. Според него до 18 януари спортната система ще бъде изчистена от клубове-фантоми с новите изисквания за лиценз. Много трябва да сте стриктни, ако трябва Младен (Маринов – бел. Ред.) да ти помага, поръча премиерът.\r\nЗам.-министърът на образованието Карина Ангелиева изтъкна, че социалните помощи вече са обвързани с реалното посещение на децата в училище, което е засилило контрола. \n\r\n\"И за първи път нямаме протест на БАН\", подчерта Бойко Борисов.", "date": "2019.12.27", "title": "Време за реклама и хвалби: Министрите на отчет пред Борисов "}
{"url": "https://www.dnes.bg/top-novini/2019/12/27/pytnichka-ot-fokker-100-beshe-ujasno-plach-pisyci.434183", "text": "Една от оцелелите в авиокатастрофата в Казахстан разказа подробности за трагедията, която се разигра тази сутрин. Самолет Fokker-100 със 100 пътници на борда се разби в Алмати, а жертвите непрекъснато нарастват и вече достигнаха 15.\r\n\r\nПо думите й машината направила опит да се издигне на два пъти, но загубил височина.\r\n\r\n\"Чу се страшен шум,  самолетът започна да лети криво. Преди самолетът да се разбие, сякаш се откъсна двигател. Всичко беше като във филм - хората крещяха, плачеха, беше ужасно. В този момент бях безмълвна\", разказва оцелялата.\n\n\r\nПо непотвърдени данни причината за произшествието е повреда на двигателя.\r\n\r\nМашината се е ударила в бетонна стена на края на пистата на летището и се е разбила в сграда. Работата на спасителните екипи продължава.\r\n\r\nКъм момента няма данни за пострадали българи, те могат да се свържат с посолството ни в Казахстан на телефони +7 7172 90 15 15 и +7 701 304 24 77.", "date": "2019.12.27", "title": "Пътничка от Fokker-100: Беше ужасно, плач, писъци!"}
{"url": "https://www.dnes.bg/stranata/2019/12/27/v-bobov-dol-rushat-li-kamionite-pytishtata-goriat-li-se-bokluci.434169", "text": "Жителите на Бобов дол излизат на протест тази сутрин. Хората са недоволни от преминаването на  тежкотоварни камиони, които, натоварени с въглища, минават ежедневно през града и по този начин според местните предизвикват пукнатини по къщите и дупки по пътищата.\r\nПротестът е организиран и заради съмненията на жителите, че в близкия ТЕЦ \"Бобов дол\" нерегламентирано се изгарят боклуци, което води до замърсяване на въздуха.\n\r\n“Основните ни притеснения са, че пътят се разбива. Има и много къщи с разбити водопроводи. Този проблем продължава повече от година. Къщите се напукаха, има дупки навсякъде, камионите не слагат брезенти, което допълнително допринася и за замърсяването\", коментират протестиращи пред Нова тв. Според тях също така и се шофира много бързо.\n                    \n                    \n                \n                \n                \n                \r\n\"Според мен решението е спиране на камионите, защото те рушат къщите на хората и инфраструктурата. Общината няма пари да асфалтира улиците и да ремонтира канализацията и водопровода, чувстваме се засегнати. Единствената алтернатива е жп транспортът\", коментира Елза Величкова, кмет на Бобов дол.\n\r\n\"Протестът ще е мирен, но категорично искаме спиране на камионите\", допълват протестиращи.\r\nОт ТЕЦ \"Бобов дол\" са коментирали, че камионите са на мините, а също така отричат да горят отпадъци.", "date": "2019.12.27", "title": "В Бобов дол: Рушат ли камионите пътищата, горят ли се боклуци?"}
{"url": "https://www.dnes.bg/stranata/2019/12/27/umriala-riba-v-r-struma-otrovna-li-e-vodata.434174", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Докато Перник бори водната криза, жител на града публикува снимки в социалната мрежа, според които кучето му е получило рани, след като се изкъпало в река Струма. \n\r\nСобственикът на кучето разказа пред репортер на , че на 24 декември е излязъл да разходи домашния си любимец край реката. \n\r\n\"Видях, че има умряла риба и слязох да разгледам какво става. Кучето обикновено не влиза във водата, но имаше трева. То реши, че продължава брегът, а тревата е закривала водата. Влезе случайно вътре, но бързо излезе\", каза Росен Виденов. \n\r\nСлед като са се прибрали кучето е станало неспокойно, започнало е да трепери, да хапе лапите си и Виденов го завел на ветеринар. Собственикът забелязал по лапите обриви като от изгаряния.\n                    \n                    \n                \n                \n                \n                \r\nОт Централната рибно-опазваща организация вече информираха, че реката е замърсена и в нея плуват мъртви риби. \n\r\n\"Това е поредното измиране. Първата екокатастрофа беше на 18 декември. Това измиране се случи в навечерието на Бъдни вечер\", каза Марио Антонов от Централна рибно-опазваща организация.\n\r\n\"Ние подадохме сигнал до РИОСВ в момента, в който видяхме умрялата риба. Представители дойдоха на място и след едноминутен оглед установиха, че причината за замърсяването са битово-фекални води\", допълни Антонов. \n\r\nСпоред него не са взимани проби, които да установят каква е причината за замърсяването. \n\r\n\"Екокатастрофата е тотална. Измирането на рибата е в огромни количества. За жалост мерки не се взимат. Крайно време е РИОСВ да започне да си върши работата\", възмутен е Марио Антонов.\n\r\nТой разкри за зрителите на \"България сутрин\", че водата от реката може да стигне до хората, защото се просмуква и стига до подпочвените води. Антонов отрече обаче да има връзка между хората, приети с инфекции в болница и водата от р. Струма.", "date": "2019.12.27", "title": "Умряла риба в р. Струма: Отровна ли е водата?"}
{"url": "https://www.dnes.bg/obshtestvo/2019/12/27/dokoga-minimalnata-pensiia-shte-e-pod-liniiata-na-bednostta.434176", "text": "Омбудсманът Диана Ковачева изпрати писмо до министъра на труда и социалната политика Деница Сачева и до управителя на НОИ Ивайло Иванов с препоръка да се потърси правен механизъм, който да направи възможно актуализирането на най-ниската  пенсия за осигурителен стаж и възраст, така че тя да не е под линията на бедност.  \n\r\n\"По данни на Националния осигурителен институт към момента размерът на минималната пенсия за осигурителен стаж и възраст е 219, 43 лв., при линия на бедността за тази година от 348 лева. От 1 януари 2020 г. линията на бедност ще бъде 363 лева, а от 1 юли 2020 г. минималният размер на пенсията за осигурителен стаж и възраст ще се повиши на 250 лв.\", пише в становището си омбудсманът, съобщиха от пресцентъра на институцията. \n\n Повод за писмото на доц. Ковачева са стотиците жалби, както и петиция от 1 800 души до институцията на обществения защитник, в която граждани се оплакват именно от факта, че и с  очакваното индексиране на пенсиите от м. юли 2020 година от 6,7 на сто, предвид ръста на цените и инфлацията, техните доходи ще бъдат под линията на бедността, а полученото увеличение, те определят като крайно недостатъчно за реално подобряване на жизнения им стандарт.\n                    \n                    \n                \n                \n                \n                \r\n\"Предвид очакванията от страна на възрастните хора към компетентните държавни институции, за предприемане на действия, които да им осигурят доходи за достойно съществуване, се обръщам към Вас с препоръката да се потърси правен механизъм, който да направи възможно актуализирането на пенсиите до нива, които да им гарантират достоен живот и да ги изведат от групата на хората, живеещи под прага на бедност. С надежда за лична ангажираност, на представляваните от Вас институции, очаквам да бъда информирана в разумен срок за вижданията Ви и действията, които ще предприемете за решаването на изложените проблеми\", завършва омбудсманът.", "date": "2019.12.27", "title": "Докога минималната пенсия ще е под линията на бедността?"}
{"url": "https://www.dnes.bg/muzika/2019/12/27/obiaviha-doktor-dre-za-nai-bogatiia-muzikant-na-desetiletieto.434163", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСписание  изготви класация за най-богатите музиканти на десетилетието. \n\r\nЛегендарният американски рапър и музикален продуцент  оглави подреждането. За последното десетилетие той е натрупал състояние, което се оценява на 950 милиона щатски долара, \n\r\nДре има не само безпогрешен нюх към хитовите песни, но и към печелившия бизнес. \n\r\nРапърът е съосновател и собственик на компанията за аудиооборудване, която създава най-популярните слушалки в света - Beats by Dre. \n                    \n                    \n                \n                \n                \n                \r\nВтора по богатство според Forbes е Тейлър Суифт. Едва на 30 певицата може да се похвали с 825 милиона долара в банковата си сметка. \n\r\nНаскоро Суифт покори и други върхове в кариерата си. Тя се превърна в изпълнителя с най-много отличия от Американска музикална награда.\n\r\nНа трето място в класацията на Forbes е Бионсе. Звездата притежава 685 милиона долара. Съпругът на изпълнителката - рапърът Джей Зи, също попада в списъка. Той обаче е на седмо място с богатсво от 560 милиона.", "date": "2019.12.27", "title": "Обявиха Доктор Дре за най-богатия музикант на десетилетието "}
{"url": "https://www.dnes.bg/stranata/2019/12/27/do-chetvorno-vyznagrajdenie-pri-rabota-po-praznici.434173", "text": "При работа в празничен ден трябва да се заплаща минимум двойно възнаграждение. Това каза в Сутрешния блок на БНТ Дина Христова от \"Главна инспекция по труда\". Тя припомни, че върху това възнаграждение все пак има удръжки.\r\n\"По-високо от двойно е възнаграждението, когато този труд, положен в празнични дни, се явява и извънреден. Тогава възнаграждението трябва да достигне минимум четворен размер. \n\r\nНеразбирането тук се появява от факта, че в голямата си част хората, които работят в празнични дни, са с въведено сумирано отчитане на работното време. При него работните часове през седмицата могат да достигнат и до 56 часа. Това са хората, които работят по график\", отбеляза Дина Христова.\r\n\r\nПо думите й, при този случай извънредният труд се заплаща едва в края на периода, ако има такъв, защото при добре направен график, при достатъчно наети хора, би трябвало накрая да няма извънреден труд.\r\n ", "date": "2019.12.27", "title": "До четворно възнаграждение при работа по празници"}
{"url": "https://www.dnes.bg/sofia/2019/12/27/nova-platforma-shte-sledi-za-kachestvoto-na-vyzduha-ot-utre.434196", "text": "С нова платформа за качеството на въздуха София ще следи замърсяването с фини прахови частици. От утре столичани ще могат да следят онлайн параметрите на 22 станции в града, които измерват нивата на фините прахови частици и на останалите замърсители, предаде БНТ.\r\n\r\nПлатформата ще включва и индекс за качеството на въздуха, а специално мобилно приложение ще дава възможност на гражданите да подават сигнали.\n\n\n\n\r\nОт средата на октомври, Столичната община отчита прогнозните резултати за замърсяване на въздуха и въвежда мерки за справяне с проблема - като безплатни буферни паркинги и зелен билет за градския транспорт.\r\n\r\nВ дните на пиково замърсяване обаче данните на общинската система и на гражданската платформа airsofia.info се разминаваха драстично.", "date": "2019.12.27", "title": "Нова платформа ще следи за качеството на въздуха от утре"}
{"url": "https://www.dnes.bg/mish-mash/2019/12/27/na-edin-obektiv-razstoianie-ot-diviia-sviat.434200", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nКакво е да бъдеш само на обектив разстояние от ноктите на дивия свят? За това разказа в \"България сутрин\" младият , който 3 години обикаля Африка, за да улови най-интересния кадър от света на дивите животни. \n\r\n\"Като малък много обичах да гледам предавания, които показват дивия свят в Африка. Един ден си казах, че животът ми върви в монотонна посока и искам да направя някаква промяна. Твърде много отлагах една мечта и идва момент, в който искаме да направим нещо повече за себе си. Занимавам се с фотография още преди да замина за Африка, но не ми доставяше това удовлетворение, което знаех, че ще получа на друго място\", сподели Мирослав Горанов.\n                    \n                    \n                \n                \n                \n                \r\nПовечето хора от обкръжението на фотографа му казват, че не е добра идея да заминава сам за Африка, но той решава все пак да рискува. \"Веднага забелязах разликата в хората и културата. Когато влязох в помещението на летището, африканците веднага ми казаха \"Добре дошли в нашия палат\", сподели още Мирослав, който е живял с местни .\n\r\n\"В Кения живеех буквално посредата на нищото в саваната. Гледахме телевизия с масаите. Гледахме нашия любим отбор и масаите хвърляха копията си във въздуха, когато вкарваха гол. Хората са много духовно настроени и са готови да дават без да очакват нещо в замяна\", \n\r\nМладият фотограф разказа за случай, в който с няколко човека изненадват майка носорог и малкото ѝ. Тя ги напада, а Мирослав вади камерата си, за да направи уникални снимки. Спътниците му го определят за луд, но за щастие разяреният носорог спира на метър от колата и обръща в последния момент.\n\r\n\"Винаги има риск лъв да се крие в някой храст. Бил съм много близо. Веднъж наблюдавахме 7 лъва от колата. И седемте тръгнаха към нас. В момента, в който най-голямата лъвица мина от моята страна на колата, застана до мен и погледна нагоре, си казах \"Може би бяха прави всички и не трябваше да ходя в Африка\". Погледа ме 5 секунди, които ми се сториха цяла вечност, след което ме подмина\", разказа още една вълнуваща история Мирослав. \n\r\nТой не крие намеренията си да се върне в  и чрез своите снимки да продължи да показва действителността в саваната.", "date": "2019.12.27", "title": "На един обектив разстояние от дивия свят"}
{"url": "https://www.dnes.bg/world/2019/12/27/trus-s-magnitud-5-1-udari-blizo-do-iadrena-centrala-v-iran.434150", "text": "Земетресение с магнитуд 5,1 удари Южен Иран близо до ядрената централа в Бушехр, съобщи Геофизическият институт на САЩ, цитиран от Ройтерс.\r\n\r\nЕпицентърът на труса е бил на 58 км източно от Бушехр.\r\n\r\nЕвропейско-средиземноморският сеизмологичен център, цитиран от ТАСС, съобщи, че земетресението е станало на 132 км югозападно от град Шираз с население 1,2 милион души и на дълбочина 10 км.\r\n\r\nСпоред Геофизическия институт на САЩ трусът е станал на дълбочина 38 км, пише БТА.\r\n\r\nНяма информация за пострадали или материални щети.\r\n ", "date": "2019.12.27", "title": "Трус с магнитуд 5,1 удари близо до ядрена централа в Иран"}
{"url": "https://www.dnes.bg/top-novini/2019/12/27/pytnicheski-samolet-se-razbi-v-kazahstan-ima-jertvi.434157", "text": "Най-малко девет души са загинали при разбиването на пътнически самолет в Казахстан, предадоха Ройтерс и ТАСС.\r\n\r\nРанени са други девет души, в това число шест деца. \r\n\r\nВ самолета е имало 95 пътници и петима души екипаж.\r\n\r\nСамолетът на казахстанската авиокомпания \"Бек еър\" е излитал от Алмати за столицата Нур Султан, но не успял да набере височина и закачил бетонно ограждение, след което се блъснал в двуетажна сграда.\r\n\r\n\"Бек еър\" използва обикновено самолети Фокър 100. Полетите на всички самолети от този тип са спрени, докато бъде установена причината за катастрофата, пише БТА.\r\n ", "date": "2019.12.27", "title": "Пътнически самолет се разби в Казахстан, има жертви"}
{"url": "https://www.dnes.bg/obshtestvo/2019/12/27/saniraneto-prodyljava-s-4-mlrd-oshte-8000-panelni-bloka.434151", "text": "До 2030 г. за  на сградния фонд в страната ще бъдат дадени 4 млрд. евро, което би стигнало по сегашните цени за поне още 8000 панелни блока. Средствата са записани в Националния план за енергетиката и климата (221-2030).\n\r\nБроят на санираните блокове може да бъде и по-голям, ако не се прилага, както досега 100% субсидиране на обновяването. Статистиката на строителното министерство сочи, че  в които има над 900 хил. апартамента, обитавани от близо 1,7 млн. души, пише \"Монитор\". \n\r\nДо момента по финансираната изцяло с пари от българската хазна Национална програма за енергийна ефективност на многофамилни жилищни сгради. За санирането им са инвестирани 2 млрд. лв.\n                    \n                    \n                \n                \n                \n                \r\nВ следващите 10 години средства за обновяването на сградния фонд в България могат да бъдат осигурени от няколко основни източника, пише още в Националния план. На първо място са структурните фондове на ЕС за следващия програмен период между 2021 и 2007 г. Пари могат да бъдат осигурени от програмата InvestEU, известна повече като план „Юнкер”. \n\r\nЗа саниране средства могат също така да бъдат взети и от Модернизационния фонд, в който постъпват приходите от 2 % общото количество квоти за парникови емисии в ЕС. В него България има запазен дял от 5,84 % от средствата.\n\r\nДруг източник на средства за подобряване на енергийната ефективност на сградите в страната са различните финансови инструменти, основно захранвани с евтини кредити от ЕИБ, ЕБВР. \n\r\nОстаналите начини за финансиране на санирането са свързани с националното съфинансиране по оперативните програми, фонда „Енергийна ефективност и възобновяеми източници“ (ФЕЕВИ), Националния доверителен екофонд (НДЕФ), фонд „Сигурност на електроенергийната система и не на последно място частни инвестиции.\n\r\nЕдна от целите, залегнали в Националния план, е и във всички основни сектори на икономиката. Догодина производството на енергия за отопление и охлаждане трябва да е на 31,2% с използването на ВЕИ. Само   след още 2 години делът трябва да надвиши 36 на сто през 2025 г. да е почти 44%. След 10 години - през 2030-та, се планира минималният дял да е поне 49,09%. \n\r\nВ този сектор основно ще се разчита на използването на . До края на следващото десетилетие приносът само на дървесината в производството на топлинна енергия трябва да се увеличи от настоящите 30% до 44%. Така на практика ще се стимулира отоплението чрез изгаряне на дърва, слама, пелети, брикети. Причината е, че формално горенето на дървесина се възприема като възобновяем енергиен източник, при това с нулеви емисии на въглероден двуокис, защото преди да бъдат изгорени, растенията са погълнали съответното количество от въпросния вреден газ. \n\r\nВ случая обаче От ЕК настояват националните планове на страните, подобен на нашия да бъдат допълнени с анализа на политиките за качеството на въздуха и вредните емисиите, като бъдат представи количествени данни за замърсяването при различните сценарии за развитието на енергетиката.", "date": "2019.12.27", "title": "Санирането продължава: С €4 млрд. още 8000 панелни блока"}
{"url": "https://www.dnes.bg/obshtestvo/2019/12/27/pochitame-sveti-stefan-zdrave-i-kysmet-na-imenicite.434152", "text": "Православната църква почита днес паметта на Свети Стефан - първият християнски мъченик и първи служител /архидякон/ в устройващата се Йерусалимска община църква.\n\r\nДенят на Свети Стефан се чества на третия ден след Рождество Христово - на 27 декември, и е последният празник в годината, за който се казва, че \"затваря кръга\". Култът към този светец е голям, почитта към него - също.\n\r\nОт времето на апостол Павел насам всички наричат Свети Стефан първи мъченик /първомъченик/, защото е една от първите жертви в името на християнската вяра. След Възнесението на Христос били избрани седмина дякони /служители/, които да се грижат за домакинските работи на християнското общество, като пръв между тях е Стефан.\n                    \n                    \n                \n                \n                \n                \r\nОбезпокоени от нарастването на броя на християните, членовете на синедриона /съвет на юдейските старейшини/ влизат в спор със Свети Стефан, но не устояват на \"духовната му сила и мъдрост\". Затова възбуждат народа срещу архидякона, като го обвиняват, че хули Бога и Мойсеевия закон. Разярената тълпа го изкарва извън града и започва да го замеря с камъни. Светецът коленичи и преди да издъхне, се обръща към небето с думите \"Господи, не им зачитай този грях!\". Тялото му е оставено на зверовете и птиците. През пети век част от мощите му са открити чрез видение и са положени в Сионския храм в Йерусалим.\n\r\nСтефан е сред най-разпространените имена в България. В превод то означава \"венец\". Единствената в света желязна църква, българската църква в Истанбул, носи името на първия християнски мъченик Свети Стефан.\n\r\nСред народа денят е известен като Стефановден. Днес имен ден имат всички, които се казват Стефан, Стефана, Стефания, Стефи, Фани, Венцислав, Венцислава, Запрян, Стамен, Стамена, Станимир, Станимира, Стоил, Стоилка, Станка, Станчо, Стоян, Стоянка, Таня.\n\r\nЧестит празник и бъдете живи и здрави!\n\r\n ", "date": "2019.12.27", "title": "Почитаме Свети Стефан. Здраве и късмет на имениците!"}
{"url": "https://www.dnes.bg/stranata/2019/12/27/bez-voda-ostana-1-4-ot-asenovgrad-zaradi-avariia.434154", "text": "Водопроводна авария остави 1/4 от Асеновград без вода, заяви за БНР инж. Димитър Кавалджиев от ВиК-Пловдив, който ръководи работата по отстраняването на проблема.\r\n\r\n\"Районът без вода е ниска зона, западно от р. Чая, може би от 1/5 или 1/4 от града. Тръбата тук е доста голяма. Това е магистрален водопровод\", каза Кавалджиев. \r\n\r\nКъсно снощи той допълни, че по всяка вероятност аварията ще бъде отстранена преди съмване. \r\n\r\nПовредата в стари тръби е наводнила и пътната мрежа над магистралния водопровод, но движението на автомобили не е било спирано, каза още Димитър Кавалджиев.\r\nРано тази сутрин беше съобщено, че водоподаването е възстановено след отстраняване на аварията. \r\n\r\n ", "date": "2019.12.27", "title": "Без вода остана 1/4 от Асеновград заради авария"}
{"url": "https://www.dnes.bg/world/2019/12/27/carigradskite-bylgari-praznuvat-praznika-na-jeliaznata-cyrkva.434158", "text": "В Истанбул днес ще бъде отпразнуван патронният празник на уникалната българска Желязна църква \"Свети Стефан\" на брега на Златния рог.\n\r\nПо инициатива на църковното настоятелство на българската общност в Истанбул, наричани още Цариградски българи, сутринта ще бъде изнесена служба, с която се почита паметта на Свети Стефан - един от седмината ученици на Исус Христос. Литургията ще бъде отслужена от свещеници начело с Негово Високопреосвещенство Русенския митрополит Наум, свещеника на българските църкви в Истанбул Ангел Велков и други, предаде БТА.\n\r\nСлужбата се очаква да бъде почетена от общността на т. н. цариградски българи, от представителите на дипломатическата мисия на България в мегаполиса, както и от туристи, пристигнали специално за Стефановден, който е сред най-популярните именни дни на българите.\n                    \n                    \n                \n                \n                \n                \r\nЖелязната църква навърши 121 години от създаването си. Тя е осветена на 8 септември 1898 г.\n\r\nЗапазването и възстановяването на храма обаче стана възможно благодарение на мащабната реставрация, която бе извършена в продължение на седем години от турската страна, която вложи около 3 милиона евро и оказа съдействие на българската държава.\n\r\nНа 7 януари 2018 г. реставрираната Желязна църква бе открита отново с тържествена церемония, на която присъстваха министър-председателят на България Бойко Борисов и турският президент Реджеп Тайип Ердоган.\n\r\nДве години след реставрацията Желязната църква се превърна в един от най-посещаваните обекти в Истанбул от хора от всички краища на света. Специалисти я оценяват като най-красивата православна църква в Турция.\n\r\nОсвен ритуали, в църквата се организират изложби и концерти, с което тя се превърна в средище на духовна и културна дейност на българите в мегаполиса, в която се включват и много местни хора.\n\r\nЖелязната църква \"Свети Стефан\" е гордостта не само на истанбулските българи, но и на всички българи по света.\n\r\n ", "date": "2019.12.27", "title": "Цариградските българи празнуват празника на Желязната църква"}
{"url": "https://www.dnes.bg/balkani/2019/12/27/boi-v-parlamenta-na-cherna-gora-zaradi-zakon-za-cyrkvata.434156", "text": "Парламентът на Черна гора прие закон за религиозните общности и собствеността им в страната на фона на протести в редица черногорски градове, предаде ТАСС.\n\r\nВ подкрепа на закона гласуваха 45 депутати от 45 присъстващи в 81-местния парламент. Гласове \"против\" и въздържали се нямаше, тъй като гласуването протече след принудителното извеждане от залата на опозиционните депутати, които бяха задържани от полицията.\n\r\nПо-рано депутатите от опозиционната коалиция Демократичен фронт поискаха да се внесат изменения в текста в диалог със Сръбската православна църква, която според тях е ощетена от предложения законопроект. Управляващата коалиция отказа да внесе изменения в текста и опозицията заяви, че няма да позволи гласуване на документа. \n                    \n                    \n                \n                \n                \n                \r\nВ парламентарната зала беше хвърлено балонче със сълзотворен газ и последваха масови сбивания между няколко десетки депутати.\n\r\nПолицията задържа всички депутати от опозицията, които бяха лишени от правото да участват в работата на парламента за 15 дни.\n\r\nВ редица градове на Черна гора се състояха протести срещу закона с блокиране на пътища. Арестувани са близо 60 души, в това число депутатите от опозицията.\n\r\nСъгласно новоприетия закон религиозните общности трябва да представят доказателства за собственост върху имуществото си преди 1918 г., когато Черна гора става част от Сърбо-хърватско-словенското кралство (по-късно Югославия).\n\r\nСръбската православна църква казва, че това ще я лиши от имуществото й, включително средновековни манастири и храмове. Правителството отрича това.\n\r\nНаселението на Черна гора е предимно православно, като основната църква е Сръбската православна църква. Отделната Черногорска православна църква не е призната от останалите православни църкви.\n\r\nПрезидентът на Черна гора Мило Джуканович обвини Сръбската православна църква, че следва просръбска политика и се опитва да подкопае държавността на Черна гора, пише БТА.\r\n ", "date": "2019.12.27", "title": "Бой в парламента на Черна гора заради закон за църквата"}
{"url": "https://www.dnes.bg/top-novini/2019/12/27/mlad-myj-glytna-4-gr-kokain-dozata-moje-da-ubie-7-konia.434155", "text": "Млад мъж, спрян от полицейски патрул, погълнал 4 грама кокаин наведнъж в коледната нощ. Тази доза може да убие 7 коня.\n\r\nПричината - уплашил се да не го спипат с голямото количество дрога, пише .\n\r\nСлед като я глътнал, младият мъж продължил да кара кола и дори опитал да ограби работещ цветарски магазин.\n\r\nТогава бил задържан, но изпаднал в тежко неадекватно състояние. Той ревял, все едно го колят жив. \n\r\nВ този вид бил приведен в токсикологията на Военна болница, където все пак лекарите успели да го спасят въпреки огромното количество наркотик.\n\r\nОбичайната доза за човек е около една двайста от грама.\n                \n                \n                \r\nСпоред осведомени наркоманите в София обикновено си купуват по 1 грам, който смъркат в продължение на 10-12 часа. Това е една от особеностите на кокаиновата пристрастеност. Тъй като се приема през носа, кръвоносните съдове се свиват и това води до желание за нова и нова доза.\n\r\nЕднократно прието, дори много по-малко количество може да повиши фатално кръвното налягане, което да доведе до сърдечна смърт, инсулт или някаква друга емболия.\n\r\nОписани са случаи на загинали на място коне, на които са давани дози до около половин грам като допинг за състезания.\n\r\nВъпросният мъж изпитвал неописуема болка в главата и ревял в спешното отделение на Военна болница, все едно го колят жив, разказват очевидци.\n\r\nБил проснат по очи върху носилка, с ръце зад гърба, закопчани с белезници. Няколко униформени с гумени ръкавици на ръцете го придържали, за да не буйства. \r\n ", "date": "2019.12.27", "title": "Млад мъж глътна 4 гр кокаин – дозата може да убие 7 коня"}
{"url": "https://www.dnes.bg/mish-mash/2019/12/27/germanec-se-spyna-v-16-000-vyrna-gi-na-sobstvenika.434153", "text": "Германец получи приятна изненада за Коледа, когато честен случаен минувач му върна раница с подаръци и с 16 000 евро в брой, която забравил под дърво, съобщи Франс прес.\r\n\r\nМинувачът, на 51 години, уведомил полицията, след като се спънал в раницата в град Крефелд, Западна Германия. Това станало малко след полунощ на Бъдни вечер.\r\n\r\nПолицаите бързо идентифицирали собственика, 63-годишен мъж, на когото върнали раницата с ценното й съдържание.\r\n\r\nЧовекът, който намерил раницата, \"отказа да получи награда, защото е Коледа\", написа във Facebook полицията. \"Действително има хора, които правят добрини на Коледа\", добави тя.\r\n\r\nВ Германия всеки човек, върнал намерен предмет, може да получи награда в зависимост от стойността му. В този случай мъжът, намерил и върнал раницата, е можело да получи 490 евро.\r\n \r\n/БТА/\r\n\r\n ", "date": "2019.12.27", "title": "Германец се спъна в €16 000, върна ги на собственика"}
{"url": "https://www.dnes.bg/world/2019/12/27/tripoli-oficialno-poiska-voenna-pomosht-ot-turciia.434159", "text": "Либийското правителство на националното съгласие (ПНС), базирано в Триполи, официално поиска военна помощ от Турция, предаде Ройтерс, като се позова на негов представител.\n\r\nПо-рано турският президент Реджеп Ердоган обяви, че страната му ще изпрати войници в Либия по молба на ПНС. По думите му това ще стане най-рано следващия месец.\n\r\nПредставител на поддържаното от ООН правителство каза снощи, че то е поискало от Турция военна подкрепа по въздух, земя и море, за да спре офанзивата на т. нар. Либийска национална армия (ЛНА) към Триполи.\n\r\nПрез април базираната в Източна Либия ЛНА под командването на Халифа Хафтар започна операция за превземане на столица. Тя стигна до подстъпите на Триполи, но никоя от двете страни в конфликта не може да вземе превес.\n                    \n                    \n                \n                \n                \n                \r\nНай-малко двама цивилни бяха убити вчера, а 20 - ранени, при въздушен удар в либийския град Зауия, на 45 километра западно от столицата, предаде Франс прес, като се позова на представител на местните власти.\r\nПри атаката била поразена търговска улица.\n\r\nПНС обвини за въздушния удар ЛНА. Никой не е поел отговорност за нападението.\n\r\nОт началото на офанзивата към Триполи са били убити по данни на ООН повече от 280 цивилни и над 2000 бойци. 146 000 либийци са били принудени да напуснат дома си, отбелязва Франс прес, цитирана от БТА.\n\r\n ", "date": "2019.12.27", "title": "Триполи официално поиска военна помощ от Турция"}
{"url": "https://www.dnes.bg/world/2019/12/27/zeman-borbata-s-klimatichnite-promeni-nova-religiia.434160", "text": "Президентът на Чехия разкритикува  като прекомерна и я сравни с нова религия, предаде ДПА.\n\r\n\"Разискванията около климатичните промени се превръщат в . Затова позволете ми да бъда еретик\", заяви 75-годишният Земан в традиционното си коледно обръщение.\n\r\nЗеман предупреди, че Европа трябва да е нащрек да не изостане икономически от други райони в света заради множеството мерки за защита от климатичните промени.\n\r\n\"На теория е възможно \", каза Земан.\n\r\nЧешкият президент също така разкритикува стотиците хиляди протестиращи, които в редица масови демонстрации поискаха оставката на премиера Андрей Бабиш, който е разследван за измама със субсидии от ЕС.\n                    \n                    \n                \n                \n                \n                \r\n\"В една парламентарна демокрация, каквато ние сме и ще продължим да бъдем, правителствените ръководители идват и си тръгват от власт въз основа на резултатите от свободни избори. Точка\", заяви чешкият президент.\n\r\n\r\n ", "date": "2019.12.27", "title": "Земан: Борбата с климатичните промени - нова религия"}
{"url": "https://www.dnes.bg/notifikacii/2019/12/27/livyrpul-otnese-lestyr-po-shampionski.434162", "text": "Ливърпул е все по-близо до спечелването на титлата във Висшата лига, след като удари с 4:0 при визитата си на \"Кинг Пауър Стейдиъм\" втория в класирането Лестър.\n\r\nТова стана в среща от \"Боксинг Дей\", а момчетата на Юрген Клоп показаха наистина брилянтен футбол.\n\r\nСлед този мач \"мърсисайдци\" са лидери в класирането с актив от 52 точки и са на цели 13 пункта пред \"лисиците\", които са втори, а на всичкото отгоре имат и мач по-малко от тях.\n\r\nПървото попадение бе дело на Фирмино, който се разписа в 31-ата минута и така даде аванс на тима си.\n\r\nВ 71-ата минута Милнър удвои от дузпа, а четири минути след това Фирмино с второто си попадение в мача направи резултата класически.В 78-ата минута и Александър-Арнолд се разписa.\n                \n                \n                \r\nТова бе и пети успех в последните шест преки мача между двата тима за Ливърпул.\n\r\n\r\n ", "date": "2019.12.27", "title": "Ливърпул отнесе Лестър по шампионски"}
{"url": "https://www.dnes.bg/obshtestvo/2019/12/27/rodnite-pensioneri-tri-pyti-po-bedni-ot-germanskite-samo-rumynskite-po-zle.434161", "text": "Хората на възраст над 60 г. в България живеят от тези в Германия, показват данни на Евростат. В изчисленията се взимат предвид не само пенсиите, а всички доходи на хората, както и цените на стоките в съответните страни.\n\r\nСредната  на хората над 60 г. в ЕС е 16 277 евро годишно, в Германия е 19 386 евро, а у нас е 6163 евро. По този показател в ЕС по-зле от нас са само румънците с 6036 евро, пише „Труд“. \n\r\nНай-висока покупателна способност имат хората над 60 г. в Люксембург (33 621 евро годишно), следвани от тези в Австрия (23 271 евро) и Франция (21 274 евро).\n\r\n. Затова от Евростат са направили изследване на живота на хората над 55-65 години. През 2018 г. хората на възраст над 55 г. са почти една трета (32,8%) от общото население в ЕС. Този дял варира от над една трета (35,9%) в Италия до по-малко от една четвърт (24,7%) от населението в Ирландия. \n                    \n                    \n                \n                \n                \n                \r\nДо 2050 г. се очаква хората над 55 г. да достигнат 40,6% от жителите в ЕС, а\n\r\nПрез последните 15 години заетостта на хората между 55 и 64 г. нараства във всички страни от ЕС с изключение на Гърция, като у нас почти се е удвоила. \n\r\nВ България, като по този показател сме над средното ниво за ЕС. \n\r\nЗа сравнение вт хората в тези възрастови групи. Въпреки това покупателната способност на гърците е с около 30% по-висока от тази на българите.\n\r\nХората над 55 г. обикновено вече са направили кариера и получават по-високи доходи от младежите. Когато европейците стигнат 65 години като цяло се притесняват по-малко за доходите си от останалите си съграждани, посочват от Евростат. \n\r\nОт всички страни в ЕС има едно изключение и това е България. Причината за това е, че \n\r\nВ ЕС има само шест държави, в които средният разполагаем доход на жените на 55-64 г. е по-висок от този на мъжете на същата възраст. Това са Испания, Полша, Люксембург, Гърция, Португалия и Ирландия. Като цяло мъжете в тази възрастова група имат по-високи доходи от жените. \n\r\nРазликата между половете е най-очевидна в Литва, България и Румъния, където средният доход на мъжете е над 20% над този на жените.\n\r\n \r\n ", "date": "2019.12.27", "title": "Родните пенсионери три пъти по-бедни от германските, само румънските по-зле "}
{"url": "https://www.dnes.bg/index/2019/12/27/receptata-dnes-pylnena-praznichna-patica.433924", "text": ":\r\n\r\n:\r\n \r\nИзплакнете и подсушете патицата. Разтрийте я със сол и пипер, както и с подправката за пилешко. Разтопете маслото в тиган на умерен огън. Сотирайте лука и целината в маслото, докато омекнат. В средно голяма купа смесете ябълките и царевичните трохи. Смесете всичко заедно. Ако е необходимо добавете малко гореща вода, за да омекнат трохите.\r\n \r\nНапълнете патицата с получената смес. Накрая зашийте гърлото на патицата или корема й в зависимост от това откъм коя част сте я пълнили. Намажете патицата със зехтин. Поставете я в плитка тавичка за печене, предварително намазнена. Печете в загрята фурна за около час и половина или докато хване златистокафява коричка.\r\n \r\n", "date": "2019.12.27", "title": "Рецептата Dnes: Пълнена празнична патица "}
{"url": "https://www.dnes.bg/obshtestvo/2019/12/27/novorodeno-no-gigant-bebe-s-teglo-5-2-kg-proplaka-v-ruse.434186", "text": "Бебе гигант се роди в Русе на Игнажден, съобщи bTV.\n\r\nМомченцето е дошло на бял свят с тегло 5,200 кг. \n\r\nМайка му - 35-годишната Сехер Раимова, ражда чрез секцио, след като лекарите преценяват, че плодът е твърде голям. \n\r\nТя самата е доста изненадана от теглото на бебето. \n\r\nПървото й дете се е родило 3,900 кг.\n\r\nСемейството е избрало новата й рожба да се казва Сарач, което на турски означава светлина, обясни майката.\n\r\nЛекарите споделят, че такива бебета се раждат рядко.\n\r\n\"Нормално родените деца са от 2,500 до 4,500. Над 4,500 вече се смята за едър плод, гигантски плод. Раждат се, но не е много често. Над 5 кг, говорим за бебета над 5 кг\", заяви д-р Ани Матеева, старши лекар в  УМБАЛ \"Канев – Русе\".\n                    \n                    \n                \n                \n                \n                \r\nМайката и бебето са добре, но според лекарите те трябва да останат още малко в болницата.\n\r\n\"В момента бебето се намира в интензивния сектор, защото се нуждае от по-интензивно наблюдение и лечение от страна на неонатолозите\", каза д-р Ани Матеева, старши лекар в  УМБАЛ \"Канев - Русе\".", "date": "2019.12.27", "title": "Новородено, но гигант – бебе с тегло 5,2 кг проплака в Русе"}
{"url": "https://www.dnes.bg/world/2019/12/27/kitai-rusiia-i-iran-provejdat-ucheniia-v-omanskiia-zaliv.434194", "text": "Иран, Китай и Русия започнаха съвместни военноморски учения в Индийския океан и Оманския залив. Това съобщи говорител на иранските военноморски сили, цитиран от Ройтерс.\r\n\r\n\"Посланието на това учение е мир, приятелство и трайна сигурност чрез сътрудничество и единство. Резултатът му ще покаже, че Иран не може да бъде изолиран\", каза адмирал Голамреза Тахани в ефира на иранската държавна телевизия.\r\n\r\nУченията включват стрелба, спасителни мисии при пожари на кораби и при пиратски набези.\r\n\r\nОманският залив е много важен морски път, тъй като е свързан с Ормузкия проток, откъдето минава една пета от световния петрол, припомня БТА.", "date": "2019.12.27", "title": "Китай, Русия и Иран провеждат учения в Оманския залив"}
{"url": "https://www.dnes.bg/zvezdi/2019/12/27/niki-i-nikoleta-otpraznuvaha-koleda-vyv-vietnam.434203", "text": " Николета Лозанова отпразнува Коледа на екзотично място, вижда се от публикации в социалните мрежи. Плеймейтката е била на ваканция във Виетнам в компанията на любимия си - Ники Михайлов.\r\nЗа пореден път Николета постна провокативни снимки.\r\nНа една от тях тя е по черен бански и лежи във вана, пълна с цветчета, а отзад се вижда басейн. На друга снимка Лозанова позира топлес. Звездата се е возила и на лодка в пристанищния град Хой Ан, забелязва се от кадрите в Instagram.\r\nНиколета е качила и снимка на Ники на плажа и е написала: \"Моят красив кошмар\".\r\nФутболистът също е постнал снимка от Виетнам, на която се вижда как релаксира на плажа с лаптопа си.\r\n \r\n", "date": "2019.12.27", "title": "Ники и Николета отпразнуваха Коледа във Виетнам"}
{"url": "https://www.dnes.bg/zvezdi/2019/12/27/riana-toples-za-koleda.434205", "text": " Риана зарадва феновете си за Коледа. На празничния ден звездата постна провокативна снимка, чрез която промотира новата колекция бельо на модната си марка Savage X Fenty.\r\nКолекцията е празнична и носи името Holiday Savage X. Секси кадрите се появиха в официалния акаунт в Instagram на марката.\r\nНа снимките се вижда как Риана позира без горнище, по червени изрязани бикини с висока талия, черен прозрачен чорапогащник, токчета и черни ръкавици. Певицата е и с червено червило, което е в тон с бикините от новата колекция.\r\nНа бикините се забелязва и надписа \"Naughty\" (\"Непослушна\"). \"Весела Коледа на всички\", написала е Риана към кадрите.\r\nПубликацията веднага събра много харесвания и коментари. \"Кралица\", \"Богиня\", \"Лошото момиче Риана\", \"Скъпи Дядо Коледа, моля те, сложи кралицата Риана под елхата ми\", пишат почитателите.\r\n \r\n", "date": "2019.12.27", "title": "Риана - топлес за Коледа"}
{"url": "https://www.dnes.bg/politika/2019/12/27/poveche-prihodi-ot-turizym-teatrite-pylni-dobrata-godina-na-vlastta.434201", "text": "Два часа продължи отчетът на министрите пред премиера Бойко Борисов на последното заседание на правителството за 2019 г.\r\nНапредък по всички стратегически проекти – магистралите \"Хемус\", \"Струма\", \"Европа\" и строителство на пътища, въвеждане на тол системата, отчете регионалният министър Петя Аврамова.\n\r\n\"Зимата е мека, не спирайте строителството, максимално да се правят дейностите, само на 1-ви ще почиват\", нареди премиерът Бойко Борисов и допълни: \"Това ми е като психотерапия\".\r\nНад 8.4 млн. чуждестранни туристи са посетили България в първите 10 месеца, заяви министърът на туризма Николина Ангелкова. Тя посочи, че се отчита ръст и на посещенията, и в приходите, независимо от трудната ситуация с фалита на туроператора Томас Кук. \nИскам да вложите много усилия да рекламирате и показвате археологията, настоя премиерът Бойко Борисов.\n                    \n                    \n                \n                \n                \n                \r\nПравосъдният министър Данаил Кирилов напомни положителния мониторингов доклад на ЕК, който препоръча отпадане на механизма за сътрудничество и проверка. Той посочи, че е критичен въпросът с множеството завършващи юристи и ведомството му е готово да предложи промени за изпита, за да повиши качеството.\n\r\nЕнергийният министър Теменужка Петкова изтъкна работата по проекта \"Балкански поток\", от който първите 11 км, свързващи България и Турция, вече са в експлоатация, а в момента се работи по трасе от 150 км. За първи път имаме реална диверсификация в областта на доставките на природен газ - 403 млн. куб. м втечнен природен газ, включително от САЩ.\n\r\nОП \"Околна среда\" има всички шансове да бъде изпълнена изцяло, заяви екоминистърът Нено Димов.\n\r\nЗемеделският министър Десислава Танева каза, че са изплатени близо 70 млн. лв. за мерки и компенсации, свързани с африканската чума по свинете – най-голямото предизвикателство за годината.\n\r\nМинистърът на културата Боил Банов каза, че са дадени над 4 млн. лв. за археология и теренни проучвания за стотици обекти. Според него това е много голямо предизвикателство.\n\r\n\"Щом хората имат повече пари, за да ходят на театър, означава, че държавата върви напред\", каза Банов, който отчете 30% ръст в посещаемостта на културните институции.\n\r\nЗдравният министър Кирил Ананиев се похвали с модернизация на базата на лечебните заведения. Започна и дългоочакваното изграждане на детска болница. \n\r\nПремиерът каза, че икономическият министър Емил Караниколов, зам.-регионалният Николай Нанков и др. са в Перник, до решаване на кризата там.\n\r\n ", "date": "2019.12.27", "title": "Повече приходи от туризъм, театрите пълни - добрата година на властта"}
{"url": "https://www.dnes.bg/stranata/2019/12/27/zaradi-krizata-pernichani-organizirat-moleben-za-voda.434193", "text": "Гражданско шествие и молебен за преодоляване на безводието организира инициативен комитет \"Спаси Перник\". Това съобщиха инициаторите. \n\r\nСъбитието ще се състои на 29 декември.\n\r\nШествието ще тръгне в 12.30 ч. от Съдебната палата, ще премине през центъра на града, като на площад \"Кракра\" ще огласи исканията на гражданите за преодоляване на безводието. В 13.30 ч. ще бъде отслужен молебен в централния пернишки храм \"Св.Иван Рилски\".\n\r\nОрганизаторите са обявили и дрескод на проявата - жълти светлоотразителни жилетки. \n\r\nС протест няма да напълним язовир \"Студена\", но ще поискаме ясно управление, конкретни отговори, съд и оставки на всички замесени и отговорни ръководни длъжностни лица за водната криза, заявяват организаторите.  \n                    \n                    \n                \n                \n                \n                \r\nТе поставят и условия участниците в шествието и молебена да не са употребили алкохол, по никакъв начин да не се нарушава обществения ред. \n\r\nНе се допуска носенето на каквото и да било оръжие, или други специално предназначени или приспособени предмети, които могат да се използват против живота и здравето на хората, или за причиняване на материални щети.", "date": "2019.12.27", "title": "Заради кризата перничани организират молебен за вода"}
{"url": "https://www.dnes.bg/akoshtete-vqrvaite/2019/12/27/nakratko-za-liubovta-v-godinata-na-beliia-metalen-plyh.433715", "text": "На 25 януари 2020 година започва Годината на белия метален Плъх. Тя ще завърши на 11 февруари 2021 година. Вълнуваме се какво ще ни донесе тя според китайския зодиак. Ако не знаете кой е вашият знак, , според годината ви на раждане.\r\nНовата китайска година ще изисква от нас непрекъснато действие и движение. Няма да ни липсва ентусиазъм, но често ще се съмняваме в себе си. Плъхът е импулсивен и приказлив, и често подхожда отбранително. Повечето китайски знаци ще се движат бързо и уверено, ще могат да постигнат успехи.\r\nРазбира се всички се вълнуваме каква любов ни очаква в Годината на белия метален Плъх. Днес от рубриката на Az-jenata.bg „Всичко за зодиите“, ", "date": "2019.12.27", "title": "Накратко за любовта в Годината на белия метален Плъх"}
{"url": "https://www.dnes.bg/notifikacii/2019/12/27/restavraciiata-na-notr-dam-navliza-v-riskovana-faza.434211", "text": "Дейностите по в Париж навлизат в рискована фаза, като инженерите подновяват подготовката за премахване на скелето, което може да причини още по-голямо срутване на сградата, предаде Ройтерс.\n\r\nЕмблемата на Париж загуби покрива и кулата с форма на островърха стрела при пожара на 15 април, но основните камбанарии, външните стени и по-голяма част от сводестия таван оцеляха наред с религиозните реликви и произведенията на изкуството.\n\r\nСлед първата Коледа от повече от два века  в катедралата Нотр Дам вчера се поднови работата по подготовката на обекта за дългогодишна реставрация, която трябва да започне през 2021 г.\n                \n                \n                \r\nИнженерните екипи монтираха, който сега се издига над частично разрушената катедрала.\n\n\r\nЗапочвайки от февруари, първата им деликатна задача ще бъде премахването на, издигнато за планираната преди пожара реновация, без да падне върху средновековния сводест таван.\n\r\n\"Не знаем как ще се отрази това на стабилността на конструкцията\", каза говорител на парижката епархия на католическата църква, която включва и катедралата Нотр Дам.\n\r\nСега се издигат подпори около повреденото скеле, за да се намали рискът от срутване и се издига нова конструкция, която да позволи достъпа до старото скеле.\n\r\nКатедралата се наблюдава от десетки сензори, детектори за пукнатини и лазери, за да се уловят първите признаци на нестабилност и работниците да могат да бъдат евакуирани бързо, като бъдат намалени до минимум щетите.\n\r\n\"Знаехме от самото начало, че има , който никой не може да изчисли\", каза говорителят на епархията и добави: \"Частичното срутване на сводестия таван е възможност, която все още не можем да изключим напълно\".\r\n \r\n/БТА/\r\n ", "date": "2019.12.27", "title": "Реставрацията на Нотр Дам навлиза в рискована фаза"}
