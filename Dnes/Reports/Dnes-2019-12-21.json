{"url": "https://www.dnes.bg/index/2019/12/21/princ-hari-i-megan-markyl-shte-praznuvat-koleda-v-kanada.433823", "text": "Канцеларията на принц Хари потвърди, че той и семейството му ще бъдат в Канада за коледните празници, предаде Асошиейтед прес.\r\nХари, съпругата му Мегън и 7-месечният им син Арчи ще пропуснат традиционното коледно събиране, организирано от кралица Елизабет в имението й Сандрингам.\r\nСнощи представители на Бъкингамския дворец потвърдиха, че семейството на Хари е в Канада, но не дадоха повече подробности.\r\nПреди да се омъжи за Хари, Мегън е живяла дълги години в Канада, където се снима в сериала \"Костюмари\".\r\nКанадският премиер Джъстин Трюдо приветства семейството с публикация в Туитър. \"Принц Хари, Мегън, Арчи, всички ние ви пожелаваме спокоен и приятен престой в Канада\", написа той. \"Тук сте сред приятели и винаги сте добре дошли\", добави Трюдо.\r\n                \n                \n                Съпружеската двойка си взема почивка от кралските задължения, отбелязва Асошиейтед прес. Хари беше казал, че той и брат му принц Уилям в момента се намират на различни места.\r\nХари освен това беше изразил недоволство, че медиите отразявали прекалено натрапчиво живота на младото му семейство. ", "date": "2019.12.21", "title": "Принц Хари и Меган Маркъл ще празнуват Коледа в Канада"}
{"url": "https://www.dnes.bg/world/2019/12/21/oficialno-gazovo-primirie-mejdu-rusiia-i-ukraina.433824", "text": "Русия и Украйна успяха да се избавят от кълбо от газови проблеми, което не можаха да разплетат през последните близо пет години. Протоколът, който бе обявен днес, предполага отказ от нови взаимни претенции, изтегляне на искове, изплащане от Газпром на близо 2,9 милиарда долара по решение на Стокхолмския арбитраж и споразумение по антимонополното дело срещу Газпром в Украйна. Страните се споразумяха освен това за транзита на газ през следващите пет години и да обсъдят възможността за преки доставки на газ за Украйна през новата година.\r\nПрезидентът на Газпром Алексей Милер съобщи пред журналисти, че според протокола за газово сътрудничество Газпром и Нафтогаз Украйна ще подпишат споразумение за уреждане на взаимните си претенции по действащите договори. Така ще бъде възстановен балансът на интересите на страните. Той допълни, че споразумението предвижда отказ от нови претенции, изтегляне на арбитражни и съдебни искове, по които няма окончателни решения и плащане по приетото окончателно решение на Стокхолмския арбитраж. Уточнено бе, че става дума за изплащането на около 2,9 милиарда долара в срок до 29 декември.\r\n                    \n                    \n                \n                \n                \n                Газпром ще подпише междуоператорско споразумение с компанията оператор на украинската газотранспортна система, а украинската държавна газова компания Нафтогаз - транспортно споразумение, с което ще резервира мощности от системата за пренос на газ. Уточни Милер, цитиран от ТАСС.\r\nОрганизирайки транзита, Нафтогаз ще действа като агент на Газпром и ще поеме рисковете на преходния период. Компанията агент ще запази за пет години напред транспортни мощности в размер на 225 милиарда кубични метра, включително 65 милиарда куб. м за 2020 г. и по 40 милиарда куб. м за 2021 и следващите години, \"при условие че бъдат установени конкурентни тарифи\", каза Милер.\r\nГазпром и партньорите му от Украйна подготвят днес във Виена текста на междуоператорското споразумение, уточни той.\r\nШефът на Газпром допълни, че компанията ще подпише с правителство на Украйна споразумение, с което ще бъдат отменени претенциите на Антимонополния комитет на Украйна спрямо Газпром. Този документ трябва да бъдат подписан също до 29 декември. Претенциите на украинския антимонополен орган бяха за 171,9 милиарда гривни, включващи самата глоба и лихвите по нея. Според сегашния курс това са около 7,4 милиарда долара, уточни ТАСС.", "date": "2019.12.21", "title": "Официално: Газово примирие между Русия и Украйна"}
{"url": "https://www.dnes.bg/eu/2019/12/21/kiev-i-moskva-se-razbraha-tranzityt-na-gaz-za-es-prodyljava.433803", "text": "Източноевропейските клиенти на “Газпром” могат да си отдъхнат, след като късно в петък Русия и Украйна се споразумяха да продължат транзита на газ за Европа. Договорът за пренос изтичаше на 31 декември, застрашавайки доставките за Централна и Източна Европа, включително България.\n\r\nЕвропейската комисия, която посредничи на преговорите, обяви, че страните са се разбрали да подпишат протокол, с който да се уточнят за условията на преноса.\n\n\n\r\n“Всички сме победители днес. Приветствам това балансирано споразумение, което е жизненоважно за гарантирането на непрекъснати доставки на руски газ към Европа през Украйна”, заяви вицепрезидентът на Еврокомисията Марош Шефчович, след като сложи подпис под протола заедно с енергийните министри на Русия Александър Новак и на Украйна Олексий Оржел.\n                    \n                    \n                \n                \n                \n                \r\nОт изявлението на Шефчович след края на преговорите става ясно, че техният резултат не е постигнат без участието на германския канцлер Ангела Меркел, макар да не се уточнява каква е нейната роля в разговорите, водени между Москва, Киев и Брюксел.\n\r\nСпоред Шефчович протоколът дава гаранции за подписването на дългосрочен договор за транзит, както искаха ЕС и Украйна, а не анекс, който да издържи до пускането на новите газопроводи “Северен поток 2” и “Турски поток”, които са алтернатива на украинския транзит.\n\r\nРуската информационна агенция ТАСС съобщи, че новият договор, който ще бъде подписан между “Газпром” и “Нафтогаз” за транзит ще бъде с петгодишен срок. През 2020 г по украинската мрежа ще бъдат пренесени 65 млрд.куб.метра газ за Европа, а от 2021 г количеството ще бъде намалено до  40 млрд.куб.м годишно.\n\r\nМеждувременно строителят на газопровода “Северен поток 2”, който трябва да свърже под Северно и Балтийско море Русия и Германия, обяви че спира довършването на тръбата. Причината са санкциите, които САЩ обяви към компаниите, участващи в изграждането на “Северен поток 2” и “Турски поток”.\n\r\nКомпанията, която поставя тръбите за “Северен поток 2” - базираната в Швейцария Allseas, съобщи в събота, че е прекратила работа до получаване на “юридически, технически и екологични разяснения”.\n\r\nВ петък американският президент Доналд Тръмп подписа закона за влизането в сила на американския бюджет за отбрана за следващата година, в който са записани санкциите. ТАСС съобщава, че Allseas са получили писмо от двама американски сенатори - Тед Круз и Рон Джонсън, в което се казва, че САЩ могат да блокират финансовите средства и собствеността на компанията, която има дъщерно поделение в Хюстън, САЩ.\r\n ", "date": "2019.12.21", "title": "Киев и Москва се разбраха: Транзитът на газ за ЕС продължава"}
{"url": "https://www.dnes.bg/crime/2019/12/21/boi-v-stolipinovo-zavyrshi-s-edna-jertva.433809", "text": "26-годишен мъж почина, след като беше наръган с нож на ул. \"Батак\" в пловдивския квартал \"Столипиново\", съобщи полицията.\r\nСкандалът се разразил около обяд между няколко души близо до пазара. Единият извадил нож и нанесъл смъртоносен удар във врата на противника си. \r\n\r\nИзвършителят е 24-годишен жител от квартала и е задържан. На място са екипи на специализираните полицейски сили от Шесто РУ. Лекарски екип на Бърза помощ само е установил смъртта. Тялото на убития остана на тротоара и около него се събраха хора от махалата. \r\n\r\nСлед намесата на полицията ситуацията е била овладяна, в момента няма напрежение между жителите на квартала.\r\n ", "date": "2019.12.21", "title": "Бой в \"Столипиново\" завърши с една жертва"}
{"url": "https://www.dnes.bg/akoshtete-vqrvaite/2019/12/21/kakyv-da-e-manikiuryt-ni-prez-2020-g.433751", "text": "Нова година – нов маникюр! Ако през изминалите 12 месеца не сте се грижили достатъчно за подхранването на вашите нокти, не сте си купували нови лакове или пък въобще не сте се лакирали, време е да промените това.\n\r\nНе е нужно да давате луди пари за маникюрист. Стига да познавате най-новите тенденции и да сте по-сръчни, може успешно да си направите страхотни нокти с декорации като на звездите.\n\r\nОгледайте се наоколо – навсякъде има дрехи с перлички и кристални елементи. Те присъстват по аксесоарите за красота, ще пасват и върху едни добре лакирани нокти в бежово или матовочервено.\n\r\nНе се притеснявайте, прекалено натруфените маникюри с гел лак и множество декорации вече отдавна са забравени. Достатъчно е да си сложите безцветен лак и няколко геометрични фигури или нежни лунички, за да имате нокти според най-новите тенденции.\r\n                    \n                    \n                \n                \n                \n                Вижте още по темата в ", "date": "2019.12.21", "title": "Какъв да е маникюрът ни през 2020 г.?"}
{"url": "https://www.dnes.bg/stranata/2019/12/21/mashini-i-hora-shte-rabotiat-po-praznicite-na-iazovir-studena.433807", "text": "Държава и община работят в пълна координация на язовир \"Студена\", заяви в Перник министърът на икономиката Емил Караниколов. По думите му общинската и държавна администрация са свършили изключително много работа през последния месец и в момента има готови проекти и документация.\n\r\nСтроителната техника от вчера е на язовира. Там са и професори и експерти от университетите, които правят необходимите анализи. Последните са задължителни, защото не можем да си позволим да предприемем действия, при които ще увредим екологията, или пък ще дадем пари и няма да свършим нищо, каза Караниколов.\n\n\r\nНай-напред се анализира какво количество вода на секунда влиза от река Струма към естествения поток на язовир \"Студена\". Съответно се проверява дали същият обем достига до язовира, или се губи в земните недра. На място се инспектира и т.нар. басейн, който досега не е проучван.\r\n                    \n                    \n                \n                \n                \n                \"Идеята е да се направят сонди, с помпи да се изпомпва вода.За проучването ще са необходими десетина дни\", посочи Караниколов. Местни хора са завели инженери от строителните фирми на няколко потока, които също се отклоняват не към язовира, а в друга посока. Ще се провери дали и оттам може да се осигури дебит.\n\r\nАнализира се също дали на входа на тръбата на язовир \"Студена\" не се прави ефект на гъба., предава БТА. Възможно е водата, която влиза от тръбата, да се засмуква от гъбата - тинята, земната маса и да не стига до водното огледало. Бързо имаме решение, ще изградим тръба, която да стига директно до водното огледало, каза министърът.\n\r\nПо думите му анализът по отношение на сондажа ще бъде готов между 7-10 дни, а другият - след 3-4 дни. През това време ще бъде проверен Владайският канал и насочени водите му към \"Студена\", както и затворени всички течащи кранове, тръби и канали. Екипите ще се възползват от направеното от \"Софийска вода\" АД обследване.\n\r\nСлед 3-4 дни, когато има информация за дебита, който влиза от Струма към язовира, вероятно ще започне изграждането на връзката, която директно да вкарва вода в \"Студена\", за целта има и готов проект, каза Караниколов. По думите му два от проектите за сондажите обаче влизат в конфликт, затова науката, машините и апаратурата сега проверяват кой от двата варианта ще даде по-бързо и дългосрочно решение.\n\r\nОсновен приоритет ни е да решим проблема с водата в Перник и региона, но при всичките си действия ще се съобразяваме с екологията, подчерта министърът. Според него затова мероприятията се следят от еколози, МОСВ, МРРБ са на терен, общинската администрация също помага. Караниколов е категоричен, че няма разминавания между държавата и общината.\n\r\nМашините и хората ще работят и по празниците.", "date": "2019.12.21", "title": "Машини и хора ще работят по празниците на язовир \"Студена\""}
{"url": "https://www.dnes.bg/world/2019/12/21/vremenno-spria-stroeja-na-severen-potok-2.433806", "text": "Швейцарската Allseas е спряла временно работа по строежа на газопровода \"Северен поток-2\", докато не получи повече информация за санкциите на САЩ, предаде ТАСС.\r\nВ прессъобщение на компанията се казва, че Allseas е преустановила прокарването на тръбопровода до получаване на разяснения от юридическо, техническо и екологическо естество\", се казва в съобщение на компанията оператор по проекта \"Северен поток-2\".\n\n\n\n\r\n\"Приключването на проекта е важно за сигурността на доставките на горива в Европа. Ние ще работим съвместно с компаниите, участващи в проекта, върху приключването му в най-кратък срок\", уверява фирмата.\n                    \n                    \n                \n                \n                \n                \r\nЗаконът за санкции срещу проектите за газопроводи \"Северен поток - 2\" и \"Турски поток\" дава на президента на САЩ Доналд Тръмп 60 дни, за да наложи санкции на корабите, които полагат тръбите, и на чуждестранните лица, които ги подпомагат, отбелязва ДПА.\n\r\nПравителството на Германия изрази днес съжаление във връзка с влизането в сила на американските санкции срещу газопроводите и смята, че те представляват намеса в европейските работи, предаде ТАСС. Координаторът на трансатлантическото сътрудничество към правителството в Берлин Петер Байер заяви, че федералното правителство няма да предприеме ответни мерки след санкциите на САЩ, посочва ДПА.\n\r\nРолф Мютцених, който оглавява групата на Германската социалдемократическа партия в Бундестага, разкритикува санкциите като \"шантажистки методи\" на Вашингтон. \"За Тръмп ЕС и Германия явно не са партньори, а васали, които плащат данък\", заявява той в интервю за ДПА. Според германския парламентарист действията на американския президент, одобрил санкциите, са нова стъпка, която ще влоши трансатлантическите отношения.\n\r\nГоворител на ЕК разкритикува днес американските санкции срещу компаниите, участващи в изграждането на \"Северен поток-2\", предаде Франс прес Той заяви, че ЕС по принцип е против налагането на санкции на европейски предприятия, извършващи законна дейност. \n\r\n/БТА/", "date": "2019.12.21", "title": "Временно спря строежа на \"Северен поток-2\""}
{"url": "https://www.dnes.bg/sport/2019/12/21/olimpiiskiiat-medalist-v-borbata-stefan-angelov-pochina.433810", "text": "След кратко боледуване почина Стефан Ангелов, съобщиха от Българската федерация по борба.\r\n\r\nТой е носител на два бронзови олимпийски медала - от Мюнхен 72 и Монреал 76.\r\n\r\nИменитият ни борец в класическия стил бе в отбора, който през 1971 година печели световната титла, побеждавайки колоса Русия на стадион \"Васил Левски\".\r\n\r\nВ кариерата си Стефан Ангелов има още сребро и бронз от европейско и световно първенство.\r\n\r\nДълги години той бе помощник треньор в националния ни отбор.\r\n ", "date": "2019.12.21", "title": "Олимпийският медалист в борбата Стефан Ангелов почина"}
{"url": "https://www.dnes.bg/sofia/2019/12/21/diado-koleda-i-snejanka-vyrhu-vespa-koledno-nastroenie-v-sofiia.433808", "text": "\n\r\nБългарският Веспа Клуб организира празнично каране, което тръгна от пл. \"Александър Невски\" в столицата. \r\n\r\nДесетки собственици на симпатичния италиански мотор се бяха пременили като Дядо Коледа, като не бяха забравили да вземат и Снежанка със себе си. \r\n\r\nВижте ги през обектива на нашият фоторепортер!", "date": "2019.12.21", "title": "Дядо Коледа и Снежанка върху Vespa: Коледно настроение в София"}
{"url": "https://www.dnes.bg/stranata/2019/12/21/fatalna-jena-stoi-zad-ubiistvoto-v-stolipinovo.433811", "text": "26-годишният Митко Иванов е загиналият в пловдивският квартал \"Столипиново\", съобщават от . Причината за спора, който довел до убийство, била фатална жена. \n\r\n\r\nИванов спорил с 24-годишният  Румен Александров. След бой между двамата Иванов бил прободен във врата с нож. Издъхнал за 15 минути. Александър също има прободни рани, но в областта на корема и крака. Той е останал на мястото на престъплението до задържането му от екип на полицията. \r\nОръжието на кървавото убийство е било захвърлено на покрив на павилион. Органите на реда са го открили. \r\nНа мястото на убийството са се събрали десетки жители, но полицията е овладяла ситуацията, за да не ескалира напрежението.\r\n\r\n\r\n\r\n ", "date": "2019.12.21", "title": "Фатална жена стои зад убийството в \"Столипиново\""}
{"url": "https://www.dnes.bg/notifikacii/2019/12/21/kitai-goliamoto-glavobolie-za-svetovniia-futbol.433812", "text": "В Китай феновете на футоболният клуб \"Арсенал\" са изключително много. Те наброяват близо 300 милиона души, което е три пъти колкото населението на Великобритания или 3000 стадиона \"Емирейтс\". За да благодарят на феновете си, футболистите от клуба дори правят видео за китайската нова година. Но един пост в Twitter и Instagram променя всичко. Националната телевизия отменя излъчването на сблъсъка между \"Арсенал\" и \"Манчестър сити\". Защо? \r\n\r\nУйгурите са мюсюлманска общност, която е силно репресирана от режима в Китай. А футболистът Месут Йозил посмя да ги защити публично. Това, разбира се, в комунистическата държава, които отричат срещу малцинството да са извършвани дейности, нарушаващи човешките права. Само че доказателства за това има.\r\n                \n                \n                Много от феновете на \"Арсенал\" в Китай остават лоялни на родината си и изгарят и режат тениските на Йозил, а след това публикуват снимки в социалните мрежи. Образът на футболиста дори бе премахнат от китайската версия на FIFA. Но : \"Като футболен клуб, \"Арсенал\" винаги е имал принципа да не се намесва в политиката.\" Така спортитъст остана сам срещу всички. Но думите му са истина. \r\nПрез последните няколко години Китай праща милиони уйгури в лагери. Там те са измъчвани, а мозъците им - промивани. Според свидетели, хората в лагерите са толкова изплашени, че правят това, което им се казва, включително да пеят и да танцуват. Но правителството на Китай категорично отрича това да е истина. \r\n\r\nПоследствията от коментара на Йозил водят и до друг въпрос - с какви режими се справят футболните клубове. В тази история и от \"Арсенал\" имат право да не заемат страна, тъй като става дума за много, много пари, които идват от Китай.\r\nА случилото се дори не е прецедент - съвсем наскоро между NBA и Китай се появи напрежение, след като тренюрът на Huston Rockets изрази подкрепата си към протестиращите в Хонконг. Заради това, Китай оттегли сделки за спонсорство и излъчване на баскетбол по телевизията. Шефът на NBA описа финансовите последствия като \"\".\r\nС 300 милиона фена и 1 милиард евро похарчени за правата за излъчване на Висша лига на Англия, Китай държи  на лигата. А това предизвиква въпроса, готови ли са клуовете да вървят по тънкото въже между парите и човешките права?", "date": "2019.12.21", "title": "Китай – голямото главоболие за световния футбол "}
{"url": "https://www.dnes.bg/world/2019/12/21/paradoks-ravenstvo-sreshtu-pensionna-reforma-vyv-franciia.433813", "text": "Във Франция има фикс идея за равенство. Пенсионната реформа обаче показа, че французите го приемат за свещено, само когато трябва да пазят свои привилегии.\n\r\nВъв Франция няма нов закон, който да не черпи своята аргументация от загрижеността за равенството, а пък неравенството е обвинявано за всички злини. Тази фикс идея за равенство заразява всичко - от колежа, където трябва да учат всички, и бакалавърската степен, която всички трябва да получат с риск дипломата да бъде превърната просто в лист хартия, през равенството на половете срещу законите на природата и това на думите, колко хубаво звучи \"унисекс\", до това на животните, които би трябвало да придобият човешки права . . . Законът за пенсиите стана жертва на това широко разпространено вярване, като накара правителството да иска една и съща система за всички французи без изключение.\n                    \n                    \n                \n                \n                \n                \r\n\r\nФранцузите обаче бързат да обявяват равенството за свещено. . . само когато трябва да пазят привилегиите си. Сага пенсионната реформа показва нагледно това.\r\nПротокомунистическите синдикати отричат своите корени, за да защитят придобитите си предимства, а реформаторските организации отхвърлят въвеждането на единна възраст без да ги е грижа за дефицита.\r\nЗадължителните вноски за пенсионно осигуряване на равнище от 28% са сред най-високите в света. Държавните разходи за пенсии като дял от брутния вътрешен продукт (БВП) във Франция възлизат на 14% - близо два пъти над средното за страните от Организацията за икономическо сътрудничество и развитие (ОИСР). За сравнение те са 4,6% от БВП в Канада, 7% в САЩ, 5,2% в Австралия и 5,1% в Нова Зеландия. . . Но какво значение има това, всеки би искал другите да плащат за него.\r\nВъпреки всичко никой не признава, че хората, които печелят от специалните пенсионни режими, се държат сякаш \"пътниците съществуват само заради доброто на кораба\", по думите на лорд Актън. С други думи като че ли услугите, за които те получават пари, за да ги предоставят, са направени повече за тях, отколкото за хората, които те наричат \"доброволни потребители\", за да бъде забравено, че всъщност са клиенти. Нашите пенсии страдат от прекалено много неравенства, поддържани от всички данъкоплатци в полза на някои хора.\r\n\n\r\nРеформата на президента Еманюел Макрон обаче иска да въведе един прекомерно унифициран и егалитарен режим. Едностранчивата политика и едностранчивите доводи винаги са опасни, а равните условия може да се изродят в тирания, дори когато е дегизирана просто като фин деспотизъм. Животът е по-сложен от онова, към което биха искали да го приравнят идеологиите, и социалната тъкан се подхранва от нашите различия, които не могат да бъдат заличени.\r\nРавновесието на интересите и нуждите можеше да оправдае пенсионен режим на солидарна и егалитарна основа за всички плюс допълнителни режими - задължителни, но оставени на свободния избор на всеки. Това щеше да е отваряне за капитализацията, която навсякъде предлага по-високи пенсии на по-ниска цена.\r\nРеформата можеше да е много по-справедлива и приемлива. Вместо това новият режим накрая ще бъде фрагментиран - неприложим за полицаите, различен според възрастовата група, придружен от специфични мерки за преподавателите и самонаетите. . . И от данъкоплатците ще се искат пари.\r\nМаксимализмът може да има обратен ефект. Не е подходящо нито да бъде заклеймявано равенството, нито то да бъде превръщано в единствена мярка за всяка политика и морал. Известно равенство е необходимо за сцеплението на всяко общество. Известно неравенство - също, като плод на свободата, за да върви светът напред. Прекалено голямото неравенство е разрушително за социалната връзка, когато е нелегитимно.\r\n\"Свобода колкото е необходимо, равенството колкото е възможно\", предлагал мъдро (френският министър на финансите Ан Робер Жак) Тюрго на крал (Луи Шестнайсети, б. прев.), за да бъде избегната революцията. Той не е бил чут! \r\n/БТА/", "date": "2019.12.21", "title": "Парадокс: Равенство срещу пенсионна реформа във Франция"}
{"url": "https://www.dnes.bg/index/2019/12/21/rejisioryt-na-desetiletieto-e-deni-vilniov.433814", "text": "Холивудската асоциация на филмовите критици определи канадеца Дени Вилньов за режисьор на десетилетието.\n\r\nВилньов стои зад филми като “Първи контакт”, “Враг”, “Блейд Рънър 2049”, “Затворници”, „Сикарио“ и други. В момента той работи върху нова версия на \"Дюн”. \r\nЗа едноименния си филмов проект канадецът успя да събере впечатляващ холивудски екип – Тимъти Шаламе ще бъде Пол, Оскар Айзък и Ребека Фъргюсън са родителите му, певицата Зендая е Чани, Джейсън Момоа е Дънкан Айдахо, Стелан Скарсгард е барон Харконен, Дейв Батиста е Звяра Рабан, Хавиер Бардем е Стилгар, Джош Бролин е Гърни Халик.\r\nСнимките на филмва, базиран на романа на Франк Хърбърт от 1965 г., приключиха наскоро. Филмът е позициониран като първата част на адаптация от две части, която разказва първата половина на книгата. Премиерата му е на 18 декември 2020 г.\r\n                \n                \n                За \"Първи контакт“ Вилньов бе номиниран за „Оскар“ в категорията „най-добър режисьор“, а филмът му „Блейд Рънър 2049“ бе номиниран в 5 категории и получи две статуетки на Американската академия – за операторско майсторство и визуални ефекти.\n\r\nЦеремонията по награждаването ще се проведе на 9 януари 2020 г. в Лос Анджелис.", "date": "2019.12.21", "title": "Режисьорът на десетилетието е... Дени Вилньов "}
{"url": "https://www.dnes.bg/obshtestvo/2019/12/21/boiko-borisov-nekadyrnost-dovede-do-krizata-v-pernik.433815", "text": "Според премиера Бойко Борисов, управлението на язовир ВиК-Перник е било некадърно, за това се е стигнало до кризата с водата в общината.\r\n\"За съжаление, има такива случаи, когато едно некадърно управление е довело до това\"  каза Борисов пред \"Дарик радио“.  На въпрос ще бъде ли потърсена отговорност от по-висшестоящо лице, като например министър, Борисов заяви, че в България има десетки ВиК дружества, в които работят десетки хора по канализацията и водоснабдяването на различните градове и села. Съответно, няма как министри да носят отговорност за управлението на всички тези дружества.\n\r\nПо думите на премиера, в Перник днес е изпратена техника, която да сондира почвата с цел проверка на залежите от подпочвени води.\r\n                    \n                    \n                \n                \n                \n                \"Предупредил съм, че няма да има празници, ще се работи. Предупредил съм работниците, че ще получат повече пари, но няма да почиват на тези светли празници. Трябва да разделим питейната от промишлената вода“, посочи министът-председателят.\n\r\nТой коментира и \"Зелената сделка\" на Европа и въглищата.\r\n\"Зелената сделка\" на Европа показва, че трябва да мислим с какво трябва да заместим въглищата, дали с газ, дали с ядрена енергия\", каза Борисов. Той сподели, че президентът на САЩ Доналд Тръмп е пратил 11 експерти на \"Белене\", които да се уверят с очите си, че това, което им е казал, е вярно. \r\n ", "date": "2019.12.21", "title": "Бойко Борисов: Некадърност доведе до кризата в Перник"}
{"url": "https://www.dnes.bg/mish-mash/2019/12/21/na-razhodka-iz-bylgariia-prez-praznicite-eto-i-kyde.433755", "text": "\r\nРазнообразни игри, забавления и уют бележат празниците, а по Коледа и Нова година определено се събират достатъчно дни, които особено ако слеете, ще се получи чудесна семейна ваканция.\n\r\nВ периоди като този, когато имате свободно време, е добре да го организирате и планирате. Сега е моментът да посетите местата, за които иначе няма време и да опознаете красотата на България.\n\r\nСпециално за предстоящите почивни дни събрахме за вас на едно място най-интересните чудодейни места в България.\n\r\nТе са красиви, мистични и крият много поверия в своята история. За някои от тях се говори, че сбъдват желания, а други носят в себе си магически заряд.\n\r\nПредставяме ви 5 чудодейни места в България, които да посетите през почивните дни.\r\n\r\n                    \n                    \n                \n                \n                \n                Вероятно сте минавали покрай нея многократно, възхищавали сте се на красотата ѝ, но някога знаели ли сте, че тя е чудодейна? В Руската църква в София се намира криптата на свети Николай, където се съхраняват останките на архиепископ Серафим. Там можете да напишете на листче съкровено свое желание и да го поставите. Казват, че желанието трябва да е написано под формата на писмо до Серафим, а още с влизането ще видите многобройните листчета с желания, поставени там.\r\nВижте още по темата в ", "date": "2019.12.21", "title": "На разходка из България през празниците. Ето и къде..."}
{"url": "https://www.dnes.bg/index/2019/12/21/podigravkata-s-chernobil-nima-pred-aushvic-prodavat-magniti-s-gazovi-kameri.433673", "text": "Днес край Чернобил има каравана, която продава най-различни неща – от фалшив радиоактивен сладолед, до консерва от която „можеш да вдишаш незабравимата миризма на изоставени сгради на Съветския съюз, влажността на мазетата, примесена с аромата на “. \n\n\r\n\r\nБроят на посетителите на мястото, унищожено от най-голямата ядрена катастрофа през 1986 година, постоянно расте. Хората са привлечени от спадащите нива на радиоактивност и „тъмният туризъм“. Все пак - \r\n                \n                \n                През октомври 2018 година посетителите в зоната край Чернобил са 9083. Тази година техният брой е повече от 17 хил. Компанията, която организира туристически обиколки из Чернобил - Solo East,  Но нейният собственик не е доволен.\r\nПовечето посетители започват да се струпват на мястото заради хитовия “.\r\n\"Той не направи нищо хубаво. Ситуацията е ужасяваща“, казва Сергий Иванчук. Той развежда туристи в зоната от 19 години и е убеден, че ще продължи, но не за да покаже телевизионната измислица, а истинската трагедия на това място. Иванчук дори е ужасен от намеренията на украинският президент Володимир Зеленски да .\r\n\r\nТова, което най-много тревожи мъжа, е вандализмът, който унищожава Припят заради бума на невъзпитани туристи. Навсякъде накъдето се обърнете . Дори традицията влюбените да \"заключват“ любовта си с катинари е стигнала до Чернобил.\r\nКрай \"Дъга“, радарът, който е имал задача да засече снаряд, насочен към централата, има каравана, която продава сувенири за долар. А ръждясващият скелет е отнел живота на поне един турист, който се е опитал да се покатери върху него.\r\nИванчук не може да понесе, че туристическите компании трупат пари, продавайки магнити и тениски с различни картинки. Някои от тях са на .\r\n\"Трагедията, която е отнела живота на хиляди, трябва да бъде третирана с респект. Никой не би си помислил да направи магнит с газова камера и да го продава на входа на Аушвиц“, категоричен е той.\r\nза да посетят и да се снимат на \"Мостът на смъртта\", който се появява в трогателна сцена в сериала. Твърди се, че много от умрелите от лъчева болест са били именно там, гледайки горящата централа. По-късно става ясно, че няма доказателства за това. Посетителите също така твърдят, че дупките по сградите са от куршумите на украинската армия, но всъщност са в резултат на тежките зими и естественият разпад.\r\n\r\nПовечето туристи значат повече групи, които да се разхождат в Припят. А те пречат на така наречените \"преследвачи“ - хора, които са влезли нелегално в зоната около Чернобил, често лагеруват в Припят и сами разглеждат околността. Войната между тях и гидовете вече става сериозна. Един работник вече е бил нападнат от нелегален посетител.\r\n\"Преследвачите“ често са обвинявани за щетите, които са нанесени на Чернобил. . След като те са там нелегално, са лесна мишена за подобни обвинения.\r\n\"Чернобил е като дом за нас, място, на което можем да релаксираме, да останем насаме с мислите си, да си играем на партизани, да се наслаждаваме на постапокалиптичната атмосфера. Ние сме \"преследвачи“, не вандали“, обяснява един от тях пред The Guardian.\r\n\r\nФеновете на сериала влизат в контролната зала, за да разиграят ужасяващият момент, в който трагедията се е случила. И това също е организирано от туроператорите. На посетителите се дават същите бели престилки и шапки като тези в сериала. Те разиграват фаталната сцена, повтаряйки любимата си фраза (Не е страхотно, не е ужасно). Това е перфектното описание и за снимката, която по-късно туристите ще качат в Instagram.\r\nВъпреки че вратите на контролните зали са отворени отдавна за посетителите, реактор номер 4, където се случва бедствието, е абсолютно забранена зона. Ала от октомври туристите са допуснати в близост до него, въпреки че нивата на радиацията са 40 хил. пъти по-високи от нормалните.\r\nРазбира се, посетителите трябва да носят защитни костюми и стоят там най-много пет минути, след това преминават през проверка.", "date": "2019.12.21", "title": "Подигравката с Чернобил... Нима пред Аушвиц продават магнити с газови камери?"}
{"url": "https://www.dnes.bg/world/2019/12/21/koi-e-myjyt-obezvredil-ekstremist-s-rog-na-londonskiia-most.433816", "text": "Загадъчният човек, който си послужи с рядък рог от кит нарвал за обезвреждането на екстремист при нападение с нож в района на Лондонския мост миналия месец, беше идентифициран като държавен служител от британското министерство на правосъдието, предаде Асошиейтед прес.\r\nДнес Дарин Фрост наруши мълчанието си и направи изявление пред британската агенция Прес асосиейшън.\r\nТой е един от хората, които се появяват на видеозаписа от нападението, на който се вижда борбата между нападателя и случайно намиращи се на мястото граждани, опитващи се да го спрат.\r\nНападението беше извършено на 29 ноември. По думите на Фрост той и другите хора, опитали да спрат нападателя, са действали инстинктивно. Това станало, след като нападателят, Усман Хан, започнал да напада безразборно хора с нож на събитие на програма за реабилитиране на затворници, което се провеждало в зала, намираща се в сграда близо до моста. Фрост бил в същата сграда, само че на горния етаж.\r\n                    \n                    \n                \n                \n                \n                Те опитали да го спрат, въпреки че Хан твърдял, че ще взриви колана си с експлозиви, който в крайна сметка се оказал фалшив. Благодарение на намесата на Фрост и другите хора жертвите при нападението бяха само две. В разказа си пред Прес асосиейшън той добави, че в отчаяната борба с нападателя друг мъж използвал стол като оръжие.\r\n\"Когато чухме шума от долния етаж, няколко души се втурнахме натам\", разказа 38-годишният мъж. \"Взех един рог от нарвал от стената и го използвах за самозащита, а и за да предпазя другите от нападателя. Друг мъж държеше нападателя настрана с помощта на дървен стол\", добави той.\r\nПо думите на Фрост, Хан държал във всяка от ръцете си по един голям нож и сочел към корема си.Обърна се към мен и ми говореше нещо, после показа, че имал взривно устройство около кръста си, спомня си Фрост. \"И в този момент мъжът до мен хвърли стола си по нападателя, а той от пък се затича към него с вдигнати ножове\", допълни мъжът.\r\nСлед това конфронтацията бързо се пренася на самия Лондонски мост, където Фрост и други, включително мъж, напръскал Хан с пожарогасител, успяват да повалят нападателя на земята и да го задържат така, докато пристигне полицията.\r\nБроени мигове след това есктремистът, който е лежал в затвора за тероризъм, е застрелян от полицията, след като отново заплашил, че ще взриви колана си.\r\n\"Заедно с други гонех нападателя с рог в ръка към моста\", каза Фрост.", "date": "2019.12.21", "title": "Кой е мъжът, обезвредил екстремист с рог на Лондонския мост?"}
{"url": "https://www.dnes.bg/kino/2019/12/21/22-g-sled-hita-titanik-kakvo-praviat-zvezdite-ot-filma-dnes.433760", "text": "1997 година. На големия екран излиза един филм, който опитва да разкаже за най-голямата трагедия в морето по онова време. Режисьорът Джеймс Камерън сяда зад камерата и решава да покаже на зрителите за катастрофата на най-големия кораб в света \"Титаник\". Пред него застават едни млади актьори, които тепърва започват своята кариера.\n\r\nКамерън обаче не се стряска от това, а напротив – дава им шанс и това се превръща в едно от най-добрите му решения досега. \"Титаник\" се превръща в огромен хит и печели общо 11 награди \"Оскар\". По този начин той се изравнява с филма \"Ben-Hur\" за най-много награди. \"Титаник\" става и първата лента, която достига 1 млрд. приходи. Той е победен от друг филм на Джеймс Камерън – \"Аватар\", който излиза през 2010 година.\n                    \n                    \n                \n                \n                \n                \r\nОсвен с приходите и наградите си, \"Титаник\" може да се похвали, че е представил на Холивуд актьори като Кейт Уинслет, Леонардо ди Каприо и Били Зейн. Кариерата на първите двама тръгва именно оттам.\r\nВижте още по темата в", "date": "2019.12.21", "title": "22 г. след хита \"Титаник\": Какво правят звездите от филма днес?"}
{"url": "https://www.dnes.bg/obshtestvo/2019/12/21/na-trapezata-na-bogatite-36-poveche-kalorii-bez-hliab-poveche-zelenchuci.433785", "text": "Няма изненада, че доходите на семейството са решаващи за това какво ще сложи то на трапезата. Оказва се, че най-богатите 10% от населението консумират 36% повече калории спрямо най-бедните българи, става ясно от данни на НСИ. \n\r\nХраната на хората с по-големи финансови възможности съдържа средно по 2478 калории на ден, докато най-бедните – 10% от населението ядат по 1825 калории, 39% от които се набавят от хляб, тестени изделия и брашно.\r\n\n\r\nЗаможните ядат по-малко хляб, но хапват повече месо, плодове и зеленчуци, пише \"Труд\". Това обаче не значи, че се хранят по-здравословно, защото пият и пушат много повече от бедните си съграждани. Най-заможните 10% от населението за година изпиват средно по 49,5 литра алкохол и пушат по 1412 цигари, а най-бедните – само по 13,5 литра алкохол и 413 цигари.\n                    \n                    \n                \n                \n                \n                \r\nХората, които попадат в групата с най-високи доходи, ядат средно по 72,3 кг. хляб на година, 67,8 кг. плодове и 86,5 кг. зеленчуци. А най-бедните 10% от населението за година изяждат средно по 92,8 кг. хляб, 26,1 кг. плодове и 43 кг. зеленчуци. За година заможните консумират средно по 37,1 кг. месо и 15,6 кг. месни продукти, а бедните – 23,8 кг. месо и само 9,8 кг. салами, луканки и наденици.\r\n\n\r\nВ България най-богатите 10% от населението разполагат на месец с малко по-малко от една средна заплата, която могат да похарчат само за себе си. Средният годишен доход на домакинствата, в които живеят най-заможните 10% от българите, е 25 924 лв., което прави по 2160 лв. на месец, сочат данните на НСИ. Всеки член на домакинствата на заможните разполага средно с 14 221 лв. на година, или с 1185 лв. на месец. \n\r\nСумата е доста малка на фона на средната заплата, която вече е 1266 лв. Причината за това е, че всички получени заплати, пенсии и други доходи се разделят между членовете на домакинството. Така дори човек да има висока заплата, ако в домакинството има безработен, деца или пенсионер, средният доход на човек пада значително. Другата причина средните доходи на елита на обществото да не са много впечатляващи, е че НСИ дели населението на групи от по 10%, каквато е световната практика. Така в групата на най-богатите 10% попадат около 700 хил. българи. От тях изключително богатите са малък дял, а останалите имат доста по-скромни доходи.\n\r\nНай-бедните 10% от българите за цяла година имат среден доход от 1731 лв., което прави по 144 лв. на месец, сочат данните на НСИ.\r\n\n\r\nНай-заможните 10% от населението дават за храна 23,2% от разходите си, а само 10,7% от семейния им бюджет отиват за наем и плащането на сметки за ток, вода, парно и телефон.\n\r\nПри най-бедните за тези две най-важни пера от семейния бюджет отиват съответно 41,4% и 18,3% от разходите. В резултат богатите могат да си позволят да карат по-хубави и мощни коли, като дават 8,3% от разходите си за транспорт, а 6,9% от парите им отиват за свободно време и образование.\n\r\nБедните дават за транспорт 3,7% от парите си, а за развлечения и образование остават само 2,4% от и без това по-тънкия портфейл на семейството.", "date": "2019.12.21", "title": "На трапезата на богатите: 36% повече калории, без хляб, повече зеленчуци"}
{"url": "https://www.dnes.bg/stranata/2019/12/21/helpbook-alarmira-nagleci-parkirat-na-zebri-i-invalidni-mesta.433709", "text": "\nЗачестиха случаите на водачите, използващи места за спиране, предназначени за лица с трайни увреждания. Такива сигнали постъпиха и в платформата на Helpbook.info. Въпреки не малката глоба от 200 лв. за паркиране на инвалидно място, проблемът в цялата страна продължава.\r\nНаш потребител от упорито ни праща снимки на заснети автомобили, които необезпокоявано ползват паркомясто пред жилищен блок, което е предназначено единствено на хора, притежаващи синия стикер. Още в началото на месеца е заснет нарушител, който си позволил да остави колата си на паркомястото за няколко дни.\n                    \n                    \n                \n                \n                \n                \r\nСледващия сигнал е от тази седмица - отново виждаме на обозначеното място за хора с увреждания, този път от водач на друг автомобил.\n\r\nНе липсват често срещани гледки за нагло паркирани автомобили и в : \"На 15 декември около 16.30 ч. се натъкнах на този паркиран изцяло  на кръстовището на ул. \"Незабравка\" и алея \"Яворов\", която е пътека през Борисовата градина\". Нашият потребител е заснел регистрационния номер на автомобила, но информация за цвета на колата не може да даде, тъй като очевидно не е почистван от доста време.\n\r\nВъзмутен потребител алармира службите в за поредна  който забранява за навлизане на пътни превозни средства. Знакът изчезнал за втори път, първият бил откраднат с тръбата, а втория път тя била изкривена, за да може да се демонтира табелата.\n\r\nДруг редовен наш потребител се натъкнал на неприятна гледка в градина Баня \"Лозенец\". От изпратените снимки се вижда  която очевидно е била обект на проява на вандализъм. Молбата е да се предприеме ремонтирането или подмяната на съоръжението.\n\r\nАко и вие сте убедени, че е крайно време да се предприемат адекватни мерки по проблеми, с които се сблъсквате всеки ден, можете да подадате сигнал онлайн в HelpBook.info! Платформата на  ще ви даде възможност не само да придадете гласност на проблема, но и да изпратите сигнал до отговорните институции.", "date": "2019.12.21", "title": "Helpbook алармира: Наглеци паркират на зебри и инвалидни места"}
{"url": "https://www.dnes.bg/stranata/2019/12/21/opashki-na-gkpp-ilinden-remont-na-kulata-bavi-kamionite.433788", "text": "Поради ремонтни дейности на ГКПП Илинден пропускателния режим ще бъде затруднен на вход за леки и товарни автомобили през пункта. Препоръчват се алтернативни маршрути. Това съобщиха от Главна дирекция \"Гранична полиция\". Информацията за трафика е към 06.00 ч.\r\n\r\nПоради извършване на ремонтни работи на ГКПП Кулата е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.\r\n\r\nНа границата със Сърбия, Северна Македония и Гърция, Турция и Румъния трафикът е нормален на всички гранични контролно-пропускателни пунктове.", "date": "2019.12.21", "title": "Опашки на ГКПП \"Илинден\", ремонт на \"Кулата\" бави камионите"}
{"url": "https://www.dnes.bg/stranata/2019/12/21/pytna-obstanovka-spirat-kamionite-ot-8-do-11-i-ot-16-do-20-ch.433792", "text": "Днес от и отв направленията с очакван засилен трафик. Това съобщиха от пресцентъра на Агенция \"Пътна инфраструктура\".\n\r\nЗабраната се отнася за отсечките: \n\r\n• Всички автомагистрали;\n\r\n• път I-1 с. Ребърково-Ботевград, като движението се пренасочва по обходен маршрут по път II-16 Ребърково-Своге-Софийски околовръстен път само в посока София, като е ограничено за обход в посока София-Ребърково;\n\r\n• път I-1 Благоевград-ГКПП „Кулата“;\n\r\n• път I-4 п. в. „Коритна“-Велико Търново-Шумен;\n\r\n• път I-5 Русе-Велико Търново;\n                    \n                    \n                \n                \n                \n                \r\n• път I-8 ГКПП „Калотина“-София;\n\r\n• път I-9 Варна-Бургас;\n\r\n• път II-18 Околовръстен път на София;\n\r\n• път II-99 Бургас-Царево.\n\r\nЗабраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.\r\n\n\r\nДвижението на тежкотоварните превозни средства ще бъде ограничено и в последния почивен ден 26 декември (четвъртък) от 14 ч. до 20 ч.\n\r\nЗабраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).\n\r\nВ пиковите часове, когато много хора тръгват на път, е възможно на  да има по-бавно придвижване. Движението в тръбата за Варна е двупосочно, поради ремонт на тръбата за София. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград.\n\r\nЗа улеснение на трафика през Владая и повишаване на пътната безопасност на 26 декември ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“.\r\n\r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.12.21", "title": "Пътна обстановка: Спират камионите от 8 до 11 и от 16 до 20 ч."}
{"url": "https://www.dnes.bg/notifikacii/2019/12/21/s-2-44-promila-karal-shofioryt-vinovnik-za-katastrofata-v-ruse.433786", "text": "Неправоспособният 43-годишен шофьор, причинил тежката катастрофа снощи в Русе, при която загина дете на година и половина, е управлявал автомобила с 2,44 промила алкохол в кръвта. Това информираха от Окръжната прокуратура в крайдунавския град, цитирани от dir.bg.\n\r\nСигналът за пътния инцидент е подаден малко след 21,00 часа. Автомобил \"БМВ\" напуска пътното платно и се блъска в бетонна колона на мост. При удара са пострадали трима души. 43-годишният шофьор е с охлузни и прорезни рани по главата и крайниците и с фрактура на ребра, жена на 45 години е с фрактура на нос, челюст и таз, а 17-годишно момиче е със счупена подбедрица. Тримата са настанени за лечение в болница. Дете на година и половина, което също е пътувало в автомобила, е починало.\n\n\n                \n                \n                \r\nОт прокуратурата съобщиха, че шофьорът на автомобила е привлечен като обвиняем. По делото са извършени огледи, разпитани са свидетели, изискани са справки, взети са проби от кръв и урина, назначени са медицински експертизи за установяване концентрацията на алкохол в кръвта на водача и преценка за евентуална употреба и на наркотични вещества. Автомобилът е конфискуван като веществено доказателство.\n\r\nОбвинението е за престъпление, за което се предвижда затвор от три до 15 години. Мъжът е задържан за срок до 72 часа. Осъществена е координация със сектор \"Арести\" в Русе за откриване на охранителен пост в Университетската болница \"Канев\" в града, където в момента обвиняемият е настанен за лечение.\n\r\nДо момента 43-годишният Д.Т. е осъждан общо 10 пъти. Последната му присъда е от Окръжния съд в Пловдив - за грабеж, противозаконно проникване в чуждо жилище и изнасилване. Той е изтърпял общо наказание от пет години и 11 месеца затвор, като е освободен през 2015 година.\r\n ", "date": "2019.12.21", "title": "С 2,44 промила карал шофьорът, виновник за катастрофата в Русе"}
{"url": "https://www.dnes.bg/snimka-na-denia/2019/12/21/dnes-ostava-toplo-oblaci-ot-zapad-pokrivat-cialata-strana.433790", "text": "Днесще се усили, в Източна България и северно от планините ще е умерен и временно силен. в повечето райони ще се разсеят, а започналото от запад до края на деня ще обхване \n\r\nМаксималните температури ще са отв крайните райони, където ще задържи тихо и мъгливо, до  и Предбалкана, съобщи дежурният синоптик от НИМХ за \"Фокус\".\n\r\nНад облачността ще е променлива, с повече слънце преди обяд. Ще духа умерен, след обяд и временно силен югозападен вятър. Максимални температури на въздуха: Температура наВълнението на морето ще бъде 2-3 бала.\n                \n                \n                \r\nНад облачността ще е променлива, по-често значителна. След обяд на отделни места слабо ще . Ще духа силен, по билата и бурен запад-югозападен вятър. Максимална температура на , на 2000 метра – около 5°.", "date": "2019.12.21", "title": "Днес остава топло, облаци от запад покриват цялата страна"}
{"url": "https://www.dnes.bg/stranata/2019/12/21/gubim-500-mln-kubika-voda-godishno-obshto-56.433789", "text": "Около 500 милиона кубика вода на година се губят в България, сочат данните на НСИ за 2018 г. \n\r\nКато процентно съотношение това са 56,4% от всичката доставена вода в страната. Загубите не намаляват, показват още данните на статистиката. През 2017 г. загубите са били 56,8% от водата.\n\r\nПреобладаващата част са загубите при транспорта на водата (реални загуби), като през 2018 г. те се оценяват на 425,6 млн. куб. метра.\n\n\n\n\r\nСреднодневното потребление на питейна вода от домакинствата през 2018 г. се оценява на 99 литра на човек, което е на равнището на 2017 г., пише \"Труд\". \n\r\nНад средното за страната е потреблението на вода от домакинствата в Югозападния район – 118 литра на човек на ден, а най-ниско – в Североизточния район – 85 л/чов./ден. Разпределението по области показва, че най-много вода харчат софиянци – 126 л/чов./ден. и жителите на Благоевград – 117 л/чов./ден., а на последно място са Търговище (69 л/чов./ден.) и Сливен (70 л/чов./ден.).\n                    \n                    \n                \n                \n                \n                \r\nПрез 2018 г. 1,1% от населението в страната е било на режим на водоснабдяване поради недостиг на вода, предимно сезонен. Най-засегнати от режим на водоснабдяване са областите Габрово (28,2%), Търговище (13,1%) и Сливен (7,8%).", "date": "2019.12.21", "title": "Губим 500 млн. кубика вода годишно – общо 56%"}
{"url": "https://www.dnes.bg/kino/2019/12/21/za-plytskite-jelaniia-i-choveshki-kompleksi-s-leki-momicheta.433767", "text": "Какъв е истинският живот на жените, практикуващи най-древната професия ни разказва Малгожата Шумовска във филма \"Леки момичета\".\r\nСюжетът ни среща с журналистката Ан, пишеща в сп.Elle (Жулиет Бинош). Нейната поредна тема, за която е решила да пише за изданието е темата за проститутките. Покрай работата си героинята на Бинош се опитва да узнае повече за бита на тези жени. Среща ги в парижка квартира и те непринудено споделят преживяванията си, които със сигурност не са за срамежливи хора.\r\nШумовска разказва покрай непринудения разговор на момичетата тъмните истории на човешките желания, комплекси и плътски изкривявания. Техните изповеди обаче помагат и на Ан да осъзнае някои неприети и неосъзнати истини за личния си живот.\r\n                    \n                    \n                \n                \n                \n                Докато проститутките нямат сякаш какво да крият, то семейството на Ан само отстрани изглежда перфектно. Зад стените на апартамента чудесния съпруг е отчужден, а детето - бягащо от реалността с компютърни игри.\r\nДопирът до човешкото като че ли липсва и героинята на Бинош осъзнава, че мъжът й може да е като всеки един от клиентите на жените, които интервюира.\r\nГледайте \"Леки жени\" на 21 декември от 23.15 часа по телевизия .\n\r\n\r\n ", "date": "2019.12.21", "title": "За плътските желания и човешки комплекси с \"Леки момичета\""}
{"url": "https://www.dnes.bg/notifikacii/2019/12/21/predpraznichno-vyv-franciia-transporten-haos-zaradi-stachki.433791", "text": "Отменени влакове, задръстени пътища, изхабени нерви - пътуващите във Франция се готвят да започнат коледните празници, притеснени от транспортната стачка заради планираната пенсионна реформа, предава AFP.\n\r\nНадеждата за примирие за празниците бе съкрушена, след като разговорите между правителството и профсъюзните лидери тази седмица не успяха да облекчат противопоставянето, като железопътният оператор SNCF предупреди за масови анулирания на влакове преди празниците, пише \"Фокус\".\n\r\nМного пътуващи се обърнаха към агенции за коли под наем или платформи за споделено пътуване, но поради голямото търсене, шансовете и там са малки.\n\r\n\"В някои региони получаваме два пъти повече заявки\", главно в Париж и югозападна Франция, заяви Робърт Остерман, директор на Франция за Europcar.\n                \n                \n                \r\nТаксиметровите компании в Париж вече са спрели да правят резервации за петък още в началото на тази седмица, тъй като много линии на метрото останаха затворени, , платформата „Юбер“ вози на няколкократно завишени цени, според потребителите.\n\r\nДруги резервираха пътувания с автобуси, на чиито шофьори е разрешено до 24 декември да останат зад волана повече часове на смяна, за да се справят с „извънредната ситуация“, съгласно правителствено постановление, публикувано в сряда.\n\r\nПремиерът Едуар Филип заяви в четвъртък, че преговорите са постигнали напредък и призова профсъюзите да отменят стачката, \"за да могат милиони французи да се присъединят към семействата си в края на тази година\".\n\r\nВъпреки че умереният съюз на UNSA се съгласи, твърдолинейните CGT и Force Ouvrier заявиха, че няма да отстъпят.", "date": "2019.12.21", "title": "Предпразнично във Франция: Транспортен хаос заради стачки"}
{"url": "https://www.dnes.bg/blizak-iztok/2019/12/21/60-000-dushi-napusnaha-domovete-si-v-siriia-zaradi-vyzdushni-ataki.433787", "text": "Около 60 000 души са били принудени да напуснат дома си в последните седмици заради масираните въздушни удари в части на северозападната провинция Идлиб, съобщи агенция на ООН, цитирана от ДПА.\n\r\n\"До 60 000 са били прокудени от домовете си в Северозападна Сирия, главно в провинция Идлиб, в последни седмици\", каза Даниел Мойлан, говорителка Службата за координиране на хуманитарните дейности на ООН (OCHA) за Сирия.\n\r\nОт началото на месеца в южните и източните части на Идлиб, последното укрепление на бунтовниците в Сирия, са подложени на интензивни сирийски и руски въздушни удари, пише БТА.\n\n\n\n\r\nВчера базираният във Великобритания Сирийски център за наблюдение на човешките права посочи, че в последното денонощие в цивилни зони в района са били нанесени на 400 въздушни удара.\n                    \n                    \n                \n                \n                \n                \r\nСпоред активисти в Идлиб вследствие на интензивните бомбардировки тази седмица в района са били убити над 100 души, повечето от които - деца.", "date": "2019.12.21", "title": "60 000 души напуснаха домовете си в Сирия заради въздушни атаки"}
{"url": "https://www.dnes.bg/sofia/2019/12/21/bratoev-efektyt-ot-metroto-v-sofiia-po-goliam-ot-tozi-vyv-viena.433780", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Ефектът от метрото в София е по-голям от този във Виена.\r\n\r\n\"Ако нямаше метро в града, в момента трафикът в София щеше бъде с около 25 % по-висок – виждате колко е тежък и сега“. Това каза в предаването \"Брюксел 1\" инж. Стоян Братоев, изпълнителен директор на “Метрополитен”.\r\n\r\nКъм днешна дата ефектът е, че около 79 хил. тона вредни вещества по-малко се изхвърлят в атмосферата на София благодарение на метрото. Когато се пусне третата линия, ще се икономисат над 90 хил. тона годишно вредни вещества, изчисли инж. Братоев.\r\nБроят на пътниците, които сега са около 350 хил., ще достигне около 500 хил. дневно. Това е един много сериозен показател, посочи той.\r\nЦялото интервю гледайте в предаването \"Брюксел 1\" в събота, от 17.30 часа, по !", "date": "2019.12.21", "title": "Братоев: Ефектът от метрото в София по-голям от този във Виена!"}
{"url": "https://www.dnes.bg/cars/2019/12/21/mig-nevnimanie-dete-v-avtomobilen-salon-prichini-shteti-za-38-000.433795", "text": "Секунди невнимание може да костват доста на хората. В това могат да ви убедят родители от Китай, на които им се наложи да плащат доста скъпо за пакостите на детето си. \r\n\r\n3-годишно дете е успяло да надраска няколко чисто нови коли в салон на Audi самос малко камъче. \r\n\r\nСпоред месните медии някои от \"жертвите\" на малкия художник били доста скъпи модели като Audi Q3 и SUV-то Q8. Драскотините били доста дълги, а повечето от колите били надраскани повече от един път, пише Drive tribe. \r\n\r\nМалкият \"художник\" успял да надраска 10 коли и да нанесе щети за 200 000 щана, или 38 000 долара. \r\n\r\nЗа търговското представителство главоболията не били малко. Те не могат да продадат тези коли като чисто нови и загубата за тях ще е още по-висока. \r\n\r\nЕстествено, родителите на детето отказали да платят сумата и в крайна сметка спорът бил решен в съда. Там било решено, че родителите ще платят около 70 000 юана, около 13 500 долара. ", "date": "2019.12.21", "title": "Миг невнимание: Дете в автомобилен салон причини щети за $38 000 "}
{"url": "https://www.dnes.bg/stranata/2019/12/21/zaradi-bezvodieto-obiaviha-bedstveno-polojenie-v-pernik.433796", "text": "Заради кризата с безводието община Перник обяви бедствено положение. То ще продължи 7 дни, стана ясно след заседанието на кризисния щаб.\n\r\nОт вчера градът е на нов воден режим. Целта е да се ограничи още повече оттока на язовир \"Студена” и да се съхрани и малкото количество останала вода. Всичко това се случва на фона на спорове чия е вината за източването на язовира, предава \"Нова тв\".\n\n\n\n\r\nВ града от вчера водният режим е още по-строг. Съгласно новия график, в централната градска част и в селата, черпещи вода от язовир \"Студена\", чешмите ще текат от 14 до 22 часа.\n\r\nВ доклад на „Софийска вода” от миналия месец се посочва, че около 290 литра в секунда питейна вода се подават към индустриалната зона, където основен потребител е \"Стомана индъстри”.\n                    \n                    \n                \n                \n                \n                \r\nОт компанията не се съгласиха с този извод. Снощи протестиращи блокираха кръстовища в града. Хората настояват за спешни мерки за решаване на проблема, искат да стане ясно кой е виновен за кризата, искат и оставки- на министрите на околната среда и водите и на регионалното развитие.", "date": "2019.12.21", "title": "Заради безводието: Обявиха бедствено положение в Перник "}
{"url": "https://www.dnes.bg/obshtestvo/2019/12/21/18-godini-ot-tragediiata-v-diskoteka-indigo-v-sofiia.433794", "text": "Преди 18 г. трагедията пред столичната дискотека \"Индиго\" отне живота на 7 деца, а други 12 пострадаха, стъпкани и задушени от тълпата. \n\r\nВсяка година на мястото на бившата дискотека (на стадион „Юнак\") се събират оцелелите от трагедията деца и родители на жертвите, за да си спомнят за загиналите Виктория Миркова, Димитър Андреев, Елена Спандониева, Кристина Кабакчиева, Любомира Захариева, Мадлен Николова и Цветелина Ралчовска.\n\n\n\n\r\nЗа трагедията бившият председател на Държавната агенция за младежта и спорта Цвятко Барчовски получи 3 месеца затвор с тригодишен изпитателен срок и глоба от 1 500 лева, а управителят на заведението Ангел Николов – глоба от 3 000 лева. \n                    \n                    \n                \n                \n                \n                \r\nОсъдени за трагедията пред дискотеката бяха охранителите Георги Василев и Анри Силаги, които трябваше да заплатят глоба от по 800 лева.\n\r\nДелото беше връщано и започваше отначало няколко пъти. На 20 декември 2002 г. Софийският апелативен съд прекрати делото и го върна на Софийска градска прокуратура за отстраняване на допуснати съществени нарушения. Последва и второ връщане на делото. Процесът бе насрочен за трети път на 30 март 2006 г., като ден преди това прокуратурата внесе за трети път обвинителния акт. ", "date": "2019.12.21", "title": "18 години от трагедията в дискотека \"Индиго\" в София"}
{"url": "https://www.dnes.bg/politika/2019/12/21/patriotite-iskat-zabrana-na-dareniia-ot-biznesa-za-partiite.433793", "text": "Да бъдат  искат патриотите с промени в Закона за политическите партии. Текстовете предвиждат физически лица да могат да дават не повече от 10 хил. лв. годишно.\n\r\nВ последния работен ден преди коледната ваканция на парламента те внесоха проекта в деловодството на НС. В него се настоява държавната субсидия на партия да не надхвърля 6 млн. лева годишно, поясни председателят на НФСБ \n\r\n“Парите, които се насочват към партиите, които държавата предоставя, особено на големите партии, са прекалено много, размерът е прекалено голям и самото обстоятелство, че тези и печелят от , мисля, че е ненормално и неморално”, коментира той.\r\n                    \n                    \n                \n                \n                \n                Подобен таван по настояване на патриотите има и за .\r\nПри гласуваната мярката би засегнала  който през 2020 г. ще получат съответноОстаналите парламентарни партии са далеч под бариерата от 6 млн. лв. – тяхната субсидия е между 1,1 млн. лв. и 2,5 млн. лв.\n\r\nОчаква се ГЕРБ да подкрепят текстовете за даренията, но да се противопоставят на тавана за субсидията. От БСП казаха, че предстои след Нова година да вземат решение как да гласуват.", "date": "2019.12.21", "title": "Патриотите искат забрана на дарения от бизнеса за партиите"}
{"url": "https://www.dnes.bg/notifikacii/2019/12/21/praznichno-pazaruvane-kak-da-predpazim-kartite-si.433797", "text": "Във времето около празниците случаите с неправомерно източване на пари от картите ни зачестяват. Това обикновено е един интензивен период, в който хората пазаруват, обменят стоки и стават по-небрежни към това да опазват информацията за банковите си карти, обясни експертът по киберсигурност Борислав Сестримски.\n\n\n\r\n\"Скимингът остава водещ при измамите, но банките се грижат за банкоматите и сигурността на абонатите. Редовно се правят проверки за скимиращи устройства. Разбира се, потребителите трябва да се стараят да прикриват своя ПИН код, когато го въвеждат, защото дори да има такова устройство, ако камерата не запише кода, картата остава в безопасност\", каза още той.\n                \n                \n                \r\nЕкспертът съветва да съхраняваме безконтактните се карти в специални кейсове. \n\r\n\"Добре е това да се прави, за да не могат тези, които носят скимиращи устройства, да се докосват до парите ни. Разбира се, тези пари също са проследими, така че всеки, който стане жертва на такава атака, може да поиска разследване по случая”, посочи Борислав Сестримски.", "date": "2019.12.21", "title": "Празнично пазаруване: Как да предпазим картите си?"}
{"url": "https://www.dnes.bg/notifikacii/2019/12/21/ungariia-poe-kontrola-vyrhu-in-vitro-kliniki.433800", "text": "Унгарското правителство пое контрола върху шест частни клиники за инвитро и увеличи финансирането за тези процедури, за да ги направи по-достъпни за повече двойки, предаде Ройтерс. Целта е да се промени тенденцията за спад на раждаемостта, заяви правителството.\n\r\nПремиерът Виктор Орбан постави като основна задача увеличаването на населението и решаването на проблема с недостига на работна ръка. Целта е това да се постига по-скоро чрез мерки за стимулиране на раждаемостта, отколкото чрез увеличаване на миграцията. Правителството му вече прие поредица от мерки, включително данъчни облекчения, субсидирани кредити и други програми в подкрепа на семейството.\n\r\nВ публикувано в четвъртък в държавния вестник \"Модяр Кьозльон\" постановление се казва, че шест частни клиники, занимаващи се с инвитро оплождане, стават държавна собственост и преминават под контрола на държавата. Посочва се, че това е въпрос от стратегическо значение за нацията и че клиниките трябва да бъдат изключени от правилата на конкуренцията.\n                \n                \n                \r\nОсвен това от 1 януари стават безплатни лекарствата, използвани при лечение на безплодие, премахват се и ограниченията върху финансирането от държавата на процедури инвитро, за да няма списъци на чакащи.\n\r\nПравителствен говорител не отговори на молбата на Ройтерс да предостави повече подробности. От водещата в Будапеща клиника за инвитро - Института Кали, който става държавна собственост, също не пожелаха да коментират.\n\r\nОснователят на клиниката професор Геза Над Кали е цитиран в правителствено изявление да казва на пресконференция, че подобряването на финансирането на този тип процедури ще помогне да се раждат повече деца.\n\r\nПрез 2017 г. в писмо до Орбан Кали заяви, че 20-25 процента от унгарските двойки, които искат да имат деца, имат репродуктивни проблеми. Според професора, ако се премахнат ограниченията на държавното финансиране за инвитро лечението броят на децата, родени след такова оплождане, може да се увеличи от 2000 до 3500 годишно.\n\r\nВ Унгария коефициентът на плодовитост (среден брой раждания на жена) е 1,48.", "date": "2019.12.21", "title": "Унгария пое контрола върху ин витро клиники"}
{"url": "https://www.dnes.bg/cars/2019/12/21/sreshtu-44-000-prodadoha-kolata-aro-304-na-nikolae-chaushesku.433799", "text": "\n\r\nРумъния продаде колата на Николае Чаушеску, направена специално за него през 1977 г., на почти удвоена начална цена заради известността на покойния 30 години след краха на комунизма, заяви данъчният орган на страната ANAF, предава Reuters.\r\n\r\nНебесносинята кола ARO 304 има кожени седалки и отвор на покрива и е използвана от Чаушеску за ловни излети и официални посещения. През януари месец на предишния търг колата не успя да привлече вниманието на нито един купувач.\r\n\r\nANAF понижи първоначалната цена с 25% до 24 хил. долара за търга тази седмица, където петима участника наддаваха. Колата е продадена на един от тях за 44 хил. долара. Няма никакви подробности за купувача.", "date": "2019.12.21", "title": "Срещу $44 000 продадоха колата ARO 304 на Николае Чаушеску "}
{"url": "https://www.dnes.bg/mish-mash/2019/12/21/sladko-prestyplenie-zadignaha-kamion-sys-160-000-lakomstva.433798", "text": "Австрийска компания за сладки изделия съобщи, че крадци са откраднали камион, натоварен с 160 000 шоколадови лакомства, предаде Асошиейтед прес.\r\n\r\nКамионът е откраднат през нощта в сряда срещу четвъртък. Той е бил натоварен със сладкишите, известни в Австрия като шведенбомбен. Те са много популярни и представляват съчетание от хрупкави вафли, ефирен пълнеж и шоколадова обвивка. По форма са заоблени.\r\n\r\nКомпанията производител Хайди чоколейт АГ Нимец Шведенбомбен заяви, че камионът е бил локализиран чрез проследяване посредством джи пи ес системата и е бил открит близо до Матерсбург, южно от Виена и до границата с Унгария. Но \"сладката стока\" в него била изчезнала.\r\n/БТА/", "date": "2019.12.21", "title": "Сладко престъпление: Задигнаха камион със 160 000 лакомства "}
{"url": "https://www.dnes.bg/index/2019/12/21/vladislav-goranov-bylgariia-moje-da-vyvede-evroto-prez-2023-g.433804", "text": "Финансовият министър Владислав Горанов обяви, че България може да замени лева с евро на 1 януари 2023 г.\n\r\nВ ефира на \"Дарик радио\" той уточни, че страната не е подала официално документ за кандидатстване, за да бъде приета в механизма ERM II, така наречената чакалня на еврозоната.\n\n\n\n\r\n\"Няма да кандидатстваме, преди да сме сигурни, че ще ни приемат. Репутационните щети иначе могат да бъдат много големи\", коментира финансовият министър.\n\r\nГоранов за пореден път обяви, че е напълно реалистично до края на април, че дори и по-рано, България да влезе в чакалнята. По думите му заради валутния борд страната няма смисъл да стои в чакалнята и един ден, но ще ѝ се наложи да спази срокът преди да бъде въведено еврото, който е около 2-3 години.\n                \n                \n                \r\n\"Ако през април 2020 г. попаднем в механизма ЕРМ 2, то тогава на 1 януари 2023 г. е реалистично да приемем еврото\", допълни финансовият министър.\r\n ", "date": "2019.12.21", "title": "Владислав Горанов: България може да въведе еврото през 2023 г."}
{"url": "https://www.dnes.bg/kino/2019/12/21/po-sledite-na-prestypnicite-s-familiiata-mi-e-shilov.433763", "text": "Историята на героя от известния сериал \"Полицейски войни\" полковник Роман Шилов продължава във филма на Андрей Елинсън \"Фамилията ми е Шилов\". Главният герой вече е без работа и решава да се съсредоточи върху личния си живот.\r\nВъпреки свободното си време, Шилов не може да пренебрегне факта, че негов добър приятел, помогнал му да залови в миналото опасен убиец, е изчезнал.\r\nТака героят тръгва по следите му и стига до провинциално градче, където плановете му за любов и личен живот се усложняват и той е въвлечен в редица напрегнати ситуации.\r\nЕлинсън продължава с житейските и професионални премеждия на познатия ни персонаж от сериала като ни предлага отделен филмов сюжет с него. И тук уменията на героя ни напомнят за познатото лице от малкия екран, който губеше жени, търсеше убийци и замесените в престъпленията, както и контактуваше с криминалните власти.\r\n                    \n                    \n                \n                \n                \n                Шилов не се вписва в системата и именно с това успява и да спечели одобрението на зрителите. И във филма на Елинсън той се справя с престъпления, но този път му се налага да използва уменията си сам, без помощта на колегите си.\r\nФилмът притежава всичко необходимо за качествено криминале с привлекателен герой и сложни перипетии, носещи драматична динамика, достойна за жанра, до самия финал.\r\nВ ролите ще видим Александър Устюгов, Сергей Перегудов, Мария Синяева, Генадий Алимпиев. Гледайте \"Фамилията ми е Шилов\" на 21 декември от 21.30 часа по телевизия.\r\n ", "date": "2019.12.21", "title": "По следите на престъпниците с \"Фамилията ми е Шилов\""}
{"url": "https://www.dnes.bg/rusia/2019/12/21/rusiia-vyzmutena-sasht-shte-poiskat-i-da-sprem-da-dishame.433802", "text": "САЩ забраняват на ред страни да развиват реалния сектор от икономиката и скоро може би ще поискат от тях \"да спрат да дишат\".\n\r\nТака говорителката на руското външно министерство Мария Захарова коментира влизането в сила на санкциите срещу проектите за газопроводи \"Северен поток-2\" и \"Турски поток\", предадоха ТАСС и БТА.\n\r\n\"Една държава с държавен дълг от 22 трилиона долара забранява на кредитоспособни страни да развиват реалния сектор от своята икономика\", написа днес Захарова във Facebook.\r\n\"Американската идеология за живот назаем не издържа световната конкуренция и финансовото министерство на САЩ редовно го потвърждава, издавайки нова \"заповед за икономически арест.\"\n                    \n                    \n                \n                \n                \n                \r\n\"Скоро ще настоят незабавно да спрем да дишаме. И мнозина дори ще изпълнят\" това искане, добави тя.\n\r\nСенатът на САЩ одобри във вторник бюджета за отбрана за 2020 финансова година, приет на 11 декември от Камарата на представителите.\n\r\nДокументът задължава администрацията да наложи санкции във връзка с руските газопроводи \"Северен поток-2\" и \"Турски поток\". Според текста двата газопровода ще направят Европа зависима от руския газ и ще застрашат националната сигурност на САЩ. В петък законът бе подписан от президента Тръмп и влезе в сила.\r\n ", "date": "2019.12.21", "title": "Русия възмутена: САЩ ще поискат и да спрем да дишаме"}
{"url": "https://www.dnes.bg/sport/2019/12/21/liubo-penev-stava-trenior-na-kipyrskiia-apoel.433805", "text": "Любослав Пенев е фаворит да поеме кипърския гранд АПОЕЛ (Никозия), съобщава местното издание Gоаl-Phile-News.\n\r\nЕл Голадор е бил предложен на ръководството на клуба като той е първи вариант за нов наставник. Двете страни вече са провели разговори помежду си и сделка няма да има само ако Любо откаже.\n\r\nПонастоящем наставник на кипърския шампион е Лукас Хаджиукас, който обаче е само временен вариант. Пенев, който бе спряган и за Ботев (Пловдив), е впечатлил ръководството на АПОЕЛ с методите си на работа, а двете страни вече са уточнили финансовите параметри на договора. Любимецът на Сектор Г се очаква съвсем скоро да заеме мястото на уволнения наскоро Томас Дол.\n\r\nМакар АПОЕЛ да търси нов треньор, е важно да се отбележи, че той се класира за 1/16-финалите на Лига Европа, където ще се изправи срещу швейцарския гранд Базел. През 2015 г.\n                    \n                    \n                \n                \n                \n                \r\nПенев бе спряган за наставник на друг кипърски гранд - Омония (Никозия), но тогава двете страни не се разбраха. Любо за последно води ЦСКА-София, като напусна “Армията” с големи скандали през май.\r\n\n\r\n ", "date": "2019.12.21", "title": "Любо Пенев става треньор на кипърския АПОЕЛ?"}
{"url": "https://www.dnes.bg/usa/2019/12/21/kosmicheskite-voiski-na-sasht-goliam-koz-na-donald-trymp.433736", "text": " празнува създаването на , първия нов вид въоръжени сили за повече от 70 години.\n\r\nС подписването на закона за бюджета на министерството на отбраната, който предвижда финансиране и за космическите войски, днес Тръмп може да претендира за победа по един от основните му приоритети в сферата на националната сигурност само дни, след като Камарата на представителите одобри  срещу него.\n                    \n                    \n                \n                \n                \n                \r\nТой е част от правителствен пакет на стойност 1,4 трилиона долара (включително бюджета на Пентагона), който гарантира сериозно финансиране за граничната стена на Тръмп между САЩ и Мексико и отменя непопулярните и неприложими автоматични орязвания на финансирането на програми в сферата на отбраната и вътрешните работи, пише  Асошиейтед прес.\n\r\n спечелиха адмирации за Тръмп при политическите му прояви, но военните гледат на тях по-трезво - като на признание, че има нужда от по-ефективно организиране на защитата на американските интереси в космическото пространство, особено що се отнася до сателитите, използвани за навигация и комуникация.\r\n\n\r\nКосмосът става все по-важен за американската икономика и ежедневния живот в САЩ. Системата за глобално позициониране (GPS) например служи за целите на навигацията както на военните, така и на цивилните. Нейните над 20 сателити в орбита се управляват от 50-о Космическо крило, разположено в оперативен център във военновъздушната база \"Шривър\" в Колорадо.\n\r\nВ доклад от февруари Пентагонът заяви, че Китай и Русия са предприели сериозни стъпки за разработването на технологии, които да им позволят да смущават работата или да унищожават сателити на САЩ и на техните съюзници при криза или конфликт.\n\r\n\"Съединените щати са изправени пред сериозни и засилващи се предизвикателства за свободата им на действие в космоса\", се казваше в доклада.\n\r\nКогато през юни миналата година Тръмп публично нареди на Пентагона да започне работа по създаването на космически войски, той представи мисията като част от по-широка концепция.\n\r\n\"Моето правителство отново ще направи Америка най-голямата космическа нация. Когато става дума за отбраната на Америка, не е достатъчно просто да има американско присъствие в космоса. Америка трябва да разполага с превъзходство в космоса\", изтъкна Тръмп.\n\r\nТръмп се сдоби с космическите си войски, срещу които се противопоставиха мнозина демократи, но те няма да бъдат сформирани така, както настояваше президентът.\n\r\n\r\nЗаконът изисква генералът с четири звезди, който ще ръководи космическите сили (със званието командир на космическите операции), да бъде член на Съвета на началник-щабовете на въоръжените сили на САЩ, но не и през първата година от съществуването им. Най-вероятно техен командир ще бъде генералът от военновъздушните сили Джон У. Реймънд, командир на Американското космическо командване.\n\r\n\n\r\nКосмическите войски ще предоставят войници на Американското космическо командване, което е отделна организация, създадена тази година, за да осъществява надзор над космическите операции на армията.\n\r\nПоделянето на отговорностите и ресурсите между космическите войски и космическото командване не е докрай оформено.\n\r\nКосмическите войски ще бъдат по-малки по размер в сравнение със сестринските й въоръжени сили. Първоначално в тях ще работят около двеста души, а бюджетът им през първата година ще бъде 40 милиона долара. Най-големите въоръжени сили - сухопътните войски разполагат с около 480 000 войници на активна служба и бюджет от около 181 милиарда долара. Пентагонът харчи годишно около 14 милиарда долара за космически операции, по-голямата част от които са от бюджета на военновъздушните сили.\n\r\nКейтлин Джонсън, експерт по космическа политика в Центъра за стратегически и международни изследвания, смята, че създаването на космическите войски е важна стъпка, но се съмнява, че то ще се окаже толкова важно, колкото го представят служителите в правителството на Тръмп. Вицепрезидентът Майк Пенс заяви, че космическите войски са \"следващата голяма страница в историята на въоръжените ни сили\". По-рано през седмицата министърът на отбраната Марк Еспър заяви, че това е \"епичен момент\" в съвременната военна история на САЩ.\n\r\nСпоред Джонсън противопоставянето на демократите срещу това космическите войски да са самостоятелен вид въоръжени сили означава, че те могат да бъдат съкратени или дори разформировани, ако демократ спечели президентските избори през ноември догодина.\n\r\n\"Мисля, че това е обосновано опасение\" за поддръжниците на космическите сили. \"Това, че са предвидени в закона, не означава, че не могат да бъдат премахнати от него. Заради цялата политика около тях се тревожа това да не навреди на работата им, още преди тя да е започнала\" в рамките на цялата военна бюрокрация.\n\r\nНякои конгресмени настояваха за създаването на космически войски, още преди Тръмп да стане президент, но законодателният импулс, който той даде на инициативата, ускори реализацията й.\n\r\nПървият министър на отбраната на Тръмп, Джим Матис се отнасяше хладно към идеята с аргумента, че ще се стигне до създаването на нови слоеве скъпоструваща бюрокрация. Приемникът на Матис, Марк Еспър, е поддръжник на космическите войски. През септември той каза, че инициативата ще \"позволи създаването на войски, които ще бъдат добре организирани, обучени и въоръжени да възпират агресия и, ако трябва, да се сражават и побеждават в космоса\".\n\r\n\"Следващата голяма битка може да започне в космоса и американските военни трябва да са готови\", добави Еспър.\r\n/БТА/", "date": "2019.12.21", "title": "Космическите войски на САЩ – голям коз на Доналд Тръмп "}
{"url": "https://www.dnes.bg/obshtestvo/2019/12/21/korneliia-ninova-dumata-na-2019-godina-e-trevoga.433817", "text": "Според Корнелия Нинова, темите на 2019 година, което ще продължат да са актуални и през 2020 г. е бъдещето на водата, чистотата на въздуха и горенето на чужди боклуци в България. \r\n\"Нося ви документи, подписани от министър Владислав Горанов. Те показват, че от 2014г. до2019г. 736 хиляди тона боклуци от трети страни са влезли в България. Също така се внасяти 3 тона болнични отпадъци в България”. Това заяви председателят на НС на БСП Корнелия Нинова пред \"Дарик радио\".\n\r\n\"Събитието на 2019г., което ще бъде и на 2020г. и е събитието на бъдещето е водата, чистият въздух, чистата храна и горенето набоклуците в България. Много неща могат да се простят на една власт, но не мога дапроумея как е възможно България да бъде превърната в сметището на света”, коментира Нинова.\n                    \n                    \n                \n                \n                \n                \r\nЛидерът на БСП показа и документ от министъра на околната среда и водите Нено Димов,който гласи, че 534 фирми внасят боклука в България. \"Дишаме рак, пием отрова.\n\r\n\"Ще внесем законова промяна да забраним вкарването на боклуците от трета страна\", обясни тя. Нинова припомни, че лично е посетила с. Яворец и е видяла с очите си разпокъсаните балис боклуци, включително болнични, които инвеститорът иска да промива във водата населото и да пуска отпадъците в реката.\r\nКорнелия Нинова определи като дума на 2019г. – \"тревога\":\n\r\n\"Имаше тревога средсемействата за децата им във връзка за Закона за социалните услуги, тревога средмедиците за заплатите им и за бъдещето на здравеопазването, тревога за хората дали щеимат вода.\" \r\nНинова коментира и представянето на БСП на европейските и на местните избори: \"Ни есме единствената партия, която увеличи броят на евродепутатите си. Също такаувеличихме общинските си съветници и кметове на местните избори.\" Тя отбеляза, чекупеният и корпоративният вот, невалидните бюлетини и подмяната на истинския вот нахората са попречили на левицата да завоюва по-добри резултати на европейските и местниизбори.\n\r\n\"Върху нашите кандидати имаше натиск и заплахи, но те се справиха. Поздравявамвсички, които работеха за тези избори при много тежки условия”, заяви Корнелия Нинова.\n\r\nЛидерът на социалистите обяви, че БСП трябва да продължи по пътя, по който е поела - дабъде категорична опозиция и чиста и ясна алтернатива, както и реформата в партията дапродължи.\n\r\n„Предстои ни и за пръв път в над сто годишната ни история пряк избор напредседател. Останалите европейските страни като Франция, Германия, Великобритания, Испания отдавна са минали по този начин на избори. В другите страни това доведе домобилизация в партиите, вярвам, че и тук ще стане така”, обясни тя.„Искам да продължа промяната в БСП. Платформата, с която ме избраха бе „Промяна вБСП , за да променим България”. Три години правим много болезнена промяна – шумна,публична, с различни мнения. Искам промяната да стане необратима, защото отговаря наочакванията на хората”, каза Корнелия Нинова.\n\r\nТя даде пример с въвеждането на мандатност на народните представители до 3 мандата и до 2 мандата на председател на БСП. „Тези промени целят обновление. На местните избори имахме над 500 кандидати до 35 години. Това не се е случвало досега в БСП. Сигурна съм, че и другите системни партии ще минат по този път.\n\r\n\"Ще ни последват, но много закъсняха. Ние започнахме преди тригодини, а те тепърва\", допълни Нинова.\n\r\n\"Думата на 2020 г. е смелост. Имаме нужда от смели хора, от отърсване от страха и апатията. Трябва ни смелост за реформи и за визия напред\", завърши Корнелия Нинова.", "date": "2019.12.21", "title": "Корнелия Нинова: Думата на 2019 година е \"тревога\" "}
{"url": "https://www.dnes.bg/akoshtete-vqrvaite/2019/12/21/na-koleda-pri-roditelite-na-gadjeto-kak-da-se-dyrjite.433757", "text": "Все някога трябва да се случи! Колкото и да ви е срам и да искате да го отложите във времето, все някога ще трябва да прекарате първата си Коледа със семейството на гаджето си. Независимо дали ще останете за няколко дни, или просто ще преминете оттам, за да ги поздравите, за всичко си има първи път.\n\r\nТова е важно за връзката ви, тъй като опознавате близките на половинката си, научавате за техните семейни традиции, а също така може и да разберете някоя клюка за миналото на партньора ви.\n\r\nДа, признаваме, че е трудно да се направи тази крачка и затова Insider събира ценни съвети от експерти по връзките за това как да направите добро впечатление и в същото време да не изневерите на себе си.\n                    \n                    \n                \n                \n                \n                \r\n\r\nОще преди да посетите родителите му/ѝ, говорете с половинката си и си създайте няколко прости правила. Например, да седите един до друг по време на вечеря или пък да бъдете спасени от твърде разговорлив близък. Също така е важно да бъдете сигурни, че гаджето ви се чувства добре във вашия дом.\n\r\n\"Когато един от двамата има предимството на домашния уют, е важно да се погрижи за този, който не познава никого и попада за първи път в тази ситуация. Подкрепяйте се и си пазете гърба\", казва д-р Стан Таткин пред Insider.\r\nВижте още по темата в ", "date": "2019.12.21", "title": "На Коледа при родителите на гаджето. Как да се държите..."}
{"url": "https://www.dnes.bg/world/2019/12/21/papa-francisk-se-strahuva-ot-otslabvane-na-hristiianstvoto.433818", "text": "Папа Франциск заклейми \"закостенялостта\" и предупреди за опасност от отслабване на християнството, предаде Асошиейтед прес.\r\nВ годишните си рождественски пожелания към кардиналите, епископите и свещениците към Светия престол Франциск призова ватиканските бюрократи да прегърнат промяната.\r\nПосланието му изглежда беше насочено към консервативните и традиционалистките среди в Римокатилическата църква, включително в Римската курия, които все по-гласовито изразяват противопоставянето си срещу прогресивния понтификат на Франциск, отбелязва АП.\r\nПрез последната година техните критики се засилиха на фона на финансови скандали и разкрития за сексуално насилие във Ватикана, които може и да се отнасят до събития, датиращи отпреди понтификата на Франциск, но въпреки това излизат наяве именно сега.\r\n                    \n                    \n                \n                \n                \n                Франциск очерта мрачна картина пред мъжете в зала \"Клементина\" в Апостолическия дворец, признавайки, че християнството вече не разполага с доминиращата роля и присъствие в обществото, с каквито е разполагало преди.\r\nТой цитира покойния кардинал Карло Мария Мартини, един от водачите на прогресивното крило в Католическата църква, който в последното си интервю, преди да почине през 2012 г., изразява недоволство, че Църквата \"е с 200 години назад\" поради вродения си страх от промяната.\r\nДнес ние вече не сме единствените, които \"произвеждат култура\", нито пък само нас слушат най-много, каза Франциск пред прелатите. \"В Европа и в голяма част от Запада вярата вече не е очевидна презумпция, тя често пъти е отричана, осмивана и омаловажавана\", заяви той.", "date": "2019.12.21", "title": "Папа Франциск се страхува от отслабване на християнството"}
{"url": "https://www.dnes.bg/index/2019/12/21/banksi-s-nova-tvorba-belegyt-ot-vitleem.433819", "text": "Композиция, пресъздаваща библейската сцена от раждането на Исус, на бетонна стена, пронизана от снаряд. Това е най-новата творба на \"уличния\" художник Банкси и тя бе представена в изпълнения със символи град Витлеем на окупирания Западен бряг дни преди Коледа, предаде Франс прес.\r\nБританският майстор на графити, чиято самоличност остава забулена в пълна тайна, не присъства и на вернисажа в петък. Произведението се нарича \"Белегът от Витлеем\" (Scar of Bethlehem). Изложено е във фоайето на хотела \"Уолид Оф\", отворен от Банкси през 2017 г. в палестинския град, от чиито стаи се открива гледка към стената, издигната от Израел и навлизаща в Западния бряг.\r\n                \n                \n                Парчета от стена, изпъстрени с призиви за мир и любов, служат за фон на инсталация, изобразяваща Рождество Христово, върху масичка, пред която са струпани дарове. Процепът в стената - дупка от снаряд, напомня звезда, изгряла над Мария, Йосиф и Исус в яслата, край която се виждат магаре и крава.\r\nСпоред Уисам Салсаа, директор на хотела, \"Белегът от Витлеем\" символизира един \"белег на срама\".\r\n\"Стената е символ на срама за всички, подкрепящи онова, което се случва на земята ни, за всички, подкрепящи незаконната окупация\" на Западния бряг от Израел, започнала през 1967 година, казва той.\r\nКонфликтите, стената и палестинските територии отдавна са източник на вдъхновение за Банкси, прочул се с творби из публичното пространство, изпълнени в техниката пошоар. С новото си произведение той допринася по свой начин за коледните празненства идната седмица във Витлеем, където е роден Исус според християнската традиция, отбелязва АФП.\r\n ", "date": "2019.12.21", "title": "Банкси с нова творба: \"Белегът от Витлеем\""}
{"url": "https://www.dnes.bg/sofia/2019/12/21/spored-iordanka-fandykova-zeleniiat-bilet-ne-e-panaceia.433820", "text": "\"Изборите бяха едно сериозно състезание за всички. Давам си ясна  сметка за пропуски и грешки, които се правят в работата. Когато се  работи в големи мащаби, разбира се, че се допускат грешки. Затова  създадох специален ресор за строителството\", каза кметът на София Йорданка Фандъкова пред \"Дарик радио\".\r\nСпоред нея, думата на 2019 година е \"метро\".\r\n\"Много усилия бяха положени, строителните дейности са завършени и безспорно метрото променя много квартали в София и променя града\", сподели Фандъкова.\r\n\"Над 82 000 са продадените \"зелени билети\", това е с около 10% повече от 4 декември миналата година. Очевидно е, че хората имат интерес. Безспорно всички трябва да се включим в промяната на начина ни на живот, за да можем да очакваме, че децата ни ще растат в по-чиста среда\", каза Фандъкова по повод проблема с чистотата на въздуха и мерките, предприети вчера от Столична община.\n                    \n                    \n                \n                \n                \n                \r\n\"Около 20 000 е разликата с дните, в които не се продават \"зелени билети\". Благодаря на всички, които се включиха в кампанията. Важно е да знаем, че \"зеленият билет\" не е панацея - нито една мярка сама по себе си не може да реши проблема с въздуха. Затова говоря за редица мерки. Знаем, че най-големите превишения са през зимата. Много семейства се отопляват на твърдо гориво. За мен голяма тема е и нерегламентираното горене на отпадъци. Само за вчерашния ден са направени над 40 проверки, съставени са 10 акта. Разбира се, че това са отрови, които отиват във въздуха. Наказанията, за съжаление, при горенето на отпадъци от физически лица не дават резултат. Затова поисках и инкриминиране на нерегламентираното горене на отпадъци\", допълни още тя.", "date": "2019.12.21", "title": "Според Йорданка Фандъкова \"зеленият билет\" не е панацея"}
{"url": "https://www.dnes.bg/za-da-se-razbirame/2019/12/21/modni-tendencii-koito-shte-sledvame-i-prez-2020-a-godina.433610", "text": "Модните тенденции и актуалните трендове в красотата за 2020 година са вече очертани от „диктаторите“ в света на модата. Популярната социална мрежа за споделяне Pinterest обаче е още един начин да разберем кои модни тенденции вълнуват обикновените хора и кои са устойчивите трендове, които ще останат валидни и за следващата година, според всички нас.\r\nГодишният доклад на Pinterest за топ 100 в тенденциите, които вдъхновяват живота ни, вече е публикуван. Според него в света на ежедневната мода и красотата има 3 основни тенденции, които ще останат валидни и през следващата 2020 година.\r\n\r\nМатовите и плътно оцветени в наситено червило устни са в историята. Новата година ще бъде белязана от една неувяхваща модна тенденция, която циклично се завръща на модния небосклон. Това са гланцът и моливът за устни. Този тренд от 90-те години винаги намира начин да се появи отново. Така ще бъде и през 2020 година. Изберете любимия си нежен цвят и оцветете устните си в него. Не забравяйте да подчертаете контура, както и да добавите блясък за повече усещане за сочност на устните.\r\n                    \n                    \n                \n                \n                \n                \r\n ", "date": "2019.12.21", "title": "Модни тенденции, които ще следваме и през 2020-а година "}
{"url": "https://www.dnes.bg/index/2019/12/21/godinata-v-snimki-fevruari-2019.433105", "text": "\n\r\nЕкипът на Dnes.bg продължава да ви показва най-интересните и любопитни кадри от отиващата си 2019 година месец по месец в рубриката \"\".\r\n\r\nСлед като вчера видяхме снимките от студения зимен януари, е време да си припомним и най-вълнуващите кадри от февруари.\r\n\r\nА ако сте пропуснали някоя от предишните ни галерии, ", "date": "2019.12.21", "title": "Годината в снимки: Февруари 2019"}
{"url": "https://www.dnes.bg/world/2019/12/21/shte-spasi-li-edin-razgovor-po-telefona-otnosheniiata-na-sasht-i-kitai.433821", "text": "Телефонен разговор между китайския президент Си Дзинпин и президента на САЩ Доналд Тръмп в петък добави нов тласък към първата фаза на търговското споразумение и може да означава, че подписването на дългоочакваната сделка може да е предстоящо, заявиха няколко изтъкнати китайски експерти, цитирани от китайското англоезично издание \"Global Times\", цитирано от БНТ.\n\r\nТелефонният разговор показа, че двамата лидери придават голямо значение на първата фаза на търговското споразумение и вярвам, че двете страни ще подпишат споразумението много скоро\", каза Вей Джангу, бивш високопоставен търговски служител, пред \"Global Times\", отбелязвайки, че е \"напълно възможно\" сделката да бъде подписана през януари.\n                    \n                    \n                \n                \n                \n                \r\nПо време на телефонното обаждане Си и Тръмп похвалиха първата фаза на търговското споразумение, според информационната агенция Xinhua. Си отбеляза, че споразумението е от полза за Китай и САЩ, както и за целия свят, съобщи Xinhua.\n\r\nКитайски и американски служители постигнаха съгласие по текста на търговската сделка от първа фаза и работиха по окончателните подробности, включително правен и преводен преглед на споразумението. Двете страни обаче не са определили времето, мястото и формата на подписването на споразумението, въпреки че някои в САЩ предполагат, че сделката може да бъде подписана през януари. Има и смесени сигнали за търговското споразумение от САЩ, където някои описват сделката като загуба за страната.\n\r\nНа толкова критичен етап е важно, че двамата лидери проведоха разговора, за да покажат \"политическа готовност на най-високо ниво\" да продължат напред със сделката, каза Хе Вейвен, член на изпълнителния съвет на Китайското дружество за изучаване на Световната търговска организация и бивш държавен търговски служител.\n\r\nТой също така отбеляза, че двете страни все още трябва да \"доизпипат\" сделката и все още съществува несигурност по отношение на подписването на търговско споразумение от първа фаза, позовавайки се на предишни промени в последната минута от страна на САЩ.\n\r\nВъпреки това, дори ако двете страни подпишат споразумението, това не означава, че напрежението между двете страни внезапно ще се изпари поради нарастващата враждебност на САЩ към Китай, особено по време на изборите, аргументират се няколко експерти на годишната конференция на \"Global Times\" в Пекин.\n\r\n\"По време на всякакви избори американските политици биха критикували Китай, но наблюдаваме увеличаване на честотата, нивото и пропагандата по време на всеки следващ изборен цикъл\", каза един от експертите на конференцията и добави, че Китай вероятно ще остане \"въображаем съперник\" за САЩ в обозримо бъдеще.\n\r\nЯн И, пенсиониран вицеадмирал от Военноморските сили на Китайската народна армия, също отбеляза, че докато американските вътрешни проблеми и партизански борби доминират заглавията в изборния цикъл, между двете основни политически партии в САЩ има консенсус по отношение на твърда позиция спрямо Китай.\n\r\n\"Най-общо казано, ние трябва да поддържаме трезва глава относно отношенията между Китай и САЩ. Не можем да бъдем прекалено оптимистични, но това също не е краят на света,\" каза Ян, \"стига Китай да не направи стратегическа грешка, дори десет държави като САЩ няма да успеят да сразят Китай“.", "date": "2019.12.21", "title": "Ще спаси ли един разговор по телефона отношенията на САЩ и Китай?"}
{"url": "https://www.dnes.bg/obshtestvo/2019/12/21/sofiia-ne-e-bylgariia-zashto-togava-tolkova-hora-migrirat-v-stolicata.433801", "text": "“София не е България” - тази крилата фраза се опитва по популярен начин да обясни разделителните линии между столицата и останалата част на страната. Разликата се вижда и в изборните резултати, и при средните заплати. По данни на Националния статистически институт (НСИ), през третото тримесечие на тази година средната заплата в София е била 1 704 лева, а за страната - 1 266 лева.\n\r\nИ още: населението на България се топи с рекордна скорост. От 7 845 841 души през 2002 година, през 2018 то намалява до 7 000 039 души. В същото време населението на София се увеличава от 1 187 786 през 2002 година до 1 326 774 души през миналата. Това означава, че в София живеят около 19% от хората. Според друга таблица на НСИ, озаглавена “Население по градове и пол”, в края на миналата година в българските градове са живели 5 159 129 души. В този брой са включени “лицата, които живеят постоянно (имат настоящ адрес) в страната към 31.12. на съответната година и не са отсъствали от нея за период по-дълъг от една година”. Това число би трябвало точно да отразява броя на градското население без мигриралите. От което следва, че в столицата живеят почти 26% от градското население на България, пише Георги Ангелов за .\r\n\n                    \n                    \n                \n                \n                \n                \r\nПри това статистическите данни не отразяват реално живеещите в столицата, тъй като - поради системата за гражданска регистрация - постоянен адрес се взима трудно и изисква смяна на всички документи. Голям е броят на учениците, студентите и временните работници, които не живеят постоянно в София. Данните не отразяват реално и емигриралите, тъй като те нямат задължение да оповестяват напускането на страната пред властите.\n\r\nНо вътрешната миграция в България не е насочена само към София. Хора се местят от село към град, после към по-голям град, към столицата и накрая към чужбина. Понякога обаче и софиянци се местят в други градове. През миналата година столицата е загубила 18 450 души, а заселилите се в нея наброяват 23 613 души. Най-много софиянци са избрали да живеят в Пловдив - 1 013 души. За миналата година Пловдив е един от малкото градове освен София, който има механичен прираст от 2 318 души - тоест, там са се заселили повече хора, отколкото са напуснали. След него е област Кърджали с 2 321 души прираст, но тук числото е за всички общини в областта. Другите градове, увеличили населението си през миналата година, са Варна с 1 058 души, Шумен със 706 и Бургас с 531. На обратния полюс са Сливен, Плевен и Враца, които са намалели с по над 1 200 души. \n\r\nБългарските градове, които увеличават населението си, имат два общи белега: приток на инвестиции и откриване на нови работни места. В Пловдив най-големият магнит за преселване е икономическата зона “Тракия”, в шуменската индустриална зона също се откриват нови производства, а в област Кърджали, освен новите заводи предимно за автомобилни части, високи заплати дава и мината за злато до Крумовград.\r\n\n\r\nИнвестициите обаче не са равномерно разпределени в страната. До края на 2017 година чуждестранните инвестиции възлизат на повече от 24 милиарда лева, като над половината от тях са насочени към София. Столицата е лидер и по качество на образованието и здравеопазването.\n\r\nПарите по европейски програми също не се разпределят пропорционално. Премиерът Бойко Борисов често говори за нуждата от инфраструктура, но най-големият получател на тези пари пак е София. Да вземем проекта, който е най-отчетлив пример за успеха на европейските програми: софийското метро. Само за настоящия програмен период 2014-2020 г. метрото ще глътне близо една четвърт от парите по Оперативна програма „Транспорт и транспортна инфраструктура\". При общ бюджет на програмата от над 4,42 милиарда евро, за метрото ще отидат 1 милиард лева.\n\r\nПод черта може да се каже едно: нормално е София да привлича хора от останалите части на страната - в столицата заплатите са по-добри, образованието е като цяло на по-високо ниво, а и има повече възможности за по-добър живот. Но тази гравитация се превръща в канибализъм, тъй като другите области се обезлюдяват.\r\n\n\r\nНо София изобщо не е изключение в международно сравнение. По цял свят големите градове изсмукват население от по-малките населени места. Редица европейски държави вече се опитват да противодействат на тази тенденция. Преместват например цели държавни институции в по-бедни региони. Във Великобритания централите на различните данъчни служби на кралицата са физически разположени далеч от Лондон, а държавната пътна полиция е в Суонзи.\n\r\nВ България единствено тогавашният финансов министър Симеон Дянков направи опит да премести агенция “Митници” в Русе, но идеята му се прие на нож. Преместването на тези 500 работни места и наемането им в Русе със сигурност би създало икономическо оживление. Докато за трудовата борса в София 500 души са незначителна бройка. Тези 500 служители получават заплатите си от пари на данъкоплатците, които живеят в цялата страна. Така че не е нито логично, нито справедливо ползата в случая да остава само в София. Да не говорим, че в наши дни интернет дава възможност да се работи отвсякъде.\n\r\nДруг британски проект, който може да служи за пример, е решението на държавния медиен гигант БиБиСи да изгради в Манчестър така нареченото Media City. Държавната телевизия премести осем свои отдела на терена на бившите докове в Солфорд, а това създаде 4 600 работни места, 2 000 от които са преместени от други места. 4 200 допълнителни работни места възникнаха за съпътстващите бизнеси, а районът в Солфорд се превърна във втори модерен център на Манчестър.\n\r\nСрещу миграцията към София и другите големи градове държавата може да използва и този инструмент: данъчна политика на общинско ниво, която с изгодни условия да привлича граждани и фирми. В България този инструмент теоретически съществува, но не се прилага реално - поради сегашната данъчна система, а често пъти и поради предизборни сметки. За последните български правителства София е очевидно приоритет. Но презаселването на столицата води до извънмерно струпване на хора, а оттам и до все повече проблеми.\r\n   ", "date": "2019.12.21", "title": "София не е България: Защо тогава толкова хора мигрират в столицата?"}
{"url": "https://www.dnes.bg/health/2019/12/21/10-taini-za-dobro-zdrave.433611", "text": "Всяка година с настъпването на есенно-зимния период се подготвяме и за идването на вирусите, грипа и настинките. Правим всичко възможно да укрепим имунната система и здравето си, за да се предпазим от вирусните инфекции. Пием витамини, минерали, подсилващи имунитета хранителни добавки или медикаменти. Въпреки това обаче се разболяваме. Защо се случва така? Къде грешим?\r\nЗа да укрепим наистина имунната система и да направим така, че да се разболяваме по-рядко, можем да проследим какво правят хората, които сякаш биват отминавани от респираторните инфекции през зимата. Нека видим техните малки тайни за добро здраве.\r\n\r\nЗа да имаме добър имунитет е важно да се храним здравословно не само в сезона на вирусите и настинките, а през цялата година. Изграждането на добри съпротивителни сили на организма не става с магическа пръчка. Дори най-добрите хранителни добавки и витамини няма да ни помогнат, ако се обръщаме към тях в последния момент и освен това не се храним здравословно. Хората, които не се разболяват често от подобни инфекции, се хранят правилно през цялата година, следват здравословен режим, движат се достатъчно и изключват от диетата си вредните храни.\r\n                    \n                    \n                \n                \n                \n                \r\nЧесънът е известен с природните си антибиотични свойства. Дължи ги на активното си вещество алицин и сярата в него. Хората, които рядко се разболяват, консумират повече чесън в диетата си. Добавяйте го винаги, когато можете както в пресен вариант, така и в сготвени ястия. Имунната ви система ще ви е благодарна.\r\n", "date": "2019.12.21", "title": "10 тайни за добро здраве"}
{"url": "https://www.dnes.bg/obshtestvo/2019/12/21/rumen-radev-shte-predloji-promeni-v-konstituciiata.433822", "text": "Румен Радев обяви, че ще предложи промени в Конституцията. На въпрос какво точно ще поиска да се промени, президентът даде за пример индивидуалната конституционна жалба. Той подчерта, че всеки българин трябва да може да сезира Конституционния съд.\n\r\n\"Това е един от факторите за гражданско общество\", подчерта държавният глава пред \"Дарик радио\". Радев допълни, че подобна възможност е разписана в законите на много европейски държави.\n\r\nРадев коментира изборите, които се проведоха в страната ни тази година. \"Ако четете социологическите изследвания от местните избори, някои показват, че хората не вярват, че със своите действия могат да предизвикат промяна. Най тежкото последствие е загубата на доверие. Особено, ако вземем последните местни избори\", каза още той.\r\n                    \n                    \n                \n                \n                \n                \"Много са слабостите и аз свиквах заседания на ЦИК, на институции и преди и след изборите. Това е силно тревожно, един огромен брой недействителни бюлетини - 15-20%, а се приема, че 3% е прага за недействителни бюлетини по европейските стандарти. Купен корпоративен вот, неактуализирани избирателни списъци на много места\", добави държаният глава.\n\r\n\"Аз не водя война с никого, подчерта президентът - Интересуват ме резултатите от управлението на Бойко Борисов\", допълни той.\n\r\nПреди 10 години ние бяхме заедно с Румъния, даже бяхме по-добре. Сега да вземем Румъния - какви са пенсиите там? Ако вземем статистическите данни, ние сме на 51 % от средното европейско ниво, Румъния на над 60 %... Само за 10 години Румъния се придвижи с 10 пункта напред. А ние само с три... Тази политика, която води правителството продължава да залага на ниски заплати и ниски данъци, отбеляза Румен Радев.\n\r\nБългария е с ограничени ресурси. Нашият единствен начин да догонваме Европа, това е човешкият капитал. Трябва да има друга политика, много по-догонваща, коментира още държавният глава.\n\r\nАмериканският президент Доналд Тръмп казва „America first“. Ние трябва да се учим от президента Тръмп, каза още Румен Радев и допълни, че трябва да се защитават интересите на България.\n\r\nПрезидентът коментира и проблемите около НСО, които в последно време са във фокуса на общественото внимание. Той подчерта че привидно ръководи службата, но тя всъщност оперативно се управлява от други. Радев каза ясно, че ако от него зависи решението - Пеевски и Доган няма да имат охрана от НСО.\n\r\nНека българският законодател прецени за това дали трябва да се смали охраната. Има хора, които преценяват степента на заплахата, коментира Румен Радев.\n\r\nОтносно проекта за разширяването на Националната библиотека, президентът заяви, че го подкрепя.\n\r\nПрезидентът каза, че за него думата на на 2019 година е \"безветрие\", а думата на следващата 2020 година ще е \"отговорност\".\r\n ", "date": "2019.12.21", "title": "Румен Радев ще предложи промени в Конституцията"}
