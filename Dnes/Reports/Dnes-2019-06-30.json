{"url": "https://www.dnes.bg/sofia/2019/06/30/protest-krai-vladaia-kak-shte-organizirat-trafika.415016", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Протестиращи от пет села излязоха на протест край Владая, което допълнително затрудни движението в района, който е доста натоварен.\n\r\nПричината за техния протест е намерението на АПИ от 1 юли да спре реверсивното движение, което всяка сутрин се извършва чрез поставяне на конуси, които осигуряват движението в посока София в две ленти, а вечер обратно.\n\r\nВъпреки, че протестиращите и пътната агенция все пак се споразумяха реверсивното движение да остане само в най-натоварените дни – понеделник, вторник, петък и неделя, протестът не беше отменен, предаде .\n                    \n                    \r\n                \r\nЖители на селата Владая, Драгичево, Мърчаево, Рударци и Кладница, както и градовете Перник, Радомир, Кюстендил, Дупница и Благоевград блокираха път Е-79 край Владая.\n\r\nБлокадата на пътя не беше постоянна. Тя се проведе на няколко пъти за по 3-4 минути, за да могат да бъдат пропускани автомобилите.\n\r\n\r\n ", "date": "2019.06.30", "title": "Протест край Владая, как ще организират трафика?"}
{"url": "https://www.dnes.bg/sofia/2019/06/30/kyde-niama-da-ima-voda-v-sofiia-v-ponedelnik.415010", "text": "На 01 юли 2019 г. (понеделник) във връзка с подмяна на спирателни кранове на ул. „Изгрев“ с. Казичене се налага спиране на водоподаването от 10:00  до 20:00 часа на клиентите на „Софийска вода”, живеещи в района на: ул. „Христо Ботев“, ул. „Пейо Яворов“, ул. „Никола Петков“, ул. „Витоша“.\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Изгрев“ ъгъла с ул. „Хан Аспарух“. \n\r\nРемонтните дейности ще осигурят по-добро управление на водопроводната мрежа, като максимално се ограничат зоните на евентуални бъдещи нарушения на водоснабдяването.\n                    \n                    \r\n                \r\nЗасегнатите от прекъсването на водата могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.06.30", "title": "Къде няма да има вода в София в понеделник?"}
{"url": "https://www.dnes.bg/index/2019/06/30/jega-germaniia-s-rekord-papata-se-moli-za-stradashtite-ot-goreshtinite.415009", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Последният ден на юни в Германия постави температурен рекорд. Беше регистрирана най-високата температура за месеца, а именно 38,9 градуса по Целзий, измерена в западната провинция Райнланд-Пфалц, предаде ДПА.\r\nТака бе счупен рекордът поставен в сряда, когато в източните провинции Саксония и Бранденбург бяха отчетени 38,6 градуса по Целзий. Очаква се температурите в страната да започнат да падат следващата седмица.\r\nСлед шест дни на нетипични юнски жеги в Западна Европа температурите започнаха да падат на места още днес, отбелязва Франс прес.\r\nВъв Франция, където имаше температурен рекорд, поставен в петък от 45,9 градуса по Целзий в южната част на страната, днес температурите спаднаха с десетина градуса в Париж и в северозапада.\r\r\n                \r\n                Но френският изток продължава да се измъчва от жеги и термометрите отчитат и днес между 36 и 37 градуса на някои места. Пожари в страната пък унищожиха 550 хектара площи и 11 къщи, допълва ДПА.\r\nВ Италия също се връщат по-нормални температури. Максималните са 37 и 38 градуса, а в северната част тази вечер се очакват и бури. От сряда метеоролозите обещават истинска прохлада там, предаде Франс прес.\r\nВ Испания над 700 войници, стотици пожарникари и самолети-цистерни, хеликоптери и противопожарна техника участват в потушаването на няколко пожара в централната и североизточната част на страната, където температурите са все още 42 градуса по Целзий. Пожар бушува край град Алморокс и унищожи 2000 хектара площи, като се разпространи в района на Мадрид и доведе до евакуация на село и на 200 обитатели на къмпинг.\r\nНа 60 километра югоизточно от Толедо бушува друга огнена стихия и бяха евакуирани 22 души. В Каталуния огромен пожар, избухнал в сряда, унищожи хиляди хектара площи, но днес е в процес на овладяване.\r\nДори в традиционната си неделна молитва папа Франциск спомена за жегите и каза, че се моли за онези, които пострадаха най-много от последиците от тази горещина. Той спомена възрастните, болните и строителните работници, предаде ДПА. (БТА)\r\n ", "date": "2019.06.30", "title": "Жега: Германия с рекорд, папата се моли за страдащите от горещините"}
{"url": "https://www.dnes.bg/stranata/2019/06/30/trafikyt-na-kulata-i-makaza-ostava-silno-intenziven.415011", "text": "Силно интензивен е трафикът на вход и изход на ГКПП \"Кулата\" и \"Маказа\", съобщиха от ГД \"Гранична полиция\".\r\nПрепоръчва се преминаване през другите пунктове на гръцката граница. \nНа българо-сръбската граница трафикът е интензивен на ГКПП \"Калотина\" на вход за леки автомобили.\r\nНа българо-македонската граница трафикът е нормален на всички гранични пунктове. На ГКПП \"Капитан Андреево\" трафикът е интензивен за товарни автомобили на изход, на ГКПП \"Лесово\" за товарни автомобили на вход.\r\nНа ГКПП \"Дунав мост-Видин\" трафикът е интензивен на изход за товарни автомобили. На ГКПП \"Дунав мост Русе\", \"Кардам\" и \"Дуранкулак\" трафикът е интензивен на вход за леки автомобили.\r\n                    \n                    \r\n                Силно интензивен е трафикът по автомагистрала \"Тракия\", след изхода от столицата, в района на 8-12-и километър. Причина за затруднението е значителното увеличение на транзитно преминаващите през страната ни автомобили, съобщи пресцентърът на МВР.\r\nВ посочения участък трафикът е двупосочно в едното платно. Движението е реверсивно - в посока Пловдив автомобилите се движат в една лента, а в посока София - в две, за да се облекчи автомобилният поток в неделя от връщащи се към столицата пътници.\r\nИнтензивният поток в посока Пловдив е от автомобили, навлезли основно от ГКПП \"Калотина\", на път по автомагистрала \"Тракия\" към Турция.\r\nШофьорите могат да ползват стария път за Пловдив в отсечката от Нови хан до Вакарел, където отново да се върнат на магистралата.\r\nАлтернативна възможност е и подбалканският път. Патрули на Пътна полиция - ОДМВР - София регулират и подпомагат движението в затруднения участък.\r\n ", "date": "2019.06.30", "title": "Трафикът на \"Кулата\" и \"Маказа\" остава силно интензивен"}
{"url": "https://www.dnes.bg/stranata/2019/06/30/varnenci-protestirat-sreshtu-kolite-v-morskata-gradina.415013", "text": "Варненци излязоха на протест срещу колите в Морската градина. \nИнициативата е след трагедията вчера, когато БМВ, управлявано от румънец, уби петгодишно дете на паркинг в Морската градина. \r\nИдеята за протеста възникна в социалната мрежа и е официално подкрепена от гражданите от сдружение \"Варна диша\" и велоклуб \"Спартак\" във Варна.\r\n32-годишният мъж, прегазил детето, е с обвинение и е задържан за 72 часа. Тестове не показаха да е употребил алкохол или наркотици. ", "date": "2019.06.30", "title": "Варненци протестират срещу колите в Морската градина"}
{"url": "https://www.dnes.bg/obshtestvo/2019/06/30/borisov-tvyrd-kandidatyt-na-enp-veber-triabva-da-nasledi-iunker.415014", "text": "От ЕНП идвам, стоим зад нашия кандидат, няма логика победителят да не бъде председател на ЕК. Това заяви премиерът Бойко Борисов при пристигането си на Европейския съвет, който ще обсъжда въпроса за трети път.\r\n\"Никога не съм бил против някого, Тимерманс е прекрасен човек, много принципен, от най-добрите комисари. Тук не съществува личността Вебер и личността Тимерманс, има ЕНП победили европейските социалисти, точка\", заяви премиерът.\n\nПо думите му европейският избирател е наредил Манфред Вебер първи и Франс Тимерманс втори.\r\nПремиерът каза, че има \"задачки\" и е поел ангажимент за разговори и консултации, но не уточни повече. Борисов не вярва тази вечер да завърши с решение и според него никой кандидат няма да събере необходимата подкрепа.\r\n                    \n                    \r\n                \"Какъвто и вариант да се избере, той трябва да бъде положен на принципи\", заяви обаче той.\r\nИмаме два коза в ръката - Кристалина Георгиева и Мария Неделчева, каза още Борисов, но посочи, че не е правилно да се праща никой предварително за пост.\r\nГерманският канцлер Ангела Меркел заяви днес при пристигането си в Брюксел, че очаква разговорите за разпределянето на най-висшите постове в ЕС да не бъдат леки, предаде Франс прес.\r\n\"Предвид това как се очертават нещата, дискусиите няма да бъдат много леки, това е най-малкото, което може да се каже\", заяви Меркел преди срещата на върха, на която трябва да се определи по-специално приемник на Жан-Клод Юнкер начело на Европейската комисия.\r\nФренският президент Еманюел Макрон каза, че на днешния Европейския съвет би трябвало да бъде решен въпросът за попълването на три от главните длъжности в Европейския съюз, а определянето на следващия ръководител на Европейската централна банка (ЕЦБ) вероятно ще стане по-нататък, предаде Ройтерс.\r\n\"За мен е важно да можем да излезем от този съвет с отговори и нов екип\", заяви Макрон пред репортери при пристигането си за срещата на лидерите от ЕС в Брюксел.\r\n\"Това е новият екип, за който ще вземем решение - за три от имената днес, за ЕЦБ вероятно малко по-късно\", каза той.\r\nЕвропейският съвет отговаря за предлагане на кандидати за четири ключови позиции, включително председател на Европейската комисия и президент на ЕЦБ. Според Макрон \"би трябвало да има двама мъже и две жени\".\r\nДипломати и служители заявиха, че холандският социалист Франс Тимерманс е напът да бъде определен за следващ председател на Европейската комисия.\r\nУнгарският премиер Виктор Орбан определи като историческа грешка плана на председателя на Европейския съвет Доналд Туск да предложи социалдемократа Франс Тимерманс начело на Европейската комисия, предаде Франс прес.\r\nВ писмо, адресирано до Жозеф Дол, лидера на Европейската народна партия и публикувано в Туитър от Юдит Варга, унгарския държавен секретар по европейските въпроси, Орбан се възмущава от евентуалната номинация на Тимерманс начело на ЕК.\r\nТози сценарий ще даде ключов пост на една политическа формация, класирала се на второ място на евровота. Партията Фидес на Орбан е член на ЕНП, която се класира на първо място на евровота през май. Членството й беше суспендирано през март заради позициите й срещу Брюксел. Фидес има в новия ЕП 12 евродепутати, които са част от ЕНП.\r\nСпоред Орбан е унизително партията, класирала се начело на евроизборите, да остави ключовия пост, за който се е борила, на друг, който е в по-лоша позиция.\r\nУнгария е от страните, които са най-враждебно настроени към номинацията на Тимерманс, заедно с останалите страни от Вишеградската група, плюс Италия. Тимерманс, който е фигура номер две в ЕК сега, поде процедурите за нарушение на правилата на правовата държава срещу Унгария и Полша, припомня Франс прес, цитирана от БТА.\r\nСпоред приближени на Манфред Вебер, кандидата на ЕНП за поста на председател на ЕК, той се е отказал от него при условие да бъде избран в сряда начело на Европейския парламент, което налага подкрепа за него от страна на социалистите и центристите.", "date": "2019.06.30", "title": "Борисов твърд, кандидатът на ЕНП Вебер трябва да наследи Юнкер"}
{"url": "https://www.dnes.bg/notifikacii/2019/06/30/ivet-goranova-sys-zlato-ot-evroigrite-v-minsk.415015", "text": "България приключи Европейските игри в Минск със златен медал. Спечели го състезателката ни по карате Ивет Горанова в категория до 55 килограма в дисциплината \"кумите\", предаде .\r\nВъв финала 19-годишната българка надделя с 4:3 точки срещу Анжелика Терлюга от Украйна, след като изоставаше с 1:3. \r\nТова е трети златен медал за страната ни от Игрите след титлите на Мария Оряшкова в самбото и Станимира Петрова в бокса.\r\n ", "date": "2019.06.30", "title": "Ивет Горанова със злато от евроигрите в Минск"}
{"url": "https://www.dnes.bg/stranata/2019/06/30/myj-ot-veliko-tyrnovo-stana-donor-na-trima.415012", "text": "49-годишен мъж от Велико Търново е станал донор на сърце и бъбреци.\r\nТой е бил приет на 27 юни в реанимацията на Вeликотърновската болница с мозъчен кръвоизлив, съобщиха от пресцентъра й. Ден по-късно е изпаднал в мозъчна смърт.\r\nНеговите близки са взели решението да дарят органите му на хора, за които те са единствен шанс за живот. Сърцето на донора е трансплантирано вчера в болницата \"Св. Екатерина\" в София, а двата бъбрека - в Александровската болница.\r\nОт там съобщиха, че бъбреците са трансплантирани на 49-годишна жена от Варна и 62-годишен мъж от Стара Загора.\r\nСлед интервенциите те са в стабилно общо състояние и се възстановяват в Клиниката по анестезиология и интензивно лечение на болницата.\r\n ", "date": "2019.06.30", "title": "Мъж от Велико Търново стана донор на трима "}
{"url": "https://www.dnes.bg/index/2019/06/30/parij-ogranichava-kolite-ot-nisyk-ekoklas.415007", "text": "Днес във френската столица и околностите й или в така наречения район Голям Париж за последно ще могат да се движат без ограничения превозни средства от нисък екологичен клас, включително и дизелови леки автомобили, регистрирани до 1 януари 2006 г., предаде ТАСС, като се позова на в. \"Паризиен\".\r\nВластите на Париж разпоредиха всички коли, попадащи в категорията CritAir4, един от седемте съществуващи във Франция екологични класа, от 1 юли да не се движат в столицата и околностите й. \r\nСтава дума за леки коли и за микробуси, пуснати на пазара до 2006 г. и отговарящи на стандартите Евро-3. Освен това забраната касае и мотоциклетите и мотопедите, които са по-стари от 2005 г. и дизелови камиони, пуснати на пазара от 2006 г. до 2009 г.\r\r\n                \r\n                За леките коли забраната ще действа само в делничните дни. За товарните автомобили с тегло над 3,5 тона и автобусите от съответния екологичен клас или от по-нисък клас, в който и да е ден от седмицата се забранява да влизат в пределите на така наречения перифериен булевард, който е околовръстното шосе на Париж. \r\nОграниченията не касаят движението по самия булевард. Глоба за неспазване на правилата ще се налага и възлиза на 135 евро за камиони и на 68 евро за леки коли и мотопеди. (БТА)\r\n ", "date": "2019.06.30", "title": "Париж ограничава колите от нисък екоклас"}
{"url": "https://www.dnes.bg/snimka-na-denia/2019/06/30/iuli-zapochva-s-goreshtini-temperaturite-do-36-gradusa.414999", "text": "През нощта ще бъде ясно, утре слънчево, около и след обяд - горещо. Температурите ще се повишават и максималните ще бъдат между 31 и 36 градуса.\r\nНад Черноморието ще бъде слънчево. Ще духа слаб югоизточен вятър. Максималните температури ще са 30-31 градуса. Температурата на морската вода ще е 26-27 градуса. Вълнението на морето ще бъде около 2 бала.\r\nИ над планините ще е слънчево. Ще духа до умерен, по високите и открити части - и временно силен, североизточен вятър. Температурите ще се повишат, максималната на височина 1200 метра ще бъде около 25 градуса, на 2000 метра - около 17 градуса.\r\nАтмосферното налягане слабо ще се понижи, но ще остане по-високо от средното за месеца, предаде БТА.\r\r\n                \r\n                И във вторник, 2 юли, ще бъде слънчево и горещо с максимални температури между 34 и 39 градуса, до около 30 градуса ще остават температурите по Черноморието, където ще духа бриз. И в сряда, 3 юли, ще се задържи горещо.\r\nЩе бъде слънчево, но по-късно след обяд ще се развие купеста облачност, по-значителна над северните и планинските райони. На отделни места ще превали краткотраен дъжд, придружен с гръмотевици. Възможни са градушки. Вятърът за кратко ще се ориентира от северозапад, до вечерта - от север-североизток, ще бъде слаб до умерен.", "date": "2019.06.30", "title": "Юли започва с горещини. Температурите до 36 градуса"}
{"url": "https://www.dnes.bg/stranata/2019/06/30/diado-napadna-sysedi-s-nojove-posle-naletia-na-policai.415003", "text": "Агресивен мъж е нападнал с два ножа живеещи в кооперация в Царево, съобщиха от ОДМВР- Бургас. Сигналът е подаден около 10.20 часа.\r\nМъжът е бил агресивен и към полицаите, отишли на място. Те са произвели предупредителен изстрел във въздуха със стоп-патрон, а след това са простреляли нападателя в областта на крака отново със стоп-патрон.\r\nНападателят е 70-годишен мъж от Царево, който отдал парцела си за строеж срещу обезщетение, но системно се оплаквал от съседите си, влизайки в словесни конфликти с тях.\r\nПострадалият възрастен мъж е откаран до УМБАЛ - Бургас, прегледан и задържан за настаняване в Центъра за психично здраве \"Проф. Темелков\" - Бургас, където последно е лекуван в края на миналата година.", "date": "2019.06.30", "title": "Дядо нападна съседи с ножове, после налетя на полицаи"}
{"url": "https://www.dnes.bg/obshtestvo/2019/06/30/plenumyt-reshi-ib-na-bsp-s-novi-imena-jablianov-aut.415004", "text": "\nИзпълнителното бюро на БСП бе попълнено със 7 нови имена, предложени от Корнелия Нинова.  Това реши националният съвет на партията, предаде .\r\nТя предложи 7 души - Весела Лечева, Асен Гагаузов, Георги Свиленски,  Стоян Мирчев, Манол Генов, Милка Христова и Николай Бериевски.\nВалери Жаблянов вече не е член на ръководството.\n\r\nИзваждането на Жаблянов от Бюрото бе поискано лично от соцлидерката, която по-рано днес го критикува във връзка с доклада му за евроизборите и най-вече за отсъствието му от заседанието на ПАСЕ през седмицата, на което са обсъждали Истанбулската конвенция и санкциите срещу Русия. \n                    \n                    \r\n                \r\nНинова поиска Жаблянов да си подаде оставката, но той отказа и се защити пред пленума. Да го бранят са станали и някои от опозиционерите като Георги Пирински и Велислава Дърева.\r\nЗам.-председателят на БСП Кирил Добрев ще оглави Националния предизборен щаб на партията за местните избори, реши още Националният съвет на БСП.", "date": "2019.06.30", "title": "Пленумът реши: ИБ на БСП с нови имена, Жаблянов - аут "}
{"url": "https://www.dnes.bg/index/2019/06/30/v-tyrsene-na-identichnostta-si-kazahstan-kysa-s-kirilicata.414491", "text": "\r\nВ часовете по казахски език в Казахстан засега учениците учат кирилицата. Съвсем скоро ще трябва да променят това и да усвоят латинската азбука. \n\r\nПравителството планира да премахне използването на кирилицата в следващите години. За учителите това означава да преминат курс на обучение. \n\r\n\"За нас учителите промяната ще е по-трудна, защото ние вече сме свикнали с кирилицата, а децата са малки и бързо ще научат новата азбука\", казва Мираш Алимжанова пред . \r\n                \r\n                \r\nДруга учителка, Айгул Ибрахимова, посочва, че родителите скоро няма да могат да помагат на децата си, защото няма да са учили по същите правила. Тя се притеснява, че основните трудности ще легнат на раменете на учителите. \n\r\nЕзикът в страната като цяло е спорна тема. Официалните езици са два - казахски и руски, но на някои места децата сами могат да изберат кой език да учат. Повечето говорят свободно и двата езика. \n\r\nВ Алма Ати магазините вече започнаха да поставят нови табели. Правителството също ще трябва да подмени табелите, както и да преведе всички официални документи и учебници. \n\r\nКъсането с кирилицата е част от опита на Казахстан да намери своята идентичност и властите не пестят пари. Няколко от съседните азиатски държави също смениха азбуките си след разпада на СССР. \n\r\nПовечето казахстанци обаче гледат скептично на планираната промяна. Те не виждат смисъл и предимства от промяната, която ще струва скъпо.\r\n", "date": "2019.06.30", "title": "В търсене на идентичността си: Казахстан къса с кирилицата "}
{"url": "https://www.dnes.bg/stranata/2019/06/30/opashkite-na-kulata-zaradi-rysta-v-trafika-skochil-s-25-za-godina.415005", "text": "Причина за опашките по границата с Гърция е увеличеният трафик. Това каза директорът на Главна дирекция \"Гранична полиция\" гл. комисар Светлан Кичиков на ГКПП \"Кулата\" пред медиите днес. \n\nС 25% се е увеличил потокът на автомобили и автобуси спрямо миналата година.\r\nСамо за изтеклото денонощие през пункта са преминали над 10 000 автомобила, посочи гл. комисар Кичиков.\r\nВъведен е оптимален режим на работа, служители извършват проверка на три трасета, казаха от ГД \"Гранична полиция\".\r\nЕдин автомобил се обработва за 20-25 секунди, ако в него пътуват деца максималното време за обработка е 50 секунди, каза още гл. комисар Кичиков, цитиран от БТА.\r\n                    \n                    \r\n                Забавяне се получава, когато пътуващите не са подготвили необходимите документи на едно място, както и когато не носят необходимата декларация при пътуване на детето само с единия родител.\r\nПрез изтеклото денонощие 436 са случаите, когато придружаващият родител не е носел копие от декларацията и това е забавило проверката, тъй като се налага граничният служител да изготви необходимото копие.\r\nКичиков каза още, че се очаква през цялото лято да бъде натоварено, най-вече в дните петък, събота и неделя и призова пътуващите да използват и останалите гранични пунктове с Гърция.", "date": "2019.06.30", "title": "Опашките на \"Кулата\" заради ръста в трафика, скочил с 25% за година"}
{"url": "https://www.dnes.bg/stranata/2019/06/30/rumynecyt-pregazil-dete-vyv-varna-se-sdobi-s-obvinenie.415006", "text": "Повдигнаха обвинение на 32-годишния румънец, блъснал дете в Морската градина. Това съобщиха от пресцентъра на ОДМВР-Варна. \nОколо 17.00 часа на паркинга на заведение, разположено в района, загина 5-годишно дете.\r\nТо беше блъснато от румънския гражданин, управлявал лек автомобил \"БМВ\". След инцидента, при направените на водача тестове, не е установена употреба на алкохол или наркотични вещества.\r\nОкръжната прокуратура във Варна му повдигна обвинение. С постановление на наблюдаващ случая прокурор румънският гражданин е задържан за срок до 72 часа.", "date": "2019.06.30", "title": "Румънецът, прегазил дете във Варна, се сдоби с обвинение"}
{"url": "https://www.dnes.bg/index/2019/06/30/privyrzanost-kak-da-mu-ia-pokajete-spored-zodiiata-2-chast.414894", "text": "Успешните връзки се крепят на любов и взаимно доверие. За да може двама души да поддържат пламъка помежду си, е хубаво да си правят малки жестове и изненади, с които да показват своите чувства.  \r\nАко искате да изразите привързаността си към своя любим мъж, може да се обърнете към астрологията за съвет. Представителите на силния пол от някои зодии обичат да ги обгрижват, докато други държат на искреността и комуникацията. \r\n \r\n\r\n \r\n\r\n \r\nМъжете от този знак не показват емоциите си. Въпреки това, те са чувствителни и внимателни и очакват същото. Тъй като не обича да говори за онова, което е в сърцето му, мъжът с тази зодия предпочита жената до него да бъде по-експресивна. \r\n \r\nАко искате да се задържите по-дълго с него, трябва да покриете неговите критерии за определени качества. За да засвидетелствате чувствата си, трябва да приемете неговата стеснителност и това, че отвреме навреме прави твърде много критики. \r\n \r\n\r\n \r\nМъжете с тази зодия се радват на голям интерес от страна на жените. Нуждаят се от доста внимание, дори глезене. \r\n \r\nАко имате по-строг график и по-малко свободно време, трудно ще покажете, че сте привързани към мъж със знака Везни, който понякога е доста обсебващ. Той е готов да пропилее доста средства и усилия, за да задържи жената, която харесва, Въпросът е докъде искате да стигнете вие. \r\n \r\n\r\n ", "date": "2019.06.30", "title": "Привързаност: Как да му я покажете според зодията (2 част)  "}
{"url": "https://www.dnes.bg/stranata/2019/06/30/zadyrjaha-shofiora-pregazil-dete-vyv-varna.414988", "text": "Шофьорът, прегазил вчера дете на платен паркинг в Морската градина във Варна е задържан за 24 часа, съобщава БНТ.\r\nСлед трагичния инцидент жители на морския град излизат на протест. Представители на граждански организации - \"Варна диша\" и велоклуб \"Спартак\" настояват за премахване на автомобилите в парка, съобщава bTV.\n\r\nВчера при направена маневра на паркинг румънски гражданин удари фатално дете, което загина на място. Шофьорът искал да тръгне назад, но се объркал и колата му потеглила напред. Така се стига и до фаталния инцидент.\r\nОт полицията не уточниха националността на задържания, като само допълниха, че е чуждестранен гражданин.\r\n                    \n                    \r\n                Според гражданските организации трябва напълно да се спрат автомобилите в парка, защото създават риск за децата, както и за зелените площи.\r\nЗам.-кметът на общината Тодор Иванов, обясни, че се борят срещу автомобилите - има пътни знаци, КПП-та и общинска полиция в морската градина. \"Хората, които живеят тук заведоха дела и се съобразихме с решението на съда за достъпа на коли\", поясни още Иванов.\r\nПротестът се очаква да започне в 18.30 часа пред сградата на Общината.", "date": "2019.06.30", "title": "Задържаха шофьора, прегазил дете във Варна"}
{"url": "https://www.dnes.bg/index/2019/06/30/az-sysipah-karierata-i-linda-estman-prez-ochite-na-pol-makkartni.414624", "text": "\r\n\"Винаги съм се шегувал, че провалих кариерата на Линда\". Преди да срещне Пол Маккартни и да се омъжи за него през март 1969 година, Линда Естман е фотограф, носител на много награди. Тя е първата жена, която заснема корица на списание Rolling Stone, която включва Ерик Клептън. Нейният специалитет е да хваща големите музикални звезди в специални моменти – просълзената Арета Франклин, Джими Хендрикс по време на голяма прозявка, Джанис Джоплин бекстейдж, вече пресушила бутилката си с уиски. Но сватбата й с Пол хвърля сянка върху кариерата й. Години по-късно, Йоко Оно усеща същото нещо да се случва и на нея.\r\n\"Изведнъж, хората започнаха да я описват като \"жената на Пол“, вместо да се фокусират върху фотографската й кариера. Но колкото повече време минаваше, толкова повече обществото я виждаше като талантливия човек, който е. Така че след време тя получи правилната си репутация“, споделя Пол Маккартни от дома си в Сохо, Лондон пред The Guardian. След излизането на първата книга със снимки на Линда през 1976 година, кариерата й се изстрелва, а популярността й не спира да расте дори и след смъртта й през 1998 година.\r\r\n                \r\n                \"Обичам да говоря за тези неща“, казва Маккартни, докато вади любимите си снимки на съпругата си. Сред тях е и кадър на ББ Кинг, направен преди двамата да се запознаят.\r\n\"Тя беше фотограф в клуба Fillmore East в Ню Йорк. Когато отивала там или на други концерти, останалите й колеги често я питали, кой е този човек, който свири на сцената. Тя винаги знаела. Линда обичаше музиката толкова много, слушаше я непрестанно. Когато видя тази снимка, си я представям в дъното на залата, правеща кадър след кадър на ББ Кинг“, спомня си Пол.\r\nСледващият кадър е на Ливърпулската четворка от 1967 година. \"Бийтълс“ тъкмо са представили албума си Sergeant Pepper’s Lonely Hearts Club Band на пресата в дома на Браян Епстейн и са поканили едва шепа фотографи. Линда е един от тях. Това е вторият път, в който Пол я вижда.\r\n\"Едно от страхотните качества на Линда бе, че тя знаеше, кога да натисне копчето. Тя постоянно чувстваше кога ще дойде правилния момент. И точно това се случва на този кадър. Джон и аз си казахме с префърцунени гласове: \"Здравей, стари приятелю, как си?“ \"Радвам се да те видя, невероятно добре“. Тази снимка хваща хумора на Джон, радостта на Ринго и Джорд... показва връзката, която имаше между нас“, разказва сър Пол Маккартни. \r\nДруга снимка показва Джон и Пол в студиото \"Аби Роуд“, малко преди разпадането на \"Бийтълс“.\r\n\"Това беше краят на връзката ни с Джон. В края на краищата, разпадането на групата остави горчивина, трудно се справих с нея. Започнаха слуховете, че аз и Джон не сме се разбирали добре, че сме били противници, а това направи нещата още по-тежки и грозни. Странно е, как понякога започваш да вярваш на нещо, когато се повтори многократно. Понякога си мисля: Да, жалко е, че не се разбирахме много\", споделя Пол за разпадането на великата рок група.\r\n\"Тази снимка е благословия за мен, защото ни показва точно такива, каквито бяхме. Показва каква беше връзката ни – как работим заедно над песен, аз пишех някой стих, той се усмихва, съгласява се с мен. Да видя това щастие на лицата ни наистина ми помогна, защото ми напомня, че слухът, че не сме били приятели, е пълен боклук. Бяхме приятели до живот. Връзката ни беше специална“, категоричен е Маккартни.\r\nПрез 1968 година, \"Бийтълс“ са в Америка за да сключат сделка с тамошен лейбъл. Любовта между Пол и Линда вече е пламнала. Тя излиза с него, щраква няколко кадъра и двамата решават, че ще стоят в хотелската си стая цял ден. Без да правят абсолютно нищо.\r\n\"Обичахме тази свобода. Беше важна за връзката ни – и двамата нямахме нищо против просто да се наслаждаваме на компанията си.  А тази снимка от 1968 година е направена точно преди да се разделим за кратко – аз се връщах в Англия, а тя в Ню Йорк. Но за щастие се срещнахме отново и ... нещата между нас проработиха!“, разказва Пол.\r\nТой си спомня за моментите, в които Линда просто го карала да се качат на колата и да излязат извън Лондон. Тръгвали просто нанякъде, без посока и карта. А когато се изгубели, тя казвала: \"Ето! Сега виждаш неща, които никога не си виждал!“ По време на едно такова пътуване е направена и снимката, носеща името \"Моята любов\" от 1978 г. На нея се виждат сградите и малка уличка, а в огледалото за обратно виждане – очите на Пол. Той все още е изумен как всичко е на фокус и как Линда е хванала момента, държейки едната им дъщеричка в скута си.\r\n\"Преди да срещна Линда, се паникьосвах, когато се изгубя\", спомня си Пол.", "date": "2019.06.30", "title": "\"Аз съсипах кариерата й\": Линда Естман през очите на Пол Маккартни "}
{"url": "https://www.dnes.bg/stranata/2019/06/30/shte-ostane-li-bolnicata-vyv-vidin-bez-medici.414996", "text": " Видин може да остане без медицински специалисти от септември месец. С това заплашват работещите в местната болница и вече са уведомили ръководството на лечебното заведение. Причините са непосилните, според тях, условия за работа.\r\nНедоволни са повече от 100 медицински специалисти, които заявяват, че заплащането за труда им е унизително. Протестите им стартираха още през март и дори за седмица спряха работа за по час на ден, но явно още няма решение на техните искания.\n\n\n\r\n\"Понеже никой не ни чу и никой не направи нищо, за да промени ситуацията, в която е изпаднала нашата болница, решихме да подадем уведомление за колективно напускане.\", заяви акушерката Владислава Славова пред БНТ.\n                    \n                    \r\n                \r\nНедоволните не приемат и предложението на здравния министър за преструктуриране на болниците в региона.\n\r\n \"За министър Ананиев тук не стоят човешки животи, а цифри и коефициенти и отчети и решението като преструктуриране е само да се махнат част от проблемите.\", обясни Ангелина Тодорова, която работи в клиничната лаборатория на болницата.\n\r\nСпоред д-р Жанноел Иванов от нервно отделение, трябва да има някакви актуализации на отделенията и на лечебния процес, защото нуждите на хората се променят, но в никакъв случай това не трябва да означава затваряне и унищожаване на дейности.\n\r\nКатина Иванова, председател на Съюза на диабетиците във Видин държи в най-кратки срокове да се разрешат исканията на медиците, да бъдат удовлетворени и желанията на медицински сестри и лекари, а не да се мисли за обединяване, за затваряне на лечебното заведение.\n\r\n\"Има отделения, които и сега не работят добре заради липсата на специалисти или защото не са финансово рентабилни\", коментира директорът на болницата Цветан Василев. Според пациенти и медицински специалисти, ако се стигне до закриване на отделения, регионът, който е с най-застаряващо население в страната, ще бъде лишен от качествени медицински грижи.", "date": "2019.06.30", "title": "Ще остане ли болницата във Видин без медици?"}
{"url": "https://www.dnes.bg/eu/2019/06/30/po-tradiciia-kofi-vino-se-izliaha-v-ispanski-grad.414990", "text": "Испанският град Аро организира една от най-популярните фиести в страната, при която участниците се поливат с вино, съобщи Асошиейтед прес.\r\nЦелта е съседът да бъде залят възможно най-цялостно и бързо с вино. Това се прави след сутрешната литургия под звуците на музика, докато свършат предвидените за целта 70 000 л от напитката, предаде БТА.\r\nДруги правила за участниците във винената битка са, че трябва да са облечени в бяло и да носят червено шалче. Те могат да използват водни пистолети, градински пръскалки или кофи. Задължително условие е през цялото време да се смеят или да пеят.\r\nГрад Аро е в областта Риоха, където се произвежда известното вино. Фестивалът е в чест на Свети Петър и се прави за изобилна реколта. По традиция след битката се организира голям обяд.", "date": "2019.06.30", "title": "По традиция: Кофи вино се изляха в испански град"}
{"url": "https://www.dnes.bg/stranata/2019/06/30/sled-tragediite-strogi-sankcii-za-stopani-na-agresivni-kucheta.414987", "text": "\r\nДо 1 000 лева глоба за стопани на агресивни кучета, които ги разхождат без каишка и намордник. 300 лв. ще е глобата за извеждане на куче с тегло над 5 кг без каишка. \n\n\n\r\nВ случай че домашният любимец бъде пуснат да се разхожда в забранена зона или на детска площадка, стопанинът ще трябва да заплати санкция от 500 лв. Това гласуваха единодушно на първо четене депутатите от Комисията по земеделие в парламента. Промените предизвикаха противоречиви реакции в обществото, съобщава Нова тв. \r\n\"Новите промени не са много добре обмислени. На мен не ми е ясно защо се внасят текстове, които дублират съществуващите. Не очаквам тези промени да бъдат ефективни. Контролът отново ще остане в ръцете на общините, както и досега, но очевидно това не работи. Тези промени не кореспондират с проблема с безотговорното отглеждане на домашни кучета, което е в основата на всички инциденти\", коментира Явор Гечев от Фондация \"Четири лапи\".", "date": "2019.06.30", "title": "След трагeдиите: Строги санкции за стопани на агресивни кучета"}
{"url": "https://www.dnes.bg/health/2019/06/30/koi-promeni-vyv-vkusa-ne-sa-bezobidni.414860", "text": "Вкусът в устата ви често напомня за нещо гнило, ацетон? Това съвсем не е безобидно и може да се касае за проблеми с храносмилането, диабет или намалена функция на щитовидната жлеза. Метал – сигнали за пародонтоза, отравяне с живак, анемия.\r\nНашите рецептори различават основни вкусове като кисело, сладко, солено, горчиво, люто и умами. Те също се отличават, разделяйки се на усещания за горещо, лютивина, студенина, мазнина, тръпчивост. На всеки се е случвало да усети промяна във вкуса. Но когато тя е често явление, може да подскаже за сериозни заболявания. На какво да обърнете внимание?\r\n\r\nОбикновено се проявява при продължителна хрема, прием на антибиотици. В случай, че е минал повече от месец след приключване на лечението, а все още имате пълна загуба на вкуса, консултирайте се със специалист. Нарушението на рецепторите може да подсказва за наранявания на главата (и последващо увреждане на нервната тъкан, таламуса и глосафорингеалния нерв); инфекции на горните дихателни пътища; хипотиреоидизъм; Синдром на Кушинг; диабет; зъбни инфекции; рак на устната кухина.\r\n                    \n                    \r\n                \r\nХапвате добре овкусена салата, любимото ви парче месо, но усещате сладък вкус? Тази промяна може да е индикатор на сериозни заболявания като отравяне с пестициди или други химически отрови; нарушени нива на инсулин и начален стадий на диабет; депресия; хроничен стрес; дентални заболявания; рак на белия дроб; инфекциозно или вирусно увреждане на нервните клетки.\r\n", "date": "2019.06.30", "title": "Кои промени във вкуса не са безобидни "}
{"url": "https://www.dnes.bg/usa/2019/06/30/trymp-stypi-v-severna-koreia-tova-e-velik-den-za-sveta.414991", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                          и прекрачи демаркационната линия, с което стана първият действат президент на САЩ, стъпил на севернокорейска територия, предадоха световните агенции.\n\n\r\nТази трета среща между двамата за малко повече от година засилва  надеждите за възобновяване на преговорите за ядреното разоръжаване на  Пхенян, предаде Ройтерс.\r\nТръмп прекоси демаркационната линия - символ на Студената война - и за  кратко пребивава на севернокорейска територия. Така той стана първият  действащ държавен глава на САЩ, стъпил в изолираната държава. Малко  по-късно Ким се присъедини към Тръмп и влезе на територията на Южна  Корея.\r\n                    \n                    \r\n                \"Това е велик ден за света\", заяви Тръмп, докато двамата  стояха сред представителите на пресата, съветници и телохранители. Ким  изглеждаше в добро настроение, докато обменяше реплики с Тръмп чрез  преводач. \"Това е проява на неговата добра воля\", каза Ким по адрес на  събеседника си.\r\nДвамата си размениха устни покани за посещения в  Пхенян и Вашингтон. След първото ръкостискане между Тръмп и Ким към тях  се присъeдини южнокорейският президент Мун Дже-ин. Преди това той бе  похвалил двамата лидери за проявената \"такава смелост\" и изразил  надежда, че Тръмп \"ще остане в историята\" като президента на САЩ,  постигнал мир на Корейския полуостров.\r\nДоналд Тръмп пристигна в Южна  Корея късно в събота след форума на Г-20 в Осака, където изнeнадващо  направи предложение в \"Туитър\" за среща с Ким Чен-ун на 38-ия паралел.  Севернокореецът откликна на предложението, припомни Ройтерс.\r\n- Джими Картър през 1994 и 2010 г. и Бил Клинтън през 2009 г.\r\nТръмп каза на събеседника си, че за него е голяма чест да бъде на това място. \"Горд съм, че стъпих в Северна Корея отвъд линията\", обяви той и добави, че се чувства прекрасно. Чрез преводач Ким Чен-ун поздрави Тръмп, че е прекрачил демаркационната линия, което нарече \"смел и решителен акт\", който \"означава, че искаме да сложим край на неприятното минало\".\r\n каза, че ще го покани в Белия дом, пише БТА.\r\nТази трета среща на Тръмп и Ким стана пред обективите на телевизионни камери и предавана на жило по американски новинарски канали.\r\nЗасега няма признаци за пробив в замрелите преговори за ядрено разоръжаване на Северна Корея, отбеляза АП. Според ТАСС двамата лидери са започнали преговори в т.нар. Дом на свободата от южната страна на границата.\r\nПреди срещата с Ким Чен Ун, Тръмп и южнкорейският му колега Мун Дже Ин посетиха границата и разговаряха от върха на наблюдателната кула, която гледа към Северна Корея и демилитаризираната зона, припомни .\n\r\nМун Дже Ин похвали Тръмп и Ким Чен-ун за смелостта да проведат срещата и изрази надежда, че Тръмп ще остане в историята като президентът, постигнал мир на Корейския полуостров.\n\r\nДемилитаризираната зона е широка около 4 км и 250 км дълга. Тя разделя полуострова след края на Корейската война през 1953 година. Въпреки че в тази област няма военни съоръжения или персонал, отвъд нея се намира една от най-силно милитаризираните граници в света.\n\r\n\n\r\n \r\n\r\n ", "date": "2019.06.30", "title": "Тръмп стъпи в Северна Корея: Това е велик ден за света!"}
{"url": "https://www.dnes.bg/akoshtete-vqrvaite/2019/06/30/7-greshki-s-belioto-koito-pravite.414862", "text": "Когато избираме бельото си, трябва да се съобразяваме с много неща. Цветът е важен, освен това не искаме то да прозира под дрехите ни, затова се обръщаме и към по-изрязаните варианти, като прашките например. Дантелата пък възбужда мъжете, затова се запасяваме и с дантелени красоти.\r\nТези и още куп други грешки допускаме без да си даваме сметка, когато избираме бельото си. Те могат да навредят на здравето и да предизвикат инфекции и неразположения.\r\n\r\nНай-доброто, което можете да направите за интимната си зона е да я обличате в естествени и дишащи материи. Памукът е най-подходящата сред тях. Той позволява на кожата и лигавиците да дишат, като предпазва от гъбични и бактериални инфекции.\r\n                    \n                    \r\n                \r\nВярно е, че някои дрехи просто не позволяват носенето на стандартно удобно бельо. Налага се да ползвате прашки, за да увеличите дискретността. Носенето им обаче в никакъв случай не трябва да става навик в ежедневието, камо ли през нощта. Рискът от пренасяне на фекални бактерии към вагината е огромен, а това ще ви докара доста здравословни главоболия.\r\n\r\n ", "date": "2019.06.30", "title": "7 грешки с бельото, които правите "}
{"url": "https://www.dnes.bg/stranata/2019/06/30/istinski-li-sa-kasovite-ni-belejki-proveriavame-s-prilojenie.414995", "text": "Стотици данъчни инспектори тръгват на проверки по морето от 1 юли. 50 000 граждани ще могат да им помагат, като проверяват касови бележки със специално мобилно приложение.\r\nВсеки, който иска да помогне на данъчните може да си инсталира приложение на НАП. \"НАП създава възможност бързо и лесно, всеки, който желае, да отдели минута и да провери дали касовата бележка, която му е издадена от покупка, е истинска или фалшива\", каза Христо Узунов от НАП-Бургас пред Нова тв.\r\nСтъпките са две. Взима се касовата бележка и с бутон, който сканира кода, показващ основни елементи на касовата бележка като дата, сума, номер на фискалната памет на апарата, се вижда дали информацията за покупката е изпратена на НАП. Ако е фалшива бележката, светва червена светлина, а ако е истинска - светва зелено. Необходимо е преди проверката да изчакаме около 7 минути, за да се изпрати технологична информация до НАП.\r\n                    \n                    \r\n                Узунов добави, че от началото на следващия месец стартира и активната активна лятна контролна кампания на данъчните инспектори. Фокусът и този път ще бъде отчитането на оборотите и издаването на касови бележки\".", "date": "2019.06.30", "title": "Истински ли са касовите ни бележки? Проверяваме с приложение"}
{"url": "https://www.dnes.bg/index/2019/06/30/infekcii-tvyrde-mnogo-hlor-za-kakvo-da-vnimavate-na-baseina.414891", "text": "Лято е. Едни ходят на море, други се връщат, трети са на работа. Ако попадате в последната графа, но искате да се разхладите през уикенда, басейните в града са идеално решение. Може да събирате тен с коктейл в ръка, да играете карти, на водна топка и се забавлявате с приятели. \r\nПосещението на обществените басейни носи свежестта, от която тялото се нуждае в жегата, но и крие някои рискове. Замърсявания във водата и по шезлонгите, лоша храна или прекалено много хлор могат да ви донесат дискомфорт. \r\n\r\nПовечето байсени се пречистват с хлор, чийто количество може да е малко повече от необходимото на някои места. Няма как да се информирате колко точно има в басейна, който сте избрали. Но ако кожата ви е по-чувствителна, по-добре си напълнете надуваемия басейн в двора на село или отидете на море. Попадайки във водата, веществото образува киселина, която дразни кожата. Може да доведе до зачервяване, сърбеж и алергии. \r\r\n                \r\n                Ако искате да се предпазите от вредното влияние на хлора, носете слънчеви очила или такива за плуване, влизайки в басейна. Така ще намалите риска от попадане на вода в окото и зачервяване.\r\nНякои слънцезащитни продукти създават така наречения защитен слой за кожата. Той предпазва от вредните лъчи, но и от навлизането на вредни вещества в клетките. \r\n", "date": "2019.06.30", "title": "Инфекции, твърде много хлор - за какво да внимавате на басейна?"}
{"url": "https://www.dnes.bg/obshtestvo/2019/06/30/ot-mvr-ne-bavim-narochno-trafika-na-kulata-za-gryckoto-more.415001", "text": "Натоварен трафик по граничните пунктове в края на почивните дни.\r\nНай-интензивно отново се очаква да е движението на граничен пункт \"Кулата\",  откъдето преминава основният поток от пътуващите на почивка в Гърция.\n\nВ петък и събота там се образуваха дълги опашки, а имаше и периоди,  когато на пункта се чакаше с часове. Само вчера по данни на \"Гранична  полиция\" средно през \"Кулата\" и \"Маказа\" са преминавали по около 1000 коли на час, предаде .\n\r\nЗаради интензивния трафик на границата с Гърция се препоръчва използването на по-малко натоварените пунктове - \"Илинден\",  \"Златоград\", \"Ивайловград\" и \"Капитан Петко Войвода\".\r\n                    \n                    \r\n                \"Категорично не мога да подкрепя твърденията, че нарочно се бави движението през ГКПП \"Кулата\", за да не почиват българите в Гърция\", каза главният секретар на МВР главен комисар Ивайло Иванов.\r\nНа въпрос в интервю за БНР дали не се бави нарочно движението, за да бъдат отказани българите да почиват на гръцкото море и да бъдат върнати на родното, за да се спаси туристическият бранш, той отговори: \"В никакъв случай, категорично не мога да го потвърдя това\".\r\nСпоред него причините за забавянето са комплексни. \"Действително последните дни имаше голямо натоварване в посока Гърция. Искам да уточня, че това беше само на ГКПП \"Кулата\", съседните пунктове за Гърция бяха абсолютно празни\", поясни той. Според него през пункта преминава голям брой от автомобили, които се обработват за изключително кратко време.\r\n\"Днес по наше решение на място е изпратен и директорът на Главна дирекция \"Гранична полиция\" Светлан Кичиков. Неговите наблюдения са, че автомобилите се обработват за изключително кратко време. Има неща, които допринасят за евентуалното забавяне. Това са, че гражданите не са достатъчно подготвени с необходимия набор документи, който трябва да притежават. Когато се носи декларация за непридружено дете, трябва да се носи и копие от нея. Във вчерашния ден колегите са направили над 500 копия на такива декларации\", отбеляза Ивайло Иванов.\r\nТой посочи, че на сайта на \"Гранична полиция\" има много ясни и точни разписания какви документи трябва да се носят от гражданите, за да бъде максимално улеснена проверката. ", "date": "2019.06.30", "title": "От МВР: Не бавим нарочно трафика на \"Кулата\" за гръцкото море!"}
{"url": "https://www.dnes.bg/eu/2019/06/30/boris-djonsyn-obeshta-podkrepia-biznesa-ako-stane-premier.414998", "text": "Борис Джонсън заяви днес, че ако стане премиер на Великобритания, би повишил правителствения дълг за разходи по инфраструктурни проекти и стимулиране на икономическия растеж, предаде Ройтерс.\r\nПред тв канал \"Скай нюз\" Джонсън, който си съперничи с външния министър Джереми Хънт да оглави Консеративната партия и кабинета, каза, че има налични средства за харчове по публични услуги и че би желал да взема нисколихвени кредити за добри проекти. Ако става дума за \"кредит за финансиране на големи инфраструктурни проекти и има възможност за заеми с ниска лихва за дългосрочни ползи за страната, то ние трябва да го направим, каза той, цитиран от БТА.\r\nДжонсън обеща, че ако стане министър-председател, ще бъде голям привърженик на бизнеса. Той предрече, че неговата партия ще се изправи пред \"политическо затихване\", ако Обединеното кралство не напусне ЕС на 31 октомври. Същевременно Джонсън, който беше външен министър в правителството на Тереза Мей, каза, че евентуален хаотичен Брекзит не е от интерес за ЕС", "date": "2019.06.30", "title": "Борис Джонсън обеща: Подкрепя бизнеса, ако стане премиер"}
{"url": "https://www.dnes.bg/index/2019/06/30/noviiat-shef-na-ek-vse-pak-socialist-lichno-tusk-go-bil-predlojil.415002", "text": "Председателят на Европейския съвет Доналд Туск е предложил да се даде постът на председател на Европейската комисия на левоцентристкия политически блок, предаде Ройтерс, като се позова на германски съветник в Европейския парламент, присъствал на разговори по темата, състояли се днес.\n\nТуск, който по-късно днес ще ръководи извънредното заседание на Европейския съвет, на което ще бъдат разпределени водещите постове в блока, се е срещнал с ръководителите на различните групи в ЕП.\r\nТой е предложил още европейските десноцентристи да вземат постовете на върховен представител на ЕС за външната политика и на ръководител на ЕП, разказва германският съветник в ЕП Тобиас Тойшер.\r\r\n                \r\n                Туск е предложил още центристкият алианс, който включва и партията на френския президент Еманюел Макрон, да получи председателския пост на Европейския съвет.\r\nНе е ставало дума за кандидат за ръководител на Европейската централна банка, казва германският представител.\r\nСпоред евродепутати Туск е споменал имена днес за заемане на ръководните постове в ЕС, включително и име на социалдемократ за председател на Европейската комисия, предаде ДПА. Агенцията обаче не посочва конкретни имена, споменати от Туск.\r\nТова означава, че германецът Манфред Вебер - евродепутат, който беше водещ кандидат на десноцентристите за председател на ЕК - няма да получи поста, въпреки че Европейската народна партия получи най-много места в ЕП на евровота през май, отбелязва ДПА.\r\nЕвропейските лидери се събират за трети път, за да обсъждат избора на нов председател на Европейската комисия.\n\r\nДосега нито един от основните кандидати не събра достатъчно одобрение. (БТА)", "date": "2019.06.30", "title": "Новият шеф на ЕК - все пак социалист? Лично Туск го бил предложил "}
{"url": "https://www.dnes.bg/notifikacii/2019/06/30/rusiia-zapochva-proizvodstvoto-na-kompleksi-s-500.415008", "text": "Производството на зенитно-ракетни комплекси С-500 започва в Русия и в скоро време те ще влязат на въоръжение. Това съобщи ръководителят на руската военно-технологична компания Ростех Сергей Чемезов в телевизионна програма, излъчвана по канала Россия 1, предаде ТАСС.\r\nНа въпрос кога точно ще влезе на въоръжение С-500, Чемезов каза: \"Когато приключат изпитанията с него\". Той определи С-500 като още по-съвременен комплекс и каза, че обсегът му ще бъде още по-голям от този на С-400.\r\nПо-рано руският министър на отбраната Сергей Шойгу беше казал, че доставките на системи С-500 във въоръжените сили ще започнат през 2020 г. Комплексите ще могат да се експлоатират в идните 25 години.\r\nВ западни издания се казваше, че по време на тестове новата руска система е успяла да порази цели на разстояние 481,2 километра, което е с 80 километра повече от която и да е съществуваща система за противоракетна отбрана. (БТА)", "date": "2019.06.30", "title": "Русия започва производството на комплекси С-500"}
{"url": "https://www.dnes.bg/stranata/2019/06/30/nedovolni-kym-api-blokirat-e79-pri-gara-vladaia.414993", "text": "Жителите на пет населени места ще блокират Е79 при гара Владая в 17.00 часа. Недоволните са от с. Владая, с. Драгичево, с. Мърчаево, с. Рударци, с. Кладница.\n\r\nОтпада организираният транспорт от Благоевград, който бе и за протестиращите от Дупница, както и този за Кюстендил и Радомир, a блокадата на пътя няма да е постоянна както бе заявено предварително, а ще се проведе символична такава на няколко пъти за по 3-4 минути, за да могат да бъдат пропускани автомобилите, отбелязват организаторите.\n\r\nПричината протестът да се проведе в \"по-мек\" вариант, е постигнатата договорка между протестиращите и АПИ относно реверсивното движение. Поетите ангажименти от пътната агенция са следните – реверсивното движение остава само в най-натоварените дни – понеделник, вторник, петък и неделя. Но най-важният ангажимент, който се очаква да бъде изпълнен от АПИ е изграждане на автоматизирана електронна система за реверсивна организация на движението чрез светофари да края на октомври месец 2019-та година, както и решаването на проблемите по некачественото изпълнение на ремонта на пътя край Владая  и довършване на отводителните системи на трасето.\r\n                    \n                    \r\n                \"Причината въпреки договорките с АПИ все пак да се състои, е че досега много пъти сме били лъгани и са ни давани крайни дати и срокове, които не са били спазени. С тази протестна демонстрация искаме да препотвърдим решимостта си, че ако и този път бъдем излъгани ще преминем към по-мащабни протестни действия, а също така и другият проблем, който е с изхода на жителите на с. Драгичево посока София също не беше решен\", пишат организаторите в писмо до медиите.\r\nТе имат две категорични искания: Изграждане на постоянна система за реверсивна организация на движението, което вече е обещано от страна на АПИ, но хората очакват да се изпълни ангажимента в срок. И също така искат да се намери вариант за решаване на проблема с изхода на жителите на с. Драгичево в посока гр. София.", "date": "2019.06.30", "title": "Недоволни към АПИ блокират Е79 при гара Владая"}
{"url": "https://www.dnes.bg/usa/2019/06/30/kim-prie-sreshta-se-s-trymp-v-imeto-na-mira.414983", "text": " да се срещнат на границата между двете Кореи, съобщи южнокорейският президент Мун Дже-ин, който също ще присъства на събитието, предадоха световните агенции.\r\nЛидерите на САЩ и Северна Корея ще си стиснат ръцете в името на мира. Срещата ще се състои в станалото символ на разделението на полуострова село Панминчжон в демилитаризираната зона, заяви Мун на съвместна пресконференция с Тръмп.\n\r\nТръмп вече пристигна в демилитаризираната зона  между двете корейски държави, за да се срещне с водача на КНДР Ким  Чен-ун, предоха световните агенции.  Тръмп отлетя от Сеул следобед с президентския хеликоптер \"Марийн  уан\" (от Морската пехота на САЩ) малко след като президентът на Южна  Корея Мун Дже-ин съобщи, че ръководителят на комунистическия Север се е  съгласил за срещата. Мун, който придружава Тръмп, похвали него и Ким за  проявената \"такава смелост\" и изрази надежда, че Тръмп \"ще остане в  историята\" като президента на САЩ, постигнал мир на Корейския  полуостров.\r\n                    \n                    \r\n                През 2018 г. Тръмп и Ким преговаряха в Сингапур, което бе първа  среща на лидери от Вашингтон и Пхенян. Тогава бе подписано споразумение,  според което Северна Корея ще се разоръжи ядрено, а САЩ ще гарантират  нейната сигурност. Втората тяхна среща бе в Ханой през февруари т.г., но  на нея двамата не постигнаха съгласие и се разделиха, без да подписват  нищо, припомниха агенциите.\r\nПодобна среща се случва за пръв път в историята, подчерта южнокорейският президент. Той похвали двамата лидери за смелостта да проведат срещата и изрази надежда, че Тръмп ще остане в историята като президентът, постигнал мир на Корейския полуостров, отбелязва Асошиейтед прес.\r\n\"Кога ще се състои трета среща на високо равнище между  ще зависи от промените, до които ще доведе днешната среща\", подчерта Мун, цитиран от Ройтерс и БТА.\r\nВашингтон и Сеул са на едно мнение за необходимостта от денуклеаризация на Корейския полуостров и нормализиране на отношенията между САЩ и Северна Корея, заяви южнокорейският президент, цитиран от ТАСС.\r\n\"Отиваме в демилитаризираната зона и ще се срещна с председателя Ким\", заяви от своя страна Тръмп, добавяйки, че очаква срещата с нетърпение.\r\nСближаването между Корейската народнодемократична република и САЩ изглеждаше в задънена улица след провала на втората среща на високо равнище между Ким и Тръмп във Виетнам, отбелязва Франс прес.\r\nПо-рано южнокорейският президент заяви, че евентуално  би било значителна стъпка напред към пълната денуклеаризация на Северна Корея и постигането на траен мир с Южна Корея, припомня Ройтерс. Президентът на САЩ от своя страна заяви, че има възможност евентуална среща \"да се окаже много интересна\".\r\n\r\n ", "date": "2019.06.30", "title": "Ким прие: Среща се с Тръмп в името на мира!"}
{"url": "https://www.dnes.bg/sofia/2019/06/30/chaka-ni-zadrystvane-s-nov-remont-zatvariat-chastichno-bul-bylgariia.414979", "text": "\r\nОт днес, 30 юни започва поетапното затваряте на част от пътните платна на бул. \"България\".  в участъка от бул. \"Витоша\" до бул. \"Пенчо Славейков\", съобщиха от Столична община.\r\nПоради тази причина частично за този период частично се променят  маршрутите на автобусни линии № 76, 204, 304 и 604 само в посока пл.  \"Орлов мост\" : от бул. \"България\" след Професионалната гимназия по  \"Текстил и моден дизайн\" наляво по бул. \"Витоша\", надясно по бул. \"Пенчо  Славейков\", по бул. \"България\" и по маршрута си.\r\n \r\nР след бул. \"Витоша\" в посока  пл. \"Орлов мост\" за автобусни линии № 76, 204, 304 и 604.\r\n  се забранява влизането на пътни превозни средства по южното пътно платно на бул.\"България\" в участъка от бул. \"Акад. Иван Ев. Гешов\" до бул. \"Черни връх\" като движението се извършва двупосочно в северното пътно платно на булеварда в същия участък.\n                    \n                    \r\n                \r\nОт 04.30 часа на 5 юли до 19 юли частично се променя маршрутът на автобусна линия № 76 само в посока ж.к. \"Гоце Делчев\" : от бул. \"България\", по бул. \"Пенчо Славейков\", по бул. \"Витоша\", надясно по ул. \"Бяла черква\", по бул. \"Петко Ю. Тодоров\", като автобусите да спират на всички съществуващи автобусни и трамвайни спирки в променения участък от маршрута.\n\r\n както следва: от кръстовище бул. \"България\" – бул. \"Акад. Иван Ев. Гешов\" – бул. \"Петко Ю. Тодоров\" по северното пътно платно на бул. \"България\" до кръстовище бул. \"България\" – ул. \"Проф. Фр. Нансен\" – бул. \"Черни връх\" и по маршрута си.\r\n преди бул. \"Петко Ю. Тодоров\" в посока НДК за автобусни линии № 204 и 304.\r\n \r\nЗакриват се спирки с код 0268 \"Бул. Акад. Ив. Гешов\" на бул. \"България\" в посока НДК за автобусни линии № 76, 204, 304 и 604 и с код 1736 ПГ \"Текстил и моден дизайн\" на бул. \"България\" в посока НДК за автобусни линии № 76, 204 и 604.", "date": "2019.06.30", "title": "Чака ни задръстване с нов ремонт: Затварят частично бул. \"България\""}
{"url": "https://www.dnes.bg/stranata/2019/06/30/chudo-v-planinata-77-godishen-ocelia-5-dni-bez-hrana-v-balkana.414975", "text": "77-годишен мъж остана жив, въпреки че 5 дни бе в неизвестност. Възрастният човек изкарал това време под открито небе в Еленския балкан без храна и сред горски хищници. Късметлията е от град Дебелец.\r\nНа 25 юни тръгнал към къща на свои близки в безлюдната махала Косевци високо в планината. До запустялото селце нямало път, затова негов познат го закарал до Каменари, а оттам продължил пеш, съобщава \"24 часа\".\r\nВечерта на същия ден разговарял със сина си и казал, че не е стигнал махалата, но му остават само няколко километра.\r\nРоднините му подали сигнал на спешния телефон 112, но мъжът не искал помощ. Скоро обаче паднала батерията му на телефона и близките му изгубили връзка с него. На 26 юни го обявили за  издирване.\r\n                    \n                    \r\n                Полицейското управление в Елена, както и спасителите към пожарната от Горна Оряховица, доброволци от Планинската спасителна служба, горски ловджии с високопроходим джип се включили в издирването. На помощ се притехли и служители на специализираните полицейски сили във Велико Търново.\r\nВ района бродели мечки и вълци, обясняват от спасителния екип. На 29 юни около 13.00 часа те открили раницата и връхни дрехи на дядото, а скоро след това и самия него. Мъжът бил пропаднал в дълбоко дере.\r\nЧовекът бил контактен, но дезориентиран, измръзнал, мокър и гладен, заради пороя в планината. Освен това бил диабетик и изкарал три дни без инсулин.\r\nМъжът бил спасен и транспортиран в болница във Велико Търново, където е настанен за стабилизиране на състоянието му.", "date": "2019.06.30", "title": "Чудо в планината: 77-годишен оцеля 5 дни без храна в Балкана"}
{"url": "https://www.dnes.bg/notifikacii/2019/06/30/trymp-v-iujna-koreia-shte-se-sreshtne-li-i-s-kim-chen-un.414978", "text": "Демилитаризираната зона, разделяща двете Кореи, беше затворена за  туристи от севернокорейска страна, подхранвайки спекулациите за възможно  едновременно посещение на лидера на Корейската народнодемократична  република Ким Чен-ун и на президента на САЩ Доналд Тръмп, предаде Франс  прес.\r\n\"Демилитаризираната зона беше затворена за туристи\", съобщи агенция  Корьо турс, основната туристическа агенция, организираща посещения на  чуждестранни посетители.\r\nВ момента Доналд Тръмп се намира на посещение в Южна Корея. Той  покани Ким да се срещне с него за символично ръкостискане на  разделителната линия, но засега не е известен отговорът на Пхенян,  припомня АФП.", "date": "2019.06.30", "title": "Тръмп в Южна Корея. Ще се срещне ли и с Ким Чен-ун..."}
{"url": "https://www.dnes.bg/snimka-na-denia/2019/06/30/slynchevo-i-goreshto-temperaturite-do-32-gradusa.414973", "text": "Времето в последния ден на юни ще бъде слънчево, след обяд - с временни увеличения на облачността над Източна България. Ще духа слаб до умерен север-североизточен вятър. Максималните температури ще са между 27 и 32 градуса.\r\nАтмосферното налягане е по-високо от средното за месеца и ще продължи да се повишава, съобщава БТА.\n\r\nНад Черноморието ще е предимно слънчево, с временни увеличения на облачността около и след обяд. Без валежи. Ще духа умерен север-североизточен вятър, който вечерта ще отслабне. Максималните температури ще са 26-28 градуса. Температурата на морската вода е 26-27 градуса. Вълнението на морето ще е 2-3 бала.\r\nНад планините времето ще е предимно слънчево. След обяд над масивите от Централна и Източна България ще има временни увеличения на облачността, но валежи не се очакват. Ще духа умерен, по високите и открити части и временно силен североизточен вятър. Максималната температура на височина 1200 метра ще е около 21 градуса, на 2000 метра - около 13 градуса.\r\r\n                \r\n                През първите дни от следващата седмица ще се установи слънчево време. Бързо ще се затопли и във вторник максималните температури ще бъдат предимно между 33 и 38 градуса, по-ниски, до около 30 градуса ще остават по Черноморието, където ще духа бриз.\r\n ", "date": "2019.06.30", "title": "Слънчево и горещо. Температурите до 32 градуса"}
{"url": "https://www.dnes.bg/notifikacii/2019/06/30/zaradi-falshivi-dokumenti-arestuvaha-siriec-i-bylgarka-v-gyrciia.414982", "text": "Сириец и българка са били арестувани от гръцката полиция, заради множество фалшиви паспорти и документи за самоличност, предаде БТА, позовавайки се на Асошиейтед прес.\r\nСмята се, че двамата са продавали документите на мигранти на цена по 5000 евро. Арестите са извършени в Атина в петък, но съобщението за тях беше публикувано вчера.\r\nОсвен гръцки и шведски паспорти бяха открити български и гръцки документи за самоличност, лаптоп, таблет, машина за ламиниране, флашки с информация и листове пластмаса. Ако са успели да продадат подготвените документи, двамата са щели да спечелят близо един милион евро.\r\nСириецът е на 41 години и вече е излежавал присъда за подобна дейност, но неотдавна е бил освободен. При влизането на полицията в апартамента 44-годишната жена се опитала да изхвърли през балкона няколко документа и лаптоп.", "date": "2019.06.30", "title": "Заради фалшиви документи: Арестуваха сириец и българка в Гърция"}
{"url": "https://www.dnes.bg/televizia/2019/06/30/choveshtinata-po-vreme-na-voina-v-izgubeni.413410", "text": "Темата за Втората световна война интерпретира режисьорът Андре Тешине във филма си \"Изгубени\".\r\nСюжетът ни връща в 1940 г., когато немските войски наближават Париж. Паниката от настъплението им е видяна през очите на учителката и вдовица Одил, която заедно с децата си тръгва да бяга от града.\n\r\nФилип е на ръба на пубертета, а Кати е по-малка. По пътя колоната от бежанци е нападната от немски самолети, които избиват наред беззащитните цивилни и опожаряват имуществото им, а Одил и децата й губят всичко.\r\nГероите успяват да променят съдбата си, срещайки Иван, с когото заживяват в собствен свят, откъснат от случващото се край тях.\r\nТешине търси човешкото във времена, в които всеки се бори за собственото си оцеляване. Филмът му изследва тъмното у хората насред красиви кадри, уловили силата на природата.\n                    \n                    \r\n                \r\nРолите са поверени на Емануел Беар, Гаспар Улиел и др. Гледайте \"Изгубени\" на 30 юни от 22.30 часа по телевизия.\r\n ", "date": "2019.06.30", "title": "Човещината по време на война в \"Изгубени\" "}
{"url": "https://www.dnes.bg/obrazovanie/2019/06/30/zavyrshilite-12-klas-plashtat-3-meseca-zdravni-osigurovki.414977", "text": "Тазгодишните ученици, завършили средното си образования, които не са започнали работа, сами трябва да платят здравните си осигуровки. Това напомня приходната агенция, а те са на стойност 22 лева и 40 стотинки на месец.\r\nВ момента, в който влязат в университет, те вече отново ще им бъдат поети. Осигуровките се превеждат на държавата до 25-о число на месеца, припомня bTV.\r\nСпоред говорителя на НАП Росен Бъчваров, опасността идва от това, че ако има три месеца без здравно осигуряване, на четвъртия месец човек губи възможността да ползва здравна осигурителна помощ.\r\nМесец повече ще направи така, че ако човек търси медицинска помощ в някое болнично заведение, тя ще му бъде отказана безплатна, и ще се наложи да е платена.\r\nЗагубените здравни права се възстановяват при плащане на трите вноски назад, но ще са и с начислена лихва.", "date": "2019.06.30", "title": "Завършилите 12 клас: Плащат 3 месеца здравни осигуровки"}
{"url": "https://www.dnes.bg/eu/2019/06/30/sled-6-dni-adski-goreshtini-v-evropa-se-zahlajda.414981", "text": "След шест дни на необичайни горещини температурите в Европа започват да се понижават, предаде Франс прес.\r\nВ петък Франция счупи температурния си рекорд, като отбеляза . \n\n\r\nСпоред метеоролозите се очаква спад на температурите с около 10 градуса в Париж и други градове, макар че източната част от страната ще остане необичайно гореща. Температурата на Иберийския полуостров също спада, макар че термометрите в Мадрид ще покажат 38 градуса.\r\n В Берлин се очакват 38 градуса.\r\nМетеоролозите предричат 35 градуса в Тоскана. До момента дошлата от Сахара гореща вълна взе най-малко 8 жертви, четири във Франция и по две в Испания и Италия. Възможно е тази цифра да се повиши, защото някои от смъртните случаи, за които беше съобщено вчера, са се случили преди дни, отбелязва АФП.", "date": "2019.06.30", "title": "След 6 дни адски горещини: В Европа се захлажда"}
{"url": "https://www.dnes.bg/stranata/2019/06/30/ot-pusto-v-prazno-ot-iuli-s-po-visoki-pensii-no-i-po-skyp-tok.414986", "text": ". Възрастните хора, обаче едва ли ще усетят особено увеличението, тъй като от утре се увеличава и цената на топлата вода и тока средно с 4 на сто.  Като се прибави и инфлацията, реално увеличението ще се компенсира с новите по-високи цени. Единствено природният газ ще бъде по-евтин от 1 юли - с под 1 процент, припомня БНТ.\n\r\nДържавата е предвидила допълнително 277 млн. лева, за увеличение на всички пенсии от 1 юли. Така средната пенсия у нас ще стане 386 лева. Минималната пенсия за стаж и възраст ще нарасне с 12 лева, а социалната със 7 лева.\n\n\r\n. Така около 43 000 души ще получат реалните си пенсии, а други 26 000 ще останат с таван. Изплащането ще започне след седмица.\n                    \n                    \r\n                \r\nПарното и топлата вода ще поскъпнат с 4,5% средно. В София увеличението ще бъде 4,3 на сто, а в Пловдив - 7,4. Най-голямо повишение на цените ще има в Разград и Габрово - над 17 и над 12% съответно. Единствено в Сливен отоплението ще поевтинее. Простата сметка показва, че при средно потребление с две тарифи - дневна и нощна, сметката на битовите потребители ще се увеличи с близо 3 лева на тока и с още 7 лева през зимата за парно.\r\n ", "date": "2019.06.30", "title": " От пусто в празно: От юли с по-високи пенсии, но и по-скъп ток"}
{"url": "https://www.dnes.bg/stranata/2019/06/30/maika-na-dete-s-uvrejdaniia-jertva-na-prismeh-ot-obshtinari.414985", "text": "Майка на две деца, едното от които - с увреждания, твърди че е станала обект на грубо отношение от страна на общински съветник от Варна. Случката се разиграва по време на сесия на Общинския съвет в морската столица на 27 юни, където жената настоява да бъде настанена в общинско жилище.\r\nКалинка Димитрова разказа пред Нова тв, че е била грубо обиждана и заплашвана със саморазправа от общинаря Димитър Карбов. В крайна сметка жената била изведена от залата с полиция.\r\nЖената попада съвсем случайно на общинския съвет с дъщеря си. Дошла да поиска формуляр и решава да посети срещата, защото е свободна за граждани. Жената се поинтересувала от казус за общинско жилище, за което от 2011 г. пуска молба и се е обърнала към всички възможни институции, но все още няма отговор.\r\n                    \n                    \r\n                Тя попитала защо почти 10 години няма отговор, а общинските съветници й се подиграли като й обяснили, че тук не раздават жилища. Жената обясни, че Карбов й направил забележка за облеклото и я попитал няма ли огледало в дома си.\n\r\nСамият Карбов отрича подобно нещо да се е случвало и твърди, че не познава Димитрова и определил случката като политическа нападка. Председателят на Общинския съвет Тодор Балабанов пък заявява, че е  имало размяна на реплики между Калинка и Карбов, но не чул точно какви.\n\r\nДруг общински съветник - Любомир Роев, потвърди, че е станал свидетел на разпра и е чул обидни квалификации.\r\n ", "date": "2019.06.30", "title": "Майка на дете с увреждания - жертва на присмех от общинари?"}
{"url": "https://www.dnes.bg/obrazovanie/2019/06/30/podvodniiat-rif-v-uchebnicite-po-istoriia-sa-ne-faktite-a-obobshteniiata.414864", "text": " установяването на комунистическия режим и прехода към демокрация след падането му през 1989 г. е поднесено манипулативно, подвеждащо или тенденциозно, коментират експерти. Формално, обаче, изискванията са спазени и авторите на учебниците са си свършили работата. Така ли е наистина? \n\n\n\r\n защото фактите, понятията, термините, са там, но начинът, по който са композирани и акцентирани, оставя впечатлението за един нормален политически процес, който в обобщителния урок звучи така: “вярно, че е нямало частна собственост и инициатива, но големите предимства на този режим са ускорената индустриализация и широките социални програми“, коментира проф. Евелина Келбечева, преподавател по европейска и българска история в Американския университет в Благоевград в предаването \"Видимо и невидимо\".\r\n                    \n                    \r\n                , репресии и т.н., остава впечатлението, че това е един режим, едва ли не донесъл благоденствие и добро на българския народ. Т.е. този режим е модернизирал България.\r\nИсторикът припомня пред, че в друг учебник пише, че По такъв начин, тълкуването на режима, 30 г. след падането му и осъждането му със закон в България, в рамките на Европа, базирана на идеологията на хуманизъм и на защита на гражданските права, остава грешно впечатление у 17-годишни деца, които не знаят абсолютно нищо за този период.\r\nПроф. Евелина Келбечева е категорична, че това ще подрони мисленето на две поколения младежи, които тепърва ще започнат да учат по новата програма. Според нея, това е престъпление към гражданското общество в България.\r\n ", "date": "2019.06.30", "title": "Подводният риф в учебниците по история са не фактите, а обобщенията!"}
{"url": "https://www.dnes.bg/eu/2019/06/30/tauyr-bridj-na-125-g-kakvo-e-mojelo-da-ima-vmesto-nego.414980", "text": "Една от емблемите на Лондон - мостът Тауър бридж отпразнува 125-годишнината си с представяне на проектите, които е можело да бъдат построени на негово място, съобщи БТА, позовавайки се на АФП.\r\nПриетият проект за моста има 50 конкурента през 19-и век - някои странни, други направо чудновати. Всички предвиждат отдолу по река Темза да преминават кораби.\r\nЕдиният от тях например предлага мост с пътни платна, издигащи се като спирала - като в съвременните паркинги. Друг е с много полегат наклон, но пътят толкова се удължава, че това е преценено за много изтощително за конете, теглещи каретите. Сред останалите идеи има въртящ се мост, и дори тунел. Макетите са подредени по дължината на самия мост. Предвидени са и десетина концерта в залите на моста.\r\n                    \n                    \r\n                Приетият проект с елегантните две кули и разтварящо се платно става символ на британската столица. Той е построен за осем години. Открит е на 30 юни 1894 г. от бъдещия крал Едуард Седми и съпругата му Александра. На времето е струвал 1,6 милиона лири - около 200 милиона днешни лири (223 милиона евро).\r\nВ онази епоха не всички харесват Тауър бридж. Някои казват, че викторианският готически стил е демоде и не е никак амбициозен. Историята обаче доказва, че са грешили.\r\nКулите на Тауър бридж са високи 65 м, а дължината му е около 250 м. По него всеки ден преминават около 40 000 души и 21 000 превозни средства. Миналата година е посетен от 900 000 туристи.", "date": "2019.06.30", "title": "Тауър бридж на 125 г.: Какво е можело да има вместо него?"}
{"url": "https://www.dnes.bg/akoshtete-vqrvaite/2019/06/30/horoskopyt-vi-za-mesec-iuli.414867", "text": "Юли месец идва не само с високи температури, но и с някои промени. Те ще са свързани предимно с работата, финансите и по-малко с любовта. Какво ви очаква според зодията, вижте в месечния  хороскоп на Az-jenata.bg, изготвен от астролог Петя Георгиева.\r\n\r\nВ разгара на лятото последната тема, която ще ви интересува е дали е слънчево или вали. Служебните и семейни ангажименти ще са по-важни от всичко друго. Най-дефицитният ресурс на работното място ще е времето, с което разполагате. Често ще се налага, освен със своите, да се занимавате и с чужди задачи. Ще получите допълнителни парични постъпления за вложения труд, но и умората ще си каже думата, така че не прекалявайте. Финансовото ви положение ще е стабилно, даже ще имате възможност да погасите предсрочно задълженията си.\r\n                    \n                    \r\n                Почти същата ще е картинката и у дома за семейните представители на вашия знак. Не обещавайте на близките си, че ще свършите работа, за която предварително си знаете, че няма да ви стигне времето, с което разполагате. Ще си развалите отношенията за глупости.\r\nНеобвързаните, ако все пак искате да създадете отношения, излизайте по-често сред хора. Голямата любов няма да дойде и да почука на вратата ви, поднасяйки сърцето си.\r\n\r\nТонусът ви ще е достатъчно стабилен и ще ви зарежда с вдъхновение. Ще ви хрумнат какви ли не идеи за оригинални развлечения, но преди да се заемете с осъществяването им, анализирайте възможностите си прагматично. Промени в професионалния ви статус ще има само, ако вие ги желаете. Нищо няма да бъде принудително. Обемът на работа ще е в рамките на обичайното и вие ще я свършите с очакваното от вас качество. Ще създадете полезни делови контакти.\r\nФинансовото ви положение ще е без промяна, ако не се наложи да направите сериозни и непредвидени разходи свързани с вашето здраве или на някой от близките ви. Необвързаните Телци най-вероятно ще попаднат на интригуваща личност по време на пътуване. Що се отнася до семейните, ще им се наложи да се справят с някои кризисни моменти в отношенията. Ако се налага да разговаряте за стари грешки, направете го спокойно.\r\n", "date": "2019.06.30", "title": "Хороскопът ви за месец юли "}
{"url": "https://www.dnes.bg/eu/2019/06/30/evroliderite-pak-umuvat-koi-shte-nasledi-iunker.414984", "text": " се събират днес за трети път след изборите за Европейски парламент, за да се опитат отново да излъчат следващия председател на Европейската комисия, предаде БТА.\r\nВ предходните две заседания бе установено, че засега нито един от предварителните кандидати за  не събира необходимото мнозинство.\r\n Ако не се постигне единодушие, решението може да бъде взето с квалифицирано мнозинство (55 на сто от държавите в ЕС, представляващи 65 на сто от населението в Общността).\r\nКогато Европейският съвет приеме решение, Европейският парламент трябва да го потвърди с абсолютно мнозинство от поне 376 гласа.\r\n                    \n                    \r\n                 досега заявиха, че биха подкрепили единствено някой от предварителните кандидати за председател на ЕК. Ако ЕП отхвърли предложението на Европейския съвет, държавните и правителствените ръководители имат срок от един месец, за да направят ново предложение на евродепутатите.\r\nПредварителната програма за днешната среща предвижда възможност за продължаване на заседанието и утре. В хода на заседанието се очаква да бъдат обсъдени имена за следващ председател на Европейския съвет, за ръководител на Европейската централна банка (ЕЦБ) и за върховен представител на ЕС по външната политика и сигурността.\r\n трябва да има предвид \"географските и демографските\" различия в ЕС, както и равенството на половете. Председателят на Европейския съвет Доналд Туск уточни по-рано, че ще се стреми поне две от имената в посочения списък за назначенията да бъдат на жени.\r\n ", "date": "2019.06.30", "title": "Евролидерите пак умуват: Кой ще наследи Юнкер?"}
{"url": "https://www.dnes.bg/index/2019/06/30/zalezyt-na-erdogan-duhyt-veche-izleze-ot-butilkata.414861", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Партията на справедливостта и развитието на турския президент Реджеп Ердоган за първи път от 2002 г. загуби общинските избори в Истанбул, където той беше кмет от 1994 г. до 1998 г. \n\r\nТова са втори местни избори в рамките на три месеца, след като турската Върховна избирателна комисия реши да отмени резултатите от изборите на 31 март 2019.\n\n\n\r\n\"Той каза, че няма да има повече избори до 2022 г. Само че голямата база, която Ердоган има в Истанбул, всичките приятелски компании, които получават поръчки с преференции е чиста форма на политическа поддръжка\", каза в предаването \"Видимо и невидимо\" журналистът и политик Асен Агов. \r\n                \r\n                \r\nТой припомни, че в общинския съвет на Истанбул остава мнозинството на партията на Ердоган. \n\r\n\"На Имамоглу ще му бъде много трудно да прокарва всичко онова, което обещава, през един общински парламент, който е с друго мнозинство. Т.е., ще трябва да прави компромиси\", допълни Асен Агов. Той е по-скоро скептичен, \"че така бързо ще дойде промяната. Но духът е излязъл от бутилката\".\n\r\nЦялото предаване гледайте по от неделя от 17:30.", "date": "2019.06.30", "title": "Залезът на Ердоган? Духът вече излезе от бутилката!"}
{"url": "https://www.dnes.bg/eu/2019/06/30/vnimanie-shofiori-gyrciia-s-po-strogi-nakazaniia-na-pytia.414989", "text": "Гърция въвежда по-строги санкции за шофьорите от 1 юли 2019 г. Министерство на външните работи  обръща внимание на българските граждани, планиращи пътуване в страната,  че новата уредба предвижда редица изменения относно наказанията за  нарушения на правилата за движение по пътищата.\r\nСпоред новите правила, затвор може да грози водачи на автомобили, шофиращи в нетревзво състояние или под влияние на наркотични вещества.\n\r\nВ съобщение на министерството се посочва, че разпоредбите, засягащи  водачите на МПС, са визирани в чл. 290 А \"Опасно шофиране\". Санкции има и за онези, които шофират по национален или  второстепенен път в насрещното платно, в пешеходни зони, на тротоар, или  шофира технически неизправен или претоварен автомобил , или участва в  гонки и причини риск за човек, се наказва с лишаване от свобода поне  една година.\r\n                    \n                    \r\n                Ако в същите случаи бъде предизвикана опасност за чуждо имущество,  наказанието е лишаване от свобода за срок до 3 години или глоба, а при  причиняване на тежка телесна повреда или щета върху обществени  съоръжения, наказанието е лишаване от свобода при строг режим до 10 години.\r\nАко при посочените случаи бъде причинена смъртта на друго лице, е  предвидено лишаване от свобода при строг режим за срок от поне 10 години. В  случай на предизвикване на смърт на по-голям брой хора, съдът може да  определи доживотен затвор при строг режим.", "date": "2019.06.30", "title": "Внимание шофьори: Гърция с по-строги наказания на пътя"}
{"url": "https://www.dnes.bg/stranata/2019/06/30/za-letovnicite-kyde-se-chaka-na-granichnite-punktove.414994", "text": "Интензивен е трафикат на границите с Румъния, Сърбия и Турция. Очаква се да е такъв и на границата с Гърция, съобщиха от \"Гранична полиция\" за \"Фокус\".\n\r\nНа българо-сръбската граница шофьорите на леки автомобили трябва да се въоръжат с търпение при преминаване на  ГКПП \"Калотина\". На българо-македонската трафикът е нормален на всички гранични контролно-пропускателни пунктове.\r\nНа българо-гръцката граница трафикът същое нормален за всички гранични контролно-пропускателни пунктове. През деня се очаква, обаче да се засили движението при ГКПП \"Кулата\" и ГКПП \"Маказа\". Препоръчва се да се използва граничния пункт при Илинден, Златоград, Ивайловград и ГКПП \"Капитан Петко Войвода\".\r\n                    \n                    \r\n                На българо-турската граница трафикът е интензивен на ГКПП \"Капитан Андреево\" за товарни автомобили на изход.\r\nНа българо-румънската граница на ГКПП \"Дунав мост-Видин\" трафикът е интензивен на изход за товарни автомобили. На ГКПП \"Дунав мост-Русе\" трафикът е интензивен на вход за леки автомобили.", "date": "2019.06.30", "title": "За летовниците: Къде се чака на граничните пунктове..."}
{"url": "https://www.dnes.bg/notifikacii/2019/06/30/zaradi-sistemen-tormoz-mladej-se-oplaka-ot-bashta-si.414992", "text": "15-годишно момче подаде сигнал, че е тормозено от своя баща, съобщава \"Фокус\". Случаят е от Разград, а сигналът бил подаден на 28 юни около 21.00 часа.\r\nСпоред данните, 40-годишният баща е нанесъл побой над сина си, а младежът се оплакал от системен физически тормоз, който родителят упражнява над него, братята и сестрите му.\r\nПо случая е образувано досъдебно производство по чл. 131, ал1, т.5 от Наказателния кодекс. Бащата е задържан в Районното управление в града.", "date": "2019.06.30", "title": "Заради системен тормоз: Младеж се оплака от баща си"}
{"url": "https://www.dnes.bg/akoshtete-vqrvaite/2019/06/30/kak-da-prigotvite-edni-ot-nai-zdravoslovnite-hrani.414866", "text": "Качествено птиче и червено месо, бобови растения, ядки, свежи плодове, подправки и зеленчуци... Това са само част от здравословните храни, които е добре да присъстват в менюто ни, ако искаме да бъдем в добра форма, да се чувстваме енергични.\r\nОбичате ли да си приготвяте смути? А знаете ли кои съставки може да добавите към него, за да бъде максимално полезно и не толкова калорично? Повече за тях вижте тук, а в следващите редове споделяме няколко идеи за това какво да приготвите с едни от най-полезните храни.\r\n\r\nАвокадото съдържа едни от най-полезните омега-3 мастни киселини, калий, витамини Е, К, В4. Подходящо е за диетични режими на хранене, защото е от онези полезни мазнини, които благоприятстват отслабването. Най-лесният начин да го консумирате е като си приготвите салата с него или вкусен тост. \r\n                    \n                    \r\n                \r\nАко не страдате от непоносимост към овесени ядки, многобройните рецепти приготвени с тях засищат, дават енергия и подобряват перисталтиката на червата. Здравословно приготвени, овесените ядки ни осигуряват витамин Е, антиоксиданти и глутамин, помагат в отслабването, контрола на холестерола. Под формата на каша с плодове, мед и канела, кекс или палачинки, не пропускайте да ги направите част от вашето меню.\r\n\r\n", "date": "2019.06.30", "title": " Как да приготвите едни от най-здравословните храни"}
{"url": "https://www.dnes.bg/politika/2019/06/30/korneliia-ninova-gotvi-rokadi-v-izpylnitelnoto-biuro-na-bsp.414997", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Корнелия Нинова готви рокади в изпълнителното бюро на БСП, които представи пред партията днес на Позитано 20.\r\nКорнелия предложи на Пленума на БСП съставът на Изпълнителното бюро на партията да се разшири от 15 на 21 души. Лидерът на БСП предлага от ръководния орган да бъде отстранен Валери Жабрянов. Според мотивите за отстраняването му са нарушен екипен принцип, липса на активност в идейни дискусии, както и неучастието му в Парламентарната асамблея на Съвета на Европа.\r\nНа вниманието на Борото са предложени кандидатурите на общинстия съветник от Столичния общински съвет Милка Христова, депутатите Стоян Мирчев, Георги Свиленски, Весела Лечева и Манол Генов, председателят на Младежкото обединение в БСП Николай Бериевски и Асен Гагаузов.\r\n                    \n                    \r\n                Идеята на Нинова е по този начин да се разшири кръгът на лицата, които взимат решения за партията съобщава \"Фокус\".\r\nНинова е поискала също така да има повече депутати в Бюрото, за да се подобри връзката на органа с парламентарната група, както и повече представители на местната власт.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\"В БСП настъпиха дълбоки промени през последната година. Критичното мнение се отстранява\", посочи Жаблянов пред\r\nПо думите му в социалистическата партия се установява едноличен режим на управление.\r\nСпоред депутата Антон Кутев председател на предизборния щаб на партията трябва да е Корнелия Нинова и никой друг. Голямата грешка на този предизборен щаб, който е работил досега, е, че не тя е била председател. В отговор на въпрос дали трябва от Изпълнителното бюро на партията да бъде отстранен Валери Жаблянов, Кутев каза, че в партията председателят определя кой ще е член на Бюрото.\r\nТой посочи, че също е бил отстранен от ИБ преди време. \"Решава председателят и те отстранява, в това няма драма\", каза той и допълни, че не е сигурен дали ще бъде отстранен само Жаблянов. Тя сигурно ще има по-големи тези и някаква теза за причината, коментира още депутатът, цитиран от БТА.\r\nНародният представител Красимир Янков изрази надежда, че на днешното заседание няма да се направи \"опит за чистка\" в ръководството. Той посочи, че ще изрази съпротива, ако се прави чистка в партията. Предполагам, че ръководството и Корнелия Нинова са наясно, че преди избори никой не освобождава подготвени административно и политически служители в една партия, каза той и допълни, че ако се правят съкращения сега, то се залага да няма координация в предстоящите избори и те да се правят трудно.\r\nОсвен рокадите на националният съвет се очаква да бъде коментирано и финансовото състояние на партията, която трябва да връща доста голяма сума пари от надвзетите субсидии и за промяна на председателя на предизборния щаб на партията.\n\r\n \r\n \r\n\n\r\n\n\r\n ", "date": "2019.06.30", "title": "Корнелия Нинова готви рокади в изпълнителното бюро на БСП"}
