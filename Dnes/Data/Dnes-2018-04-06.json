{"url": "https://www.dnes.bg/notifikacii/2018/04/06/idva-li-vi-v-poveche-slujebnoto-naprejenie.372821", "text": "Ако си мислите, че ви липсва дисциплина и се чувствате зле всеки път, когато не успеете да свършите всички планирани задачи в офиса, помислете отново. Оказва се, че една здравословна доза самосъстрадание всъщност ни помага да формираме полезни навици и ни дарява с повече здраве. Как да си сложим „спирачки” и да намалим темпото, за да се погрижим за здравето си? \r\nПрез последното десетилетие различни психолози работят върху идеята, че да изпитваме състрадание, но не към другите, а към себе си – т.е. да се щадим, да сме по-грижовни и внимателни към самите нас - е много важно за здравословното ни състояние (и емоционално, и физически). Изследване от 2017 г. например, публикувано в Health Psychology Open, разкрива, че хората, които имат по-високи нива на самосъстрадание, се справят по-добре със стреса в ежедневието си, независимо дали става дума за работния стрес, за проблеми с близките или дори за баналното попадане в задръстване, когато бързаме за важна среща. Те преодоляват стресовите фактори по-бързо и за по-кратко задържат вниманието си върху тях. Това е важно, защото хроничният стрес нанася директно вреда на здравето с физическите реакции като скокове на кръвното налягане и кръвната захар, както и с потискане на работата на имунната система. Но освен всичко това, когато човек по-трудно преодолява стреса, по-често използва нездравословни краткосрочни механизми за справяне с напрежението като пушене, злоупотреба с алкохол и кофеин, а също и прекаляване с вредни храни.\r\n \r\n\r\n \r\nХората, които са грижовни по природа и винаги готови да помогнат на останалите, често изпитват трудности да се погрижат по същия начин за себе си. За да можете да давате на другите обаче, първо трябва да дадете на самите себе си, предупреждават психолозите.\r\n \r\n", "date": "2018.04.06", "title": "Идва ли ви в повече служебното напрежение?"}
{"url": "https://www.dnes.bg/politika/2018/04/06/analizatori-syrbiia-shte-prisystva-na-sreshtata-za-balkanite.372940", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Румъния, Кипър, Испания и Сърбия са близо до решение да не присъстват на срещата на върха на ЕС за Западните Балкани на 17 май в София. Като причина за това се изтъква, че тези страни не желаят да сядат на една маса с представители на Косово.\n\r\nЩе бъде ли успешна срещата? Възможно ли е да се стигне до бойкот и до какво може да доведе всичко това – коментират Коста Филипов и Любчо Нешков в предаването \"Брюксел 1\" по .\n\r\n\"Не съм убеден, че в този момент трябва да говорим за някакъв вид бойкот. Според мен в дипломацията има достатъчно много форми и практики на подобни срещи да се намират някаква деликатна дипломатическа форма.\", каза в студиото Коста Филипов.\r\n                    \r\n                    \r\nКакви са възможните сценарии?\n\r\n\"Това е шанс Сърбия да излезе от тоталната международна изолация, в която се намира, и съм убеден, че ще присъства на срещата. Сърбия не може да си позволи този гаф.\", коментира Любчо Нешков.\n\r\nКакво още казаха анализаторите – гледайте в предаването \"Брюксел 1\" в събота, 17:30.", "date": "2018.04.06", "title": "Анализатори: Сърбия ще присъства на срещата за Балканите"}
{"url": "https://www.dnes.bg/mish-mash/2018/04/06/receptata-za-vkusen-kozunak-tainite-na-hlebarite.372941", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Два дни преди Великден подготовката за един от най-големите християнски празници кипи с пълна сила. Пазарът е залят с некачествени козунаци, а цените все повече растат.\r\nКак сами можем с много любов и качествени продукти да направим вкусен козунак за цялото семейство?\r\nТайните стъпки издават професионалните пекари в предаването \"Околосветско\" по Bulgaria ON AIR.\r\nПо какво да познаем качествения продукт – карамелен цвят, конците, които се образуват в тестото.\r\n\"За да бъде качествен един козунак, той трябва да има правилните продукти. Без изкуствен цвят.\", сподели хлебарят.\r\nИма ли \"бърза\" рецепта за вкусен великденски козунак и каква е най-голямата тайна?\r\n\"Най хубавият козунак е този, който е изпечен вкъщи заедно със семейството.\"", "date": "2018.04.06", "title": "Рецептата за вкусен козунак – тайните на хлебарите"}
{"url": "https://www.dnes.bg/stranata/2018/04/06/motorist-zagina-v-haskovo-sled-sblysyk-s-mikrobus.372942", "text": "Моторист загина на място в Хасково при пътно-транспортно произшествие в ранния следобед днес, съобщиха от МВР. \r\nИнцидентът е станал на бул. \"Съединение\" на изхода на града към Харманли в посока центъра.\r\nМотористът вероятно е изпреварвал микробус, но двете превозни средства са се сблъскали.\r\nСамоличността на загиналия се уточнява.\r\n ", "date": "2018.04.06", "title": "Моторист загина в Хасково след сблъсък с микробус"}
{"url": "https://www.dnes.bg/notifikacii/2018/04/06/skripal-se-podobriava-systoianieto-mu-veche-ne-e-kritichno.372943", "text": "Бившият руски двоен агент Сергей Скрипал вече не е в критично състояние и реагира добре на лечението след атаката с нервнопаралитично вещество миналия месец, съобщи болницата в Солсбъри, цитирана от Ройтерс.\n\n\n\r\n\"Той реагира добре на лечението, състоянието му бързо се подобрява и вече не е критично\", заяви Кристин Бланшард, медицински директор в Окръжната болница в Солсбъри, пише БТА.\r\nНовината за неговото подобряване идва ден след като стана ясно, че и неговата дъщеря Юлия вече е добре и се възстановява.", "date": "2018.04.06", "title": "Скрипал се подобрява, състоянието му вече не е критично"}
{"url": "https://www.dnes.bg/obshtestvo/2018/04/06/bylgarskiiat-velikden-zagubihme-li-viarata-si-kato-narod.372944", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Два дни преди големия християнски празник - какъв е българският Великден? Ако смисълът на Христовото разпятие е Възкресението, то с какви мисли и чувства ние, българите, посрещаме трудностите в личната и националната си съдба? \r\nЗа българските страдания, страсти и надежди – в предаването \"Околосветско\" гостуват актрисата Латинка Петрова и историкът Петър Стоянович.\r\n\"Човек е длъжен постоянно да се надява и да вярва, защото иначе не ни остава нищо друго.\", коментира в предаването Петър Стоянович.\r\n\"Българите сме печена нация и се гордея с нея. Съумяваме с всичко\", каза пред Bulgaria ON AIR актрисата Латинка Петрова.", "date": "2018.04.06", "title": "Българският Великден – загубихме ли вярата си като народ?"}
{"url": "https://www.dnes.bg/sofia/2018/04/06/diado-pochina-pri-pojar-v-doma-si-v-j-k-zona-b19.372945", "text": "82-годишен мъж е загинал при пожар тази сутрин в София, съобщиха от МВР.\r\nСигналът за пожар в апартамент в ж.к. Зона Б19 е подаден малко след 6.00 часа.\r\nНа мястото са изпратени два пожарни автомобила и линейка. В жилището е открито тялото на 82-годишния собственик.\r\nПричините са в процес на установяване.\r\n ", "date": "2018.04.06", "title": "Дядо почина при пожар в дома си в ж.к. Зона Б19"}
{"url": "https://www.dnes.bg/notifikacii/2018/04/06/kadri-predi-biagstvoto-pelov-i-kolev-chakat-da-poluchat-veshtite-si.372946", "text": "\nМВР пусна снимки от затвора, на които се виждат Радослав Колев и Владимир Пелов в деня на бягството им.\n\n\n\n\r\nНа тях се вижда как двамата мъже чакат да получат вещите си в същия ден. Други изобразяват движението им в затвора, пише БТА.\r\nНа една от снимките Колев е застанал в позиция, като държи ръцете си зад гърба. Разследващи предположиха, че в този момент той има оръжие.\r\nКолев и Пелов избягаха от затвора на 3 април, като дори бяха въоръжени, заплашиха дежурни надзиратели с пистолет, вкаран предварително в затвора.\r\nИздирването им продължава вече четвърти ден.\r\nОт МВР предупреждават, че избягалите затворници са изключително опасни и призовават и при най-малкото съмнение гражданите да сигнализират на тел. 112.", "date": "2018.04.06", "title": "Кадри преди бягството: Пелов и Колев чакат да получат вещите си"}
{"url": "https://www.dnes.bg/obshtestvo/2018/04/06/bog-na-edna-chetka-razstoianie-deca-risuvat-ikoni.372947", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Всяка събота десетки деца се събират под купола на столичния храм \"Покров Богородичен\", решени да научат изкуството на иконописа. \r\nСъздател на школата \"Захари Зограф\" е бившата учителка Младенка Ланджева, която преди 20 години решава да запали пламъка в детските сърца.\r\nНа курса идват деца от всички възрасти, а това на което ги учим, най-вече е смирение. За да нарисуваш икона ти е нужна вяра и умение да бъдеш смирен, разказа Младенка пред Bulgaria ON AIR.\r\nИконите на децата намират своето достойно място в изложба по повод 20-годишния юбилей на курса по иконипис. След изложението иконите ще бъдат разположени в българската църква в Люксембург.\r\nА защо децата предпочитат рисуването пред компютърните игри, разказват шестгодишният художник Орлин, близнаците Димитър и Георги Горчеви и Невена Джевезова.\r\n ", "date": "2018.04.06", "title": "Бог на една четка разстояние - деца рисуват икони"}
{"url": "https://www.dnes.bg/eu/2018/04/06/puchdemon-na-svoboda-sreshtu-garanciia-ot-75-hil-evro.372935", "text": "Бившият премиер на Каталуния Карлес Пучдемон ще излезе на свобода срещу гаранция от 75 хил. евро. Това стана след като германски съд реши, че обвиненията в бунт не са достатъчни, за да го екстрадират обратно в Испания.\n\n\r\nМакар и на свобода Пучдемон няма да има право да напуска Германия без разрешението на германската прокуратура, съобщава Bulgaria ON AIR.\r\nОсвен това бившият каталунски лидер трябва да има германски адрес и поне веднъж седмично да се явява в полицията.\r\nПрипомняме, че Пучдемон беше задържан на границата в Германия, в опит да се завърне в Белгия, където се укрива от месеци.\r\n ", "date": "2018.04.06", "title": "Пучдемон - на свобода срещу гаранция от 75 хил. евро"}
{"url": "https://www.dnes.bg/notifikacii/2018/04/06/alergiia-kym-parfiumi-koshmar-v-toploto-vreme.372769", "text": "Кой не употребява парфюми? Всеки има любими аромат и марка. Някои жени и мъже използват дезодорант, отделно си слагат тоалетна вода или парфюм. Но различните им съставки могат да раздразнят кожата, а понякога да доведат и до по-сериозни проблеми. \r\nПроучване на университета в Синсинати показва, че един на трима души има здравословен проблем, предизвикан от употребяване на изкуствени аромати, а един на 20 души е алергичен към тези съставки. Ако имаме събреж по кожата, астма, алергия, силно главоболие или замаяност, дори понижено либидо, то тогава трябва да потърсим дали причината не е в някой от ароматите в козметиката (или мокри кърпички, препарати за почистване). \r\n \r\nЧувствителността към изкуствени аромати може да се развие във всяка възраст, твърди Нийл Као, алерголог и имунолог от Грийнвил, Южна Каролина. Той пояснява, че някои аромати са много по-силни и концентрирани в сравнение с тези в природата. Затова на организма му е много трудно да разпознае техните молекули и му е по-лесно да ги игнорира.\r\n \r\nСъществува така наречената контактна алергия – към парфюми, тоалетни води и друга козметика с по-тежки съставки, която при досег с кожата отключва заболявания като дерматит и екзема. Кожата сърби, зачервява се и се напуква под въздействието на конкретни молекули.  Но понякога реакцията не се появява веднага.\r\n \r\n\r\n ", "date": "2018.04.06", "title": "Алергия към парфюми – кошмар в топлото време"}
{"url": "https://www.dnes.bg/top-novini/2018/04/06/erdogan-shte-nasochi-kym-trymp-putinskite-s-400-che-i-tankove.372846", "text": "Анкара може да договори с Москва още редица проекти в отбранителната промишленост освен покупката на С-400. Това заяви във вторник, 3 април, президентът на Турция Реджеп Тайип Ердоган на съвместна пресконференция с руския държавен глава Владимир Путин.\n\r\n\"Стигнахме до споразумение по темата С-400. Предприемайки конкретни стъпки по тази тема, може да развиваме сътрудничество и по други въпроси, засягащи отбранителната промишленост\", подчерта Ердоган.\n\r\nОт своя страна Путин заяви, че \"по молба на нашите турски партньори и приятели\" Русия ще ускори доставката на зенитно-ракетните комплекси.\n\r\nС доставките на С-400 нещата са кажи-речи ясни (по-късно зам.-шефът на секретариата по отбранителна промишленост Исмаил Демир уточни, че те ще започнат по-рано от предвиденото - през юли 2019 г.), но намерението на Турция за сътрудничество с Руската федерация в проекти от отбранителната индустрия изглежда интригуващо.\r\nДа не забравяме, че турските отбранителни предприятия с охота използват чуждестранния опит за създаване на собствени модели оръжия. А тъкмо сега Анкара среща трудности в осъществяването на ред амбициозни начинания, пише Андрей Полунин, \"Свободная пресса\".\n\r\nПолитически разногласия с ЕС спъват например проекта за най-новия турски танк \"Алтай\". Турската компания \"Отокар\" сключи с южнокорейската \"Хюндай Ротем\" договор за съвместното му разработване като основен боен танк за въоръжените сили на Турция. В работата се включи австрийското дружество \"Острия'с Ей Ви Ел лист\", което трябваше да проектира двигателя и да предостави съответните технологии на турската страна. В края на 2016 г. обаче отношенията между Анкара и Виена се влошиха и договорът се провали. Теоретично Русия би могла да запълни тази празнина.\n\r\nСериозно постижение на турската отбранителна промишленост е и създаването на собствени ударни безпилотни летателни апарати. В края на 2015 г. войската на Турция получи за пръв път такива дронове - дотогава с подобни въоръжения разполагаха само САЩ, Китай, Пакистан, Иран и Израел. Анкара взе решение да разработва безпилотна техника през 2004 г., след като Щатите отказаха да доставят на Турция ударни дронове \"Рипър\" и \"Предътър\". За да напредне в тази посока, Турция планира да се възползва от техническите ресурси на украинския концерн \"Антонов\". Украйна обаче не е много надежден партньор, а Русия може не по-зле да подпомогне турците с авиационни технологии.\n\r\nТурското ръководство обмисля и създаването на собствен изтребител от пето поколение. Това заяви през юни 2017 г. Фикри Ъшък, по онова време министър на отбраната. \"Не е лесна работа, но ако се действа в екип, няма нищо невъзможно\", отбеляза Ъшък. Русия със сигурност има капацитета да стане част от този екип.\n\r\nНакрая, Турция развива доста активно ракетостроителния си отрасъл. През 2016 г. турското отбранително ведомство изпробва система за ПВО със среден обсег \"ХИСАР-О\" - рожба на местните компании \"Аселсан\" и \"Рокетсан\". По-рано те създадоха система за ПВО с малък обсег \"ХИСАР-А\". Освен това от 2009 г. \"Рокетсан\" разработва ракети с голям обсег, както и комплекси за изстрелването им. Помощ от Москва няма да е излишна и за ракетостроенето в съседната страна.\n\r\nКакво стои зад желанието на Анкара да разшири военнотехническото сътрудничество с Москва; готова ли е Русия да откликне?\n\r\nДнес Турция наистина е в твърде трудна ситуация - посочва Сергей Ермаков, експерт на Руския институт за стратегически изследвания (РИСИ). - Наред с дълбоките противоречия между Анкара и европейските й съюзници, стигащи до равнище НАТО, виждаме и разногласия със САЩ по повод това как трябва да изглежда картата на Близкия изток. В тази връзка през управлението на Ердоган Турция лансира собствени амбициозни външнополитически проекти - от регионално стратегическо ниво. И тук за нея е много важно да намери верния баланс между силовите центрове.\n\r\nКакто показа скорошната среща между Ердоган и Путин, Турция разглежда Русия като сериозен играч. И в новите условия военнотехническото сътрудничество започва да играе ролята на политически инструмент. Не само инструмент за установяване на партньорски отношения, но и за формиране на ново пространство на сигурността, за каквото вече отдавна говори Русия. В крайна сметка става дума за изграждане на полицентричен свят, който да не бъде разделен на блокове, включително военни.\n\r\nВ този аспект стратегическите интереси на Руската федерация и на Турция се срещат на оперативно ниво - в търговията с оръжия и средства за производството им.\r\nСъщевременно ред моменти влияят вече негативно на перспективите за сближаване между Москва и Анкара. На първо място - политическият натиск върху Турция от страна на Съединените щати.\n\r\nВашингтон следи твърде отблизо развитието на руско-турските отношения, схващайки, че в крайна сметка то може да увреди новата архитектура на европейската сигурност, градена от американците. Ще отбележа, че Турция в случая е сред ключовите играчи, но има риск да наруши единството на натовските редици. И случи ли се нещо подобно, цялата система за възпиране на Русия просто ще рухне.\r\nТъкмо затова тази отделна насока в сътрудничеството между Анкара и Москва - военнотехническата, добива специално и много сериозно значение.\n\r\n\"Свободная пресса\": - Ако се стигне до разширяване на това сътрудничество, кога и какви ще бъдат резултатите?\r\nТрудно е да кажем колко бързо ще стане факт това разширяване. По този път има не само политически, но и техническо-бюрократични ограничения, свързани с нормативно-регулаторната уредба в Руската федерация.\n\r\nКолкото до конкретните насоки в евентуалното сътрудничество, става дума за перспективни видове оръжия, определящи облика на днешните и на бъдещите въоръжени конфликти. На първо място говоря естествено за нови авиационни платформи от поколения \"5\" или \"5+\", също и за безпилотни роботизирани апарати с автоматизирани системи за управление.\n\r\nОт друга страна Турция има нужда да модернизира наземните си бронирани платформи - танкове и бойни машини. Това е остър проблем за Анкара с оглед ситуацията в граничните области, където се водят бойни действия срещу терористи. Тази модернизация също може да стане перспективен сектор от сътрудничеството с Русия.\n\r\nЩе добавя, че Руската федерация добре разбира къде минават границите на военнотехническото сътрудничество. Турция, поне засега, остава членка на НАТО; освен това Русия неведнъж ясно е заявявала, че при доставките и съвместното производство на оръжия Москва спазва следния принцип: те не бива да нарушават регионалния силов баланс и да водят до напрежение. Същите съображения ще доминират и в случая с Турция.\n\r\n\"Свободная пресса\": - Какви са шансовете, развивайки военнотехническото сътрудничество, да отцепим Анкара от Вашингтон?\n\r\nГлавната ни задача е регионалната стабилност. А Турция не е само наш съсед, тя е и ключова страна, свързваща Европа с Близкия изток.\n\r\nЗа Москва е от принципно значение, че не желаем да разглеждаме Анкара в контекста на геополитическата конкуренция. Искаме да предложим нов дневен ред - сътрудничество в рамките на един полицентричен свят. Затова не искаме да откъснем Турция отнякъде и да я включим в нещо друго, създавайки нов блок с тази държава. Още повече, че с Турция просто не може да имаме пълноценен съюз - блок срещу някого, трябва да отчетем и този факт.\n\r\nВсъщност се обявяваме само против това на преден план да излизат междудържавни противоречия, криещи риска да прераснат в междудържавен конфликт в региона. Точно в тази насока има шанс да напреднем, развивайки нормални отношения с Анкара.\r\n/БТА/", "date": "2018.04.06", "title": "Ердоган ще насочи към Тръмп \"путинските\" С-400, че и танкове"}
{"url": "https://www.dnes.bg/obshtestvo/2018/04/06/vegani-mesoiadni-velikden-otprishti-novi-nizki-strasti.372928", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Пореден протест на веганите у нас се проведе вчера. Този път недоволството им е насочено към Българската православна църква. Те искат официално цървата да се обяви против жертвоприношенията на животни и да забравни на всичките си служители да ходят на жертвоприношения.\n\r\n\"Не подкрепяме жертвоприношенията, това не трябва да се прехвърля в християнството. Защо трябва да отнемаме живот на едно живо същество?\", настоя зам.-председателят на Българския вегански съюз Явор Карапетров пред .\n\r\nТой подчерта, че хората могат да си набавят абсолютно всички необходими съставки и без консумацията на месо.\r\n                    \r\n                    \r\n\"Когато хората са недоволни, излизат на протест и изказват своето мнение. Ако не подкрепяме насилието, наистина можем да не го подкрепяме\", отбеляза Карапетров.\n\n\n\n\n\r\n\"Бих искал да съм роден веган, но не съм. Осъзнали сме, че можем да живеем без да причиняваме насилие\", каза още той и призова всички хора да се поставят на мястото на животните и да си представят страданието, което те трябва да изживеят.\n\r\nНа коренно противоположното мнение е готвачът и телевизионен водещ Ути Бъчваров. Цивилизациите се развиват, но и те са окъпани в своите грехове и изцапани с кръв, твърди той.\n\r\n\"Едни хора са решили да изразят свое мнение - най-малкото това е обидно. Няма смисъл от агресия в това прекалено стресирано време. Не можеш да промениш статуквото и започваш да ставаш агресивен. Не можеш да отидеш и да кажеш на един свещеник - \"не казвай молитва за курбан\", коментира Бъчваров протеста на веганите.\n\r\n\"Веганството се превърна в страхотна мода, в която се включват все повече хора. Животните умират, защото такава е цивилизацията, такава е природата\", посочи още кулинарят в \"България сутрин\".\n\r\nГеорги Челебиев е сред веганите, които не са се включили в последния протест. Той не подкрепя конкретната форма на протест, но и не я определя като крайна.\n\r\n\"Глупаво е веганството да се ограничава до кухнята. Няма нужда да убиваме животни за да се нахраним. Веганството е един от начините да причиняваме минимално страдание в света\", сподели своята гледна точка Челебиев.\r\n ", "date": "2018.04.06", "title": "Вегани – месоядни! Великден отприщи нови низки страсти"}
{"url": "https://www.dnes.bg/usa/2018/04/06/trymp-izteglia-us-voiskite-ot-siriia-no-koga.372913", "text": "Президентът на САЩ Доналд Тръмп иска да изтегли американските войници от Сирия, но е наредил изрично да не бъде обявяван точен график, предаде Асошиейтед прес, като се позова на петима служители на неговата администрация.\n\n\r\nТръмп е дал краен срок от 5-6 месеца за изтегляне на американския контингент. В същото време той внимава да не излиза с точен график.\r\nПрезидентът на САЩ критикуваше своя предшественик Барак Обама и други, че са обявявали военните си планове предварително, отбелязва БТА.\r\nСпоред цитираните източници Тръмп разкритикувал остро своите съветници на среща във вторник за парите, похарчени от Съединените щати в Близкия изток. САЩ не получиха нищо за човешките загуби и похарчените пари по-конкретно в Сирия, казал той.\r\r\n                    \r\n                    Цитираните източници пожелали да запазят анонимност, тъй като нямат разрешение да говорят по тези въпроси.\r\nНяма промяна в американската военна мисия в Сирия, заяви междувременно говорителката на министерството на отбраната на САЩ Дейна Уайт, цитирана от Франс прес.\r\nТя припомни, че целта на Съединените щати е победа над терористичната групировка \"Ислямска държава\".\r\nОколо 2000 американски военни са разположени в Сирия според Пентагона.", "date": "2018.04.06", "title": "Тръмп изтегля US войските от Сирия, но кога?"}
{"url": "https://www.dnes.bg/health/2018/04/06/kafe-burgeri-7-hrani-i-napitki-ot-koito-boli-glava.372833", "text": "Колко често страдате от главоболие? Въпреки че има редица причини за появата на това неразположение, едва ли предполагате, че те могат да се крият в някои от любимите ви храни и напитки.\r\nКои от тях могат да предизвикат главоболие, вижте в следващите редове.\r\n\r\nГлутен е протеин, който се съдържа в житните продукти като пшеница, ръж и ечемик. Тези храни, както и продуктите, произведени от тях, могат да предизвикат мигрена при хора, които са показали непоносимост към глутен. Също така глутен бива добавян и в редица други продукти за сгъстяване като колбаси, сосове.\r\n\r\nКиселите плодове съдържат много киселини, които могат да повлияят на нивата на рН в тялото и да увеличат риска от появата на главоболие. Също така, тези плодове съдържат и тирамин и хистамин, които също могат да повлияят на вашето здраве, ако тялото ви не е толерантно към тях. \r\r\n                    \r\n                    ", "date": "2018.04.06", "title": "Кафе, бургери... 7 храни и напитки, от които боли глава "}
{"url": "https://www.dnes.bg/stranata/2018/04/06/umyrtviha-6000-patici-zaradi-ptichi-grip-v-s-zimnica.372929", "text": "\r\nОколо 6000 патици от ферма в стралджанското село Зимница, заразени от вируса на \"птичия грип\" тип H5N8, са умъртвени и загробени. Ветеринари са дезинфекцирали птицефермата. Това съобщи за БТА ръководителят на Областната дирекция по безопасност на храните на д-р Николай Георгиев.\r\nОгнището на високопатогенната инфлуенца по птиците е възникнало в нова сграда, добре изолирана от прелетни птици. Ветеринари проучват мястото, за да се открият причината за заразата, допълни Георгиев.\r\nОбособена е 3-километрова предпазна зона и 10-километрова наблюдавана зона около животновъдния обект. Забранени са търговията и придвижването на домашни и диви птици и яйца за разплод, организирането на панаири, пазари и изложби на животни в региона.\r\nСобствениците на убитите птици ще бъдат обезщетени по пазарни цени. В началото на ноември миналата година в стралджанските села Зимница и Чарда бе открито огнище на \"птичи грип\" и бяха умъртвени около 70 000 пилета и гъски.", "date": "2018.04.06", "title": "Умъртвиха 6000 патици, заради \"птичи грип\" в с. Зимница"}
{"url": "https://www.dnes.bg/notifikacii/2018/04/06/prezidentkata-na-iujna-koreia-s-prisyda-24-godini-zatvor.372926", "text": "Бившата южнокорейска президентка Пак Гън-хе бе осъдена на 24 години затвор по делото срещу нея за злоупотреба с власт, корупция, принуда, приемане на подкупи и разгласяване на държавни тайни, предадоха световните агенции.\r\nСрещу Пак бяха повдигнати общо 18 обвинения, припомня Йонхап. По-рано днес съдията Ким Сен-ун от сеулския окръжен съд, в който се гледа делото, обяви Пак за виновна, допълва Франс прес. Вината на Пак бе призната по 16 обвиненя, в това число злоупотреба с власт, принуда, корупция, получаване на подкупи, разпространяване на държавни тайни, изнудване и др, допълва ТАСС.\n\r\nСъдията по делото каза, че бившата президентка е виновна за това, че е принудила южнокорейски фирми да изплатят 77,4 милиарда вона (59 милиона евро) на две фондации, които са контролирани от нейната довереница и приятелка от 40 години Чхуе Сун-сил, добавя Франс прес. Съдията каза, че Пак и Чхуе са заговорничили, за да получат тези десетки милиарди вона от такива големи конгломерати като например Самсунг, предаде Ройтерс. Средствата освен за фондациите на Чхуе са отивали и за семейството й, пише БТА.\rБившата президентка освен в принуждаване на общо 53 фирми фирми да даряват пари за фондациите на Чхуе, бе обвинена и в приемане на 59,2 милиарда вона подкупи от Самсунг, Лоте и други компании в замяна на услуги. Тя бе заподозряна и, че е оставила Чхуе да се бърка в държавните дела, въпреки че довереницата й е нямала никаква официална власт, нито е заемала пост в правителството, припомня агенция Йонхап.\r\nПрокурорите по делото бяха поискали 30 години затвор за бившата президентка, припомня Асошиейтед прес. Прокурорите бяха поискали и да се наложи глоба на Пак в размер на 118,5 милиарда вона (112 милиона долара), допълва Ройтерс. Пак отрича да има вина и твърди, че делото срещу нея е политическо отмъщение, припомня АП.\r\nПак Гън-хе бе арестувана през март 2017 г. Оттогава се намира в център за задържане близо до Сеул. Тя отказа да присъства на днешното съдебно заседание с мотива, че е болна.\r\nПак Гън-хе, която през 2013 г. стана първата жена президент на Южна Корея, бе отстранена от власт в началото на миналата година след месеци на масови протести срещу нея, в които участваха милиони хора, припомня АП.\r\nПрез февруари на настоящата година съд призна за виновна Чхуе Сун-сил по обвинения в корупция, злоупотреба с власт и изнудване и я осъди на 20 години затвор. Тя бе глобена с 16,6 милиона долара, припомня ТАСС.", "date": "2018.04.06", "title": "Президентката на Южна Корея с присъда: 24 години затвор"}
{"url": "https://www.dnes.bg/world/2018/04/06/zvezdata-po-boini-izkustva-konyr-makgregyr-izdirvan-ot-policiiata.372930", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Полицията в Ню Йорк обяви звездата в смесените бойни изкуства Конър Макгрегър за издирване. Ирландецът се забърка в побой и нападение срещу автобус, в който трябвало да пътува негов опонент, съобщава Bulgaria ON AIR.\r\nЗаради мелето на Макгрегър му е забранено да напуска страната, а частният му самолет бе блокиран на летището.\r\nГневът на спортиста бе предизвикан от решението на федерацията по смесени бойни изкуства да отнеме титлата му в леката категория, защото твърде дълго не е насрочвал мач за защитата ѝ.\r\n ", "date": "2018.04.06", "title": "Звездата по бойни изкуства Конър Макгрегър - издирван от полицията"}
{"url": "https://www.dnes.bg/izvanrelsi/2018/04/06/pensioner-ot-shanhai-izglejda-dva-pyti-po-mlad.372870", "text": "Пенсионер от Шанхай се прочу с визията си, тъй като изглежда два пъти по-млад, съобщава Daily Mail.\r\n67-годишният Ху Хай е успял някак да съхрани младостта си. Пред изданието той подчертава, че това е станало с активен и здравословен начин на живот.\r\nТой счита, че му помагат и разнообразните му хобита. Сред тях са йога и пеене, а особена слабост изпитва към танците. Ху Хай разказва, че вярва, че всеки човек има три възрасти: биологическа, психологическа и физическа.\r\nТой смята, че неговата психологическа възраст не надвишава 20 години. Своята физическа възраст пенсионерът измерва с помощта на специална машина, която показва 43 години.\r\nВижте още за Хай в ", "date": "2018.04.06", "title": "Пенсионер от Шанхай изглежда два пъти по-млад!?"}
{"url": "https://www.dnes.bg/stranata/2018/04/06/myj-e-zaginal-pri-katastrofata-krai-bansko.372934", "text": "Мъж е загинал при катастрофата, която стана днес на пътя край Банско, съобщават, съобщават от Областната дирекция на МВР в Благоевград. Общо четирима души са ранени при тежкия пътен инцидент.\r\nТежка  катастрофа с жертва на пътя Банско - Добринище тази сутрин. ТИР се е  завъртял на пътя и е помел два автомобила. Един човек е загинал, а други  четирима са ранени, двама от които са в по-тежко състояние.  Обстоятелствата около катастрофата се изясняват. \n\n\n\n\r\n                    \r\n                    \n\n\n\r\nВ момента трафикът по пътя Банско - Добринище не е прекъснат, но шофьорите се призовават да карат с повишено внимание, предаде репортер на .\n\n\r\nMерките за сигурност по пътищата са засилени и днес на Разпети петък, заради започналото още вчера пътуване по празничните дни. Очакваше се днес на път да тръгнат над 200 хил. души. Движението по магистралите \"Тракия\" и \"Хемус\" е интензивно.\n\r\nЗасилено е движението и по пътищата за Гърция и Сърбия. Полицията съветва да не се шофира в никакъв случай в аварийната лента, ако попаднем в задръстване. Пожарната също е вдигната на крак, а над 1500 са проверените обекти за предстоящия празник.\n\r\n\r\n ", "date": "2018.04.06", "title": "Мъж е загинал при катастрофата край Банско"}
{"url": "https://www.dnes.bg/obshtestvo/2018/04/06/myj-dade-nadejda-za-jivot-blizki-dariha-organite-mu.372924", "text": "56-годишен мъж от Кюстендил, който е изпаднал в мозъчна смърт след инсулт, даде надежда за по-добър живот на двама пациенти в УМБАЛ \"Александровска\".\r\n \r\nРеципиенти на бъбреци са двама мъже - на 52 и 48 години. Трансплантираните се възстановяват в реанимация, като състоянието им е стабилно, съобщава \"Дарик\".\r\nЕкипът на УМБАЛ \"Александровска\" адмирира хуманното решението на близките на починалия да дарят органите му за спасяването на други човешки животи в най-трудния за тях момент.", "date": "2018.04.06", "title": "Мъж даде надежда за живот: Близки дариха органите му"}
{"url": "https://www.dnes.bg/world/2018/04/06/bivsh-prezident-na-iujna-afrika-v-syd-za-korupciia.372933", "text": "Бившият президент на Южна Африка Джейкъб Зума се яви днес в съда по дело за корупция, свързана с оръжейна сделка за милиарди евро, предадоха световните агенции.\r\nАферата датира от края 90-те години на миналия век. Заради нея на Зума са повдигнати 16 обвинения, в това число за измама, рекетиране и пране на пари, припомня Ройтерс.\r\nСпокоен и усмихнат, 75-годишният Зума дойде днес в съдебната палата в град Дърбан, неговия избирателен бастион, за предварително заседание по делото, отбелязва Франс прес. Прес съда той бе приветстван от негови привърженици, пише БТА.\r\nОбвиненията срещу Зума касаят период, в който той беше провинциален министър в южноафриканската провинция Квазулу-Натал, а после и вицепрезидент на страната. Зума е заподозрян, че е взимал подкупи от страна на френския холдинг Талес във връзка с оръжейна сделка в размер на 4 милиарда евро. Договорът за тази сделка бе възложен на компанията през 1999 г. По същото дело обвинения са предявени и срещу Талес, припомня Франс прес.\r\r\n                    \r\n                    Затъналият в скандали Зума бе принуден да подаде оставка преди два месеца след дълга полемика със собствената си партия Африкански национален конгрес. Процесът му се очаква с повишен интерес от опозицията и неправителствените организации за борба с корупцията, които се надяват на присъда, която може да послужи за пример.\r\nСпоред обвинителния акт групата Талес е платила на Зума общо 4 072 499 ранда, което се равнява на 280 000 евро по сегашния курс. Това е станало с посредничеството на бизнесмен, представен като неговия финансов съветник Шабир Шайк.\r\nВъв факс, пратен през 2000 г. до ръководството на Талес в Париж, местен ръководен кадър на компанията пише черно на бяло, че групата е поела ангажимента да плаща по 500 000 ранда на Зума на година, за да си гарантира \"защита\", както и да си осигури постоянната негова подкрепа за бъдещите й проекти.\r\nВъз основа на тези факти Шайк бе признат за виновен в корупция през 2005 г. и осъден на 15 години затвор.\r\nЗума винаги е отхвърлял тези обвинения, а Талес се въздържа от какъвто и да е коментар и каза само, че иска да продължи да сътрудничи с южноафриканските власти.\r\nСпоред Зума делото е заговор срещу него, който е бил замислен в миналото от неговия голям политически противник Табо Мбеки, който по онова време беше президент на страната.\r\nЗума бе обвинен по случая през 2003 г. Но после обвиненията бяха анулирани. В последствие отново започна съдебна процедура срещу Зума по същите обвинения, но и тя беше повторно анулирана. И двата пъти анулирането беше много спорно. За последно анулирането стана броени дни преди избирането на Зума за президент през 2009 г.\r\nНо упорството на основната опозиционна партия Демократичен алианс и идването на власт през февруари на Сирил Рамапоса, който превърна борбата в корупцията в един от приоритетите си, позволиха на делото срещу Зума да \"възкръсне\". През март бе решено, че той ще бъде съден за корупция, измама и пране на пари.\r\nСлед кратко съдебно заседание днес съдът реши следващото съдебно заседание да бъде на 8 юни, предадоха световните агенции. Този период от време е нужен както на защитата, така и на обвинението да подготвят аргументациите си по случая.", "date": "2018.04.06", "title": "Бивш президент на Южна Африка в съд за корупция"}
{"url": "https://www.dnes.bg/obshtestvo/2018/04/06/boian-petrov-kym-poredniia-vryh-trygva-kym-himalaite.372922", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Алпинистът Боян Петров потегля към Хималаите за нова експедиция, една от целите му тази пролет е достигането на най-високата точка на планетата - Еверест, съобщава Bulgaria ON AIR.\r\nЗа пет месеца планът му е да стъпи на общо три осемхилядника, част от проекта 14x8000, както и още два върха, които са не по-малко изпитание пред опитните алпинисти.\r\nЗа мотивацията, очакванията и какво предстои преди и след Еверест - разговор на Юлия Христова.\r\n ", "date": "2018.04.06", "title": "Боян Петров към поредния връх: Тръгва към Хималаите"}
{"url": "https://www.dnes.bg/rusia/2018/04/06/skripal-otroven-s-veshtestvo-proizvedeno-v-ruska-baza.372916", "text": "Според британското разузнаване веществото, с което е бил отровен Скрипал, е произведено в руска военна база\r\nв Саратовска област, пише в. \"Таймс\"\n\r\nБританското разузнаване твърди, че веществото, с което е бил отровен бившият руски шпионин Сергей Скрипал, е произведено в руската военна научно-изследователска база в град Шихани, Саратовска област, пише днес в. \"Таймс\", цитиран от ТАСС.\n\n\n\n\r\nБританският ежедневник отбелязва, че представители на британските служби за информирали за този извод съюзниците на страната, пише БТА.\r\nЦелта на специалното заседание е било да бъдат убедени световните лидери, че Русия е отговорна за отравянето на Скрипал и че химическото вещество \"Новичок\" е било произведено в базата Шихани, в югозападната Саратовска област.\r\r\n                    \r\n                    Във вторник британската военна лаборатория в Портън Даун обяви своите заключения, че при атаката е бил използван \"Новичок\" или подобно вещество, но че не е успяла да установи неговия източник.\r\nЛондон обвини за нападението Москва, която отрече.\r\n ", "date": "2018.04.06", "title": "Скрипал отровен с вещество, произведено в руска база"}
{"url": "https://www.dnes.bg/zvezdi/2018/04/06/duen-djonsyn-skalata-s-nova-arena-iska-da-e-prezident.372937", "text": "Актьорът и кечист  Дуейн Джонсън - Скалата не изключва възможността  да попадне в политиката и да се кандидатира за президент на САЩ, съобщи  Фокс нюз.\r\n\"Моята страна не ми е безразлична. Родината не е празна дума за мен.  Още по-малко американският народ, нашите граждани и ценностите, които  изповядваме. Поради тази причина бих разгледал евентуалната възможност  да се включа в политическия живот!\", изтъква Джонсън, цитиран от БТА.\r\nАктьорът-кечист заяви, че изпитва \"огромно уважение към държавната  служба\" и най-вече към работата и длъжността на президента на САЩ.\r\nПрез  месец май миналата година Скалата привлече вниманието на медиите със  свое интервю в сп. \"Джи-кю\". Тогава той сподели, че обмисля възможността  да се включи в президентската надпревара в САЩ.\r\r\n                    \r\n                    Подобна мисъл го  спохождала все по-често. По време на президентската кампания през 2016  година Джонсън не разкри еднозначно политическите си предпочитания,  въпреки че и републиканци и демократи го призоваваха да се определи.", "date": "2018.04.06", "title": "Дуен Джонсън - Скалата с нова арена: Иска да е президент"}
{"url": "https://www.dnes.bg/usa/2018/04/06/sasht-snabdiava-sauditska-arabiia-s-artileriia-za-1-3-mlrd.372927", "text": "Правителството на президента на САЩ Доналд Тръмп е на път да одобри продажбата на Саудитска Арабия на артилерия за над 1,3 милиарда долара, предадоха Асошиейтед прес и ТАСС.\r\nДържавният департамент съобщи, че Конгресът е бил уведомен от администрацията на Тръмп за намерението й да одобри сделката. Законодателите ще имат срок от 30 дни да се опитат да спрат продажбата, отбелязва АП.\r\nТАСС посочва, че става въпрос за самоходни гаубици. Саудитска Арабия е поискала от Съединените щати 180 броя 155-милиметрови оръдия от този вид на обща стойност 1,31 милиарда долара.\r\nПродажбата на тези гаубици няма да промени военния баланс в Близкия изток, увери Пентагонът, цитиран от БТА.\r\nАП отбелязва, че САЩ са договорили продажбата на оръжия за над 2,3 милиарда долара на Саудитска Арабия, откакто престолонаследникът, принц Мохамед бин Салман, пристигна в Съединените щати миналия месец.\r\r\n                    \r\n                    По-рано САЩ изразиха безпокойство от големите цивилни загуби, причинявани от оглавяваната от Саудитска Арабия сунитска коалиция срещу шиитските бунтовници в Йемен.", "date": "2018.04.06", "title": "САЩ снабдява Саудитска Арабия с артилерия за $1.3 млрд."}
{"url": "https://www.dnes.bg/stranata/2018/04/06/intenziven-trafik-po-trakiia-i-hemus-kyde-sa-tapite.372939", "text": "Интензивен е трафикът по магистралите \"Хемус\" и \"Тракия\".\r\nПолицейски екипи регулират пътния поток. Верижна катастрофа стана преди 13 часа на магистрала \"Тракия\", след Ихтиман, няма пострадали.\r\nЗасилен е трафикът и на главен път между София и Кулата. \r\nВсе още е затворен пътят Банско - Добринище. По-рано стана пътен инцидент между два леки автомобила и ТИР. На място загина един човек, други пострадаха. Извършва се оглед.\r\nНатоварено е движението по изходите на София. На всички изходни артерии има полицейски екипи, които регулират движението. \r\nОсигурено е полицейско присъствие и контрол по главните пътища и възловите места в страната, на участъците с интензивен трафик са разположени и допълнителни сили.\r\n ", "date": "2018.04.06", "title": "Интензивен трафик по \"Тракия\" и \"Хемус\". Къде са тапите?"}
{"url": "https://www.dnes.bg/stranata/2018/04/06/za-praznichnata-trapeza-na-velikden-harchim-pone-100-lv.372936", "text": "Голяма част от хората и тази година оставиха празничния пазар за Великденската трапеза за последния момент. Традиционно най-купуваните стоки са агнешко месо, козунаци и яйца.\n\r\nСпоред сметките на Държавната комисия по стокови борси и тържища тази година празничната трапеза ще ни излезе около 100 лв.\n\n\n\n\n\r\nОтново според техни изчисления в момента е установена моментна стабилност при цените. Все пак вариации може да има взависимост от самите търговци.\n\r\nПроверка на показа, че в момента един козунак струва между 1 и 10 лева. При агнешкото месо пък винаги по това време на годината се наблюдава увеличение. В момента килограм агнешко бутче или плешка може да бъде закупен на цени от 11 до 15 лв. А цените на яйцата обикновено са промоционални.\r\n                    \r\n                    \r\nОт Комисията за защита на потребителите предупреждават да внимаваме за фалшиви промоции и оферти, защото не е задължително червеният етикет непременно да означава по-ниска цена.\n\r\nТе призовават също да внимаваме с това от какви търговци пазаруваме, добре е да не са непознати за нас или такива, които откриват сергии непосредствено преди великденските празници.\n\r\nЕкспертите пък съветват да внимаваме с количествата храна, които закупуваме, тъй като е възможно да се стигне до изхвърляне или преяждане.\r\n ", "date": "2018.04.06", "title": "За празничната трапеза на Великден харчим поне 100 лв."}
{"url": "https://www.dnes.bg/notifikacii/2018/04/06/romyt-kubinskata-emblema-koiato-e-pod-amerikansko-embargo.372869", "text": "Известен по цял свят, кубинският ром успява да съперничи на най-големите търговски марки, въпреки че е лишен от достъп до американския пазар, най-големия в света, заради ембаргото, наложено на карибския остров от 1962 г. насам, пише Франс прес.\n\r\nПолучавана от дестилацията на захарна тръстика, тази алкохолна напитка се появява в Куба преди век и половина, по време на испанското владичество. Бистрата форма на рома, наричан \"светъл\", постепенно е преминала в по-меки, тъмни и фини нектари, получени благодарение на отлежаването в бъчви от бял дъб и тънкостите, усвоени от майсторите на рома, които допринасят за репутацията на този алкохол \"made in Cuba\".\n\r\n\"Не се страхуваме да кажем, че за нас кубинският ром е най-добрият в света\", казва 49-годишният майстор Абел Моралес, който е посветил 30 години от живота си на рома. \"Това е международно признато\", уверява той.\r\nВъв внушителната спиртна фабрика на Havana Club в Сан Хосе, на 30 км от Хавана, отлежават стотици бъчви в складове, напоени със сладка горска миризма. Царящото спокойствие се нарушава единствено от подрънкването на бутилките, чакащи да бъдат напълнени.\n\r\nНевъзмутимо, Абел Моралес проверява на светлината качеството на продукта, който е все по-търсен.\n\r\nПрез 2017 г. продажбите на ром Havana Club - марка, която вече повече от 20 години е съвместна собственост на френската Pernod-Ricard, номер 2 в световен мащаб при спиртните напитки, и държавното предприятие Cuba Ron SA, скочиха с още 6 процента.\n\r\nТози ром, продаван в 120 държави, е особено търсен в Германия и Франция. Китай, страна на любители на вина и спиртни напитки и голям купувач на кубински пури, има огромен потенциал.\n\r\nЗа да продължи разпространението си по света, кубинският ром не може да разчита на американския пазар, където компанията Bacardi разпространява свой \"Havana Club\".\n\r\nВсъщност семейството, което държи правата върху марката Havana Club през 90-те години на миналия век, ги е продало на тази американска компания и оттогава пуска на пазара в САЩ пуерторикански ром със същата марка и различен етикет.\n\r\nСъщевременно достъпът до американския пазар на \"автентичния\" кубински ром Havana Club е забранен въз основа на съдебно решение.\n\r\nСъединените щати представляват 39 на сто от световния пазар на ром от най-висока класа. \"По политически причини сме изключени от него\", казва със съжаление маркетинг директорът на кубинския ром Havana Club Серхио Валдес.\n\r\n\"Но все пак сме сред трите основни световни марки\", наред с рома Plantation - роден от сътрудничеството между карибски спиртни фабрики и френския специалист по коняк Ferrand, и с Bacardi.\n\r\nСамо преди няколко години кубинският Havana Club изглежда имаше бъдеще в САЩ. На фона на дипломатическото затопляне между Вашингтон и Хавана, през 2016 г. САЩ дадоха на кубинското правителство право да продава ром на тяхна земя..., когато ембаргото бъде вдигнато.\n\r\nВ очакване на този момент Havana Club депозира марката \"Havanista\" за американския пазар.\n\r\nНо идването на власт на Доналд Тръмп, който е против вдигането на ембаргото от Конгреса, поля със студен душ надеждите на производителя.\n\r\nЗа майстора на рома Асбел Моралес кубинският ром е единствен по рода си. И за това има няколко причини.\n\r\n\"Не може да се говори за кубински ром, без да се вземат под внимание почвата, температурата и влажността, които има в Куба. Процесът на отлежаване не може да се сравни с този на други места по света, той става при естествени условия и без добавки\", твърди специалистът.\n\r\nОсвен това, припомня Моралес, \"почвата в Куба е много по-чиста. Захарната тръстика израства в рамките на една година, много бързо и с високо съдържание на захар и ниско на вещества, които развалят меласата\", суровината за производство на ром.\r\nСъществува и човешкият фактор: \"Майсторът от избата, който има обоняние и вкусови възприятия и знае какъв продукт трябва да бъде получен\".\n\r\n\"Ако няма майстор, който да контролира (целия процес), преминаването от суровината към крайния продукт, не е възможно да се говори за кубински ром\", продължава Моралес, който е един от осемте \"Maestros Roneros\" (Майстори на рома) на острова.\n\r\nТехнологията включва също дъбовите бъчви, в които отлежава най-качественият ром. Бъчвите, в които е отлежавало и уиски, дават оттенъка на отлежалия ром и неговите аромати, сред които е и този на ванилия, усещани в реколта, която е поне десетгодишна.\n\r\n\"Вкусът наистина е специален, може би това е свързано и със страната...наистина е възхитителен\", потвърждава с удоволствие 41-годишният турист от Германия Курош Занди, който дегустира напитката в музея на рома в Старата Хавана.\r\n/БТА/", "date": "2018.04.06", "title": "Ромът – кубинската емблема, която е под американско ембарго"}
{"url": "https://www.dnes.bg/crime/2018/04/06/pravosydnoto-ministerstvo-proveriava-napadnatiia-nadziratel.372931", "text": "Правосъдното министерство започва проверка по нападнатия снощи надзирател в затвора в София. От ведомството оповестиха, че инцидентът е станал снощи около 21 часа.\n\r\nПри конвоиране на задържан за екстрадиция, е пострадал надзирател. Задържаното лице нападнало надзирателя по пътя към приемно отделение.\r\nУведомен е наблюдаващият прокурор и ресорният заместник-министър на правосъдието Николай Проданов. Все още не са ясни мотивите за нападението.", "date": "2018.04.06", "title": "Правосъдното министерство проверява нападнатия надзирател"}
{"url": "https://www.dnes.bg/index/2018/04/06/receptata-dnes-agneshko-sys-zelenchuci-i-med.372799", "text": ":\r\n1 кг агнешко\r\n500 г картофи\r\n3 моркова\r\n3 зелени чушки\r\n3 червени чушки\r\n1 глава лук\r\n3 стръка пресен лук\r\n300 г белени домати от консерва\r\nсол\r\nрозмарин\r\nчервен пипер\r\nчерен пипер\r\nджоджен\r\nолио\r\n5 супени лъжици мед\r\n1 чаша сухо бяло вино\r\n \r\n:\r\n \r\nЗагрейте мазнина в дълбок тиган. Запържете агнешкото в него, както е цяло. Извадете го от тигана и го оставете настрана. Добавете още малко мазнина и в нея запържете зеленчуците (без доматите) за кратко като предварително сте ги нарязали на желаната от вас големина.\r\n \r\nПреместете месото в тава за печене. Около него разпределете зеленчуците като добавите и доматите. Овкусете месото и зеленчуците с подправките. Залейте с виното и малко вода, в която сте разтворили меда. Облейте месото със сместа. Покрийте с фолио и печете на 180 градуса за 2-3 часа. Малко преди да е готово, свалете фолиото, за да добие загар.\r\n\r\n", "date": "2018.04.06", "title": "Рецептата Dnes: Агнешко със зеленчуци и мед"}
{"url": "https://www.dnes.bg/stranata/2018/04/06/bylgarin-zastrelian-pri-arest-v-indoneziia.372925", "text": "Българин е прострелян смъртоносно в Индонезия от полицията при опит да нападне полицаите по време на ареста си в град Тангеранг в провинция Бантен, съобщава индонезийското издание \"Джакарта пост\". Българинът е бил заподозрян в скимиране на банкови карти, пише БТА.\r\nДо ареста на мъжа се стигнало след разследване на полицията в друг индонезийски град - Йогякарта в провинция Ява. Полицаите проучвали случаи на скимиране на банкови карти и така стигнали до заподозрения, който пребивавал в Тангеранг.\r\nПолицията в Йогякарта заедно с полицията на столицата Джакарта предприели операция по арестуването на заподозрения. По време на ареста той се опитал да нападне полицаите с ножче, прикрепено към катарамата на колана му и бил прострелян смъртоносно, разказа говорителят на полицията в Джакарта Арго Юмоно.\r\r\n                    \r\n                    При обиск на дома на заподозрения са били намерени 940 скимирани карти, три лаптопа, девет камери за \"шпиониране\" на пин кодовете, скимиращи устройства и устройство за кодиране на данни.\r\nЗаподозреният е инсталирал скимиращи устройства на редица банкомати в Тангеранг, Батам, Йогякарта, Соло, Бали и Бандунг, заяви говорителят на полицията в Джакарта. Заподозреният бил подпомаган от още двама души, които се издирват.\r\nДо разследването се стигнало, след като 13 март десетки клиенти на банката Ракят Индонезия (Bank Rakyat Indonesia) съобщили за загуби по сметките си.", "date": "2018.04.06", "title": "Българин застрелян при арест в Индонезия"}
{"url": "https://www.dnes.bg/top-novini/2018/04/06/iuliia-krysteva-za-dosieto-i-sabina-izobshto-ne-prilicha-na-men.372891", "text": "Под заглавие \"Истината на досиетата\" седмичникът \"Ди Цайт\" помества обширна статия по случая Юлия Кръстева. Най-интересното в нея е телефонното интервю, което тя е дала на вестника и което е интегрирано в статията, пише .\r\nЮлия Кръстева веднъж вече отрече информацията, че е сътрудничила на тайните служби в комунистическа България. В отговор Комисията по досиетата публикува документите за нея, а сега известната в света българка за първи път ги коментира.\r\nЕкспертите действително смятат, че досието на Юлия Кръстева е автентично, но не и особено обременяващо. То не съдържа, според тях, недвусмислени доказателства за доброволна агентурна дейност на известната интелектуалка. Въпреки това досието е важен документ за лудницата на 20 век, пише \"Ди Цайт\". \n\n\n\n\n\rЗа пръв път през живота си Кръстева се вижда представена в лоша светлина. Кой се интересува от нейните многобройни награди и почести, когато става дума за шпионаж? Историята е твърде понятна и се разпространява със светкавична бързина. И тази история е следната: една млада, красива и бедна българка пристига през 1965 г. в Париж. И скоро левият интелектуален елит на френската столица е в нозете ѝ. По-късно тя въодушевява и либерален Ню Йорк. А в действителност същата тази бляскава интелектуалка е била само дребна шпионка от България?!\r\n\r\nВ нашия телефонен разговор, продължават по-нататък авторите на публикацията, Кръстева казва нещо съвсем различно от онова, което казва \"Сабина“ според досието: \"Никой не ме е разпитвал преди заминаването ми за Франция. Вероятно някой от апарата се е застъпил за мен. Никога не съм се опитвала да разбера точно\".\r\n\"Лицето в това досие не прилича на мен. То не ме докосва и все пак ме скандализира\", казва Кръстева в телефонното интервю за \"Ди Цайт\". Същевременно тя съзнава, че тоталното отричане не помага. Досието изглежда \"автентично“ и в нейните очи, но тя категорично се съмнява в истинността на съдържанието му. \"Аз имам един голям въпрос към Комисията [по досиетата]: проверили ли са те дали тъй наречените факти, за които става дума тук, не са били манипулирани от авторите?\".\r\nКръстева не е сигурна, четем по-нататък в публикацията, дали ще може да продължи необезпокоявано досегашното си ежедневие и работа - или ще трябва да се заеме сериозно с отправените ѝ обвинения. Едно не може да приеме: \"Дали са ми номер! Все едно, че като на затворник са ми татуирали някакъв номер на ръката\", възмущава се тя. \"Явно комунистите още тогава са се занимавали с постфактическа политика\".\r\nКръстева не е съгласна с оневиняващата я позиция, че през 70-те, както преди това и в София, тя действително е разговаряла с българските другари, но без да подозира, че тези разговори ще прераснат в досие от тайните служби. Тя продължава да държи на собствената си версия, посочва \"Ди Цайт\".\r\n\r\nКръстева, четем по-нататък, не може да си обясни наличието на своето досие по друг начин, освен като изфабрикувано от неговите автори. Още в края на 60-те тя била вече известна фигура в Париж. Всички я познавали. Поддържала тесни връзки с иконите на френския структурализъм, с Дерида и Фуко. Още през 1970 Ролан Барт публично хвалел теорията ѝ за интертекстуалността.\r\nНямало нищо вярно в твърденията за срещи в някакво си \"скривалище“ или в кафене \"Клозери дьо Лила\". Тя твърди, че не познава агента Лука Драганов, до когото е изпратила картичка от Брюксел: \"Не познавам този човек, името му не ми говори нищо\".\r\nОще една измислица: в досието пише, че по време на Пражката пролет тя заела страната на БКП. Глупости, заявява Кръстева. Навремето заемала позицията на ревизионист, не била срещу Пражката пролет, а срещу линията на Съветския съюз, посочва Кръстева в интервюто за \"Ди Цайт\". \"Те правят от мен човек, какъвто аз не съм\", протестира авторката на легендарната книга \"Чужденци на самите себе си\".\r\n\"Пълно с грешки!\", възмущава се Кръстева, но особено се ядосва, че тъкмо \"Ню Йорк Таймс\" в статията си по случая се въздържа от всякаква оценка за истинността на обвиненията. \"Това досие е идеална илюстрация на полицейските методи в служба на един тоталитарен режим\", пише тя в своята интернет страница.\r\nЮлия Кръстева преминава в контранастъпление, заключават авторите на публикацията в \"Ди Цайт\". \r\n", "date": "2018.04.06", "title": "Юлия Кръстева за досието й: Сабина изобщо не прилича на мен!"}
{"url": "https://www.dnes.bg/cars/2018/04/06/polovinata-koli-v-bylgariia-s-cherven-karton-za-evropa-troshki.372901", "text": "Половината коли, които са регистрирани у нас, няма да могат да се движат в поне 50 града в Европа. Това са около 2 милиона автомобила, които нямат катализатори, замърсяват въздуха и не отговарят на никакви съвременни евростандарти, пише \"Монитор\".\r\nБългарските шофьори няма да могат да пътуват с трошките си в едни от най-посещаваните европейски дестинации като Париж, Мадрид, Атина, Брюксел, Антверпен, Гент, Мехелен, Щутгарт, Лион и др. Там освен старите автомобили в част от градовете са забранени и дизеловите коли.\r\nСпоред статистиката на „Пътна полиция“ най-много са автомобилите у нас, които са на възраст над 20 години – 1,8 млн. Това ще рече, че те са били произведени около 1996 година, когато и влизат първите возила с катализатори в Източна Европа. Така сметката показва, че 1,8 млн. автомобила никога не са имали катализатори.\r\r\n                    \r\n                    Останалите пък са дизелови, които вече са забранени в редица европейски градове или просто не отговарят на никакви евростандарти.\r\n\"Движението на по-стари коли не се забранява от самата държава, а от общината на съответния град. Така редица общини взеха решение да не допускат на територията си по-стари автомобили, каквито са основно в България, за да не замърсяват въздуха. Особено големи глоби не са предвидени, тъй като има пропусквателни пунктове и колите просто не се допускат.\r\nАко все пак обаче някой успее да пробие, то го чака санкция от 100 до 1000 евро за повечето европейски градове\", обясниха международни експерти, занимаващи се със законодателството, касаещо българските шофьори в чужбина.", "date": "2018.04.06", "title": "Половината коли в България с червен картон за Европа – трошки!"}
{"url": "https://www.dnes.bg/sofia/2018/04/06/za-velikden-transportyt-s-udyljeno-rabotno-vreme.372904", "text": "В нощта на Великден ще бъде удължено работното време на част от обществения транспорт до 1 часа, съобщават от Столичната община. С по-дълго работно време ще се движат тези транспортни средства: Трамваи по линиите\r\n 5, 6, 7, 20, 22, Тролейбуси по линии 1, 2, 5, 9, автобуси по линии 11, 76, 85, 94, 102, 213, 280, 285, 309, 310, 604\r\nМетрото също ще е с удължено време като в участъка метро станция \"Сливница\" – метростанция \"Младост 1\" ще е през - 15 минути.\r\nА в участъци - метростация \"Младост 1\"– метростанция \"Летище София” и метростанция \"Младост 1\" – метростанция \"Бизнес парк\" и метростанция \"Сливница\" – метростанция \"Витоша\" ще е на интервал от 30 минути.\r\n \r\n ", "date": "2018.04.06", "title": "За Великден: Транспортът с удължено работно време"}
{"url": "https://www.dnes.bg/snimka-na-denia/2018/04/06/valeji-viatyr-slynce-vremeto-prez-praznicite.372906", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Днес облачността ще е значителна и на много места, главно в Западна и Централна България ще има валежи от дъжд с гръмотевици. Максималните температури ще са между 15 и 20 градуса по Целзий, съобщиха от Националния институт по метеорология и хидрология към Българската академия на науките.\r\nЩе духа слаб до умерен вятър от север-северозапад. Атмосферното налягане ще се повишава и ще е по-високо от средното за месеца.\r\nПо Черноморието облачността ще е значителна. Ще духа слаб до умерен североизточен вятър. Максималните температури ще са 10-14 градуса. Температурата на морската вода е 8-10 градуса. Вълнението на морето ще е 2-3 бала.\rВ планините ще бъде предимно облачно и с валежи от дъжд, над около 1800 метра - от сняг. Ще духа умерен вятър от изток-североизток, по високите части - от югоизток. Максималната температура на височина 1200 метра ще е около 9 градуса, на 2000 метра - около 4 градуса, пише БТА.\r\nВ събота и неделя вятърът навсякъде ще се ориентира от изток-североизток и ще се усили, особено в Източна България, където временно ще е и силен. Облачността ще е променлива. Първия ден на места в Южна България ще превали краткотраен дъжд с гръмотевици.\r\nВтория ден вероятността за валежи е малка. Преобладаващите максимални температури ще бъдат между 15 и 20 градуса, а минималните - между 4 и 9 градуса.", "date": "2018.04.06", "title": "Валежи, вятър, слънце: Времето през празниците"}
{"url": "https://www.dnes.bg/rusia/2018/04/06/domashnite-liubimci-na-skripal-myrtvi.372911", "text": "Домашните любимци на бившия руски шпионин Сергей Скрипал, който бе отровен във Великобритания, са мъртви, съобщи говорителка на британското министерство на околната среда, цитирана от Франс прес.\r\nТя каза пред агенцията, че когато е получил достъп до жилището на Скрипал, ветеринарен лекар е открил двете му морски свинчета мъртви. Една котка е била намерена в тежко състояние и ветеринарен хирург е решил да я евтаназира, за да сложи край на мъките й.\n\n\n\n\r\nЦитираната говорителка не уточни дали домашните любимци на Сергей Скрипал, който остава в критично състояние в болница, са починали от отравяне вследствие на атаката с нервнопаралитично вещество срещу техния стопанин, или впоследствие от глад, пише БТА.\r\r\n                    \r\n                    Печалната участ на животните, отглеждани от бившия руски шпионин, бе направена публично достояние от британската полиция повече от един месец след покушението срещу него в Солсбъри, Югозападна Англия, на 4 март, отбелязва Франс прес.\r\nБританската полиция смята, че Сергей Скрипал е бил изложен в своя дом на действието на химическото вещество заедно с дъщеря си Юлия. Най-висока е била концентрацията на дръжката на входната врата, припомня Франс прес.\r\nАгенцията отбелязва, че в сряда Русия е повдигнала въпроса за съдбата на домашните любимци на Скрипал.\r\nБританският таблоид \"Сън\" писа, че труповете на двете морски свинчета и на котката са били изгорени.\r\nСпоред руското посолство в Лондон Скрипал е имал още котка, за която обаче говорителката на британското министерство на околната среда не спомена нищо.", "date": "2018.04.06", "title": "Домашните любимци на Скрипал – мъртви!"}
{"url": "https://www.dnes.bg/obshtestvo/2018/04/06/veliki-petyk-sled-dylgi-stradaniia-hristos-e-razpnat.372912", "text": "Днес е Велики петък, или Разпети петък - най-тъжният, най-тежкият ден за Божия син - Исус Христос. В този ден Христос претърпял безброй поругания, мъки и неимоверни страдания. Това е денят, в който разпънали на кръст невинния Исус Христос - \"изтезаван за нашите беззакония и мъчен за нашите грехове, е принесен в жертва за греховете на цялото човечество\".\r\nНа Велики петък Исус е погребан в каменен саркофаг в пещера, пред която поставят стража и огромен камък на входа. На този ден в храмовете се извършва неговото опело и се отслужва богослужението, наречено Царските часове, пише БТА.\r\nНа утринната служба се четат дванайсет откъса от Евангелието, които разказват за страстите /страданията - на църковнославянски/ на Исус Христос. На богослужението вярващите държат в ръце запалени свещи, символизиращи величието на Спасителя по време на страданията му и духовното бодърстване на християните.\r\nНеслучайно именно в този ден от Страстната седмица постът е особено строг. Вечерта се отслужва опело Христово.\r\r\n                    \r\n                    На вечерното богослужение в храма се съпреживява Христовата смърт - изнася се Христовата плащеница, посветена на погребението на Спасителя. Преди началото на службата, в средата на храма се издига \"гробът\" Христов, украсен с цветя, а на престола се поставя плащеницата. Тя представлява парче плат, на което е извезан образът на положения в гроба Спасител. Песнопенията са посветени на страданията и смъртта Христови.\r\nЕдно от песнопенията, което е прието да се изпълнява на службата на Велики петък, се нарича \"Плачът на Богородица\". Тази молитва се чете в памет на душевните страдания на Дева Мария, която стояла до кръста на своя син и го призовавала, произнасяйки скръбни слова.\r\nПо време на богослужението от олтара се понася плащеницата, с която е завито тялото Христово след свалянето му от кръста. Извършва се опелото му сред бели цветя. След като се изнесе плащеницата на вечерното богослужение, с нея се обикаля около храма и символично се извършва погребението на Христос.\r\nВ края на службата свещеникът взима плащеницата от престола и я полага в \"гроба\" - в центъра на храма. Поклонението на плащеницата продължава две денонощия, до късно в събота вечер, когато тя се внася обратно в олтара - минути преди пасхалното шествие на кръста.", "date": "2018.04.06", "title": "Велики Петък: След дълги страдания Христос е разпнат"}
{"url": "https://www.dnes.bg/stranata/2018/04/06/kontrol-na-pytia-kat-s-proverki-po-praznicite.372915", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n30 нарушители само за няколко часа хванаха полицаите от Кюстендил и Дупница по време на специализирана операция за контрол на скоростта. Благодарение на нов софтуер, още в първия работен ден на следващата седмица шофьорите ще си получат електронните фишове.\r\nЗасилените проверки за превишена скорост ще продължат и през великденските празници, съобщава.\r\nНито антирадари, нито радардетектори могат да сигнализират за новите камери за контрол на скоростта на пътя. Устройствата функционират при всякакви атмосферни условия, засичат скоростта в три ленти и в двете посоки, а 600 метра е максималното разстояние, в което могат да засекат нарушителите.\r\nКамерите са много мобилни и могат да се поставят навсякъде. Сравнително малки, те са трудно забележими за шофьорите.\r\n ", "date": "2018.04.06", "title": "Контрол на пътя: КАТ с проверки по празниците"}
{"url": "https://www.dnes.bg/sofia/2018/04/06/proletno-voda-blika-ot-fontanite-v-sofiia.372905", "text": "Започва поетапното пускане на фонтаните в София. От 5-и април са пуснати фонтаните пред Народен театър \"Иван Вазов\", в парк \"Заимов\" - до театър \"София\" и срещу ул. \"Васил Априлов\" , в Южен парк срещу бул.\"Витоша\" и ул. \"Бяла черква\", фонтана пред Президентството, както и в подлеза на НДК и каскадите пред Националния Дворец на Културата, съобщава \"Монитор\".\r\nДнес ще заработи и каскадата в детския сектор пред НДК, а от 15 април ще бъдат пуснати и останалите фонтани: пред Минерална баня -град Банкя, на кръгово кръстовище - гр. Банкя, на площад \"Бански\", в градина \"Буката\" и пред район \"Изгрев\".", "date": "2018.04.06", "title": "Пролетно! Вода блика от фонтаните в София"}
{"url": "https://www.dnes.bg/stranata/2018/04/06/za-poreden-pyt-zatvornik-napadna-nadziratel.372923", "text": "Нов  инцидент в Софиийския затвор. Надзирател е бил нападнат в късните  часове на вчерашния ден. Това съобщи Цветан Михайлов от Синдиката на  служителите в затворите в телефонен разговор за Bulgaria ON AIR. \n\n\n\n\r\r\n                    \r\n                                        \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Нов инцидент в Софиийския затвор. Надзирател е бил нападнат в късните часове на вчерашния ден. Това съобщи Цветан Михайлов от Синдиката на служителите в затворите в телефонен разговор за Bulgaria ON AIR.\n\r\nНападението е извършено по време на конвоиране на затворник от болницата към корпуса на затвора снощи около 20.00 часа.\n\n\r\n\"Мотивите към момента не са ясни. С оглед на тенденцията подобни случаи да зачестяват, не съм изненадан от инцидента\", посочи още Михайлов.\n\r\nПострадалият надзирател е в стабилно състояние, но е със счупен нос и аркада на окото.\n\r\nВ отворено писмо до премиера, председателя на НС, правосъдния министър, главния прокурор и всички параламентарно представени партии стана ясно, че надзирателите в затворите обмислят да подновят протестите си.\n\r\n ", "date": "2018.04.06", "title": "За пореден път: Затворник нападна надзирател"}
{"url": "https://www.dnes.bg/notifikacii/2018/04/06/biagstvoto-ot-zatvora-4-den-bez-razumno-obiasnenie.372921", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЧетвърти ден продължава издирването на двамата избягали затворници от Централния софийски затвор. Те са въоръжени и особено опасни, обявиха от Министреството на вътрешните работи.\n\r\nНяма разумно обяснение за бягството на Владимир Пелов и Радослав Колев, а също и как е внесен пистолет в затвора. Това посочи бившият зам.-министър на правосъдието Димитър Бонгалов пред репортера на Стилияна Георгиева.\n\n\n\n\n\r\n\"Да, бягства е имало, но не и с пистолети. Двамата са били доведени да си вземат техника - телевизор. Те нападат цивилен служител и още един лишен от свобода - единият е бил заплашен с нож, другият - с пистолет. Промъкват се през отвора, през който е подаден телевизорът, насочват оръжие към постовия, минават през бариерата на входа, където обикновено се слагат млади служители с 2-3 месеца стаж. Бил е въоръжен, но не е могъл да реагира\", обясни ситуацията Бонгалов.\r\nСпоред него новоназначен служител едва ли би могъл да се справи с такава ситуация. Хората с автомати на вишките пък би трябвало да стрелят след предупредителен изстрел. Но постоянно се препоръчва инструкцията да се отмени, тъй като противоречала на Наказателния кодекс.\n\r\nЗатворите не отговарят на системата за сигурност с тези безсмислени постове, подчерта Димитър Бонгалов.\n\r\nБившият директор на Националната следствена служба (НСлС) Бойко Найденов не оправдава служителя, който е имал оръжие и не е опитал да спре рецидивистите. Колкото и да си нов трябва да реагираш и да носиш отговорност как си реагирал, категоричен е той.\n\r\nСпоред него е трябвало да се създаде функционираща система за бързо реагиране, за да може службите да блокират няколко периметъра веднага след бягството. По думите му е явно, че има проблем - институционален или вътрешно-затворнически.  \n\r\n\"Условията в нашите затвори не отговарят на изискванията на европейските затвори. Най-доброто е, че няма човешки жертви. Стрелбата е най-крайната мярка. Много от служителите с право не искат да употребяват оръжие\", обясни гостът на \"България сутрин\". \n\r\nБившият директор на НСлС отбеляза, че трябва да се провери дали няма съучастие на служители в затвора. Не може да е само човешка грешка, проблемът си е системен, подчерта той и добави, че трябва да се направи сериозна проверка по случая. \n\r\nПелов и Колев са интелигенти и знаят, че ще бъдат наказани допълнително, каза още Бойко Найденов.", "date": "2018.04.06", "title": "Бягството от затвора (4 ден) – без разумно обяснение!"}
{"url": "https://www.dnes.bg/stranata/2018/04/06/goliamoto-preselenie-zapochna-sofiia-pusta-po-praznicite.372914", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Натоварен трафик заради почивните дни за Великден. Очаква се близо 200 хиляди българи да тръгнат на път, като 50 хиляди от тях ще пътуват в чужбина, а някои тръгнаха още в четвъртък.\n\n\r\nПътищата, на които ще има най-голямо натоварване, са от София към границите със Сърбия и Гърция. Трафикът ще бъде засилен и по автомагистралите \"Струма\", \"Тракия\", \"Хемус\", както и към големите курорти.\n\r\nЗасилен контрол ще има по основните пътища през следващите 4 почивни дни. Пътната полиция ще следи строго за алкохол и наркотици.\n\r\n\"Бъдете особено внимателни, защото пътищата са мокри. Следете и за дупки, тъй като след топенето на снеговалежите се отвориха доста такива, които са предпоставка за катастрофи\", посочи пред  Любка Маринова, бивш говорител на КАТ.\r\n                    \r\n                    \r\nТя допълни още, че ако попаднем в задръстване и се намираме в тунел трябва да изключим двигателя и да затворим прозорците, а не да тръгнем да изпреварваме.\r\nИнтензивен е трафикът за товарни автомобили на изход на ГКПП \"Капитан Андреево\", съобщават от ГД \"Гранична полиция\". Трафикът на всички пунктове по границите с Румъния, СЪрбия, Македония и Гърция е нормален.\r\nПо данни на Агенция \"Митници\" от 20.00 часа на 8 април до 8.00 часа на 10 април обработването на пътни и винетни такси на ГКПП ще се извършва ръчно, поради отпимизация на информационните системи на агенцията.", "date": "2018.04.06", "title": "Голямото преселение започна: София – пуста по празниците!"}
{"url": "https://www.dnes.bg/notifikacii/2018/04/06/biznesmen-ot-botevgrad-pomognal-na-kolev-i-pelov.372917", "text": "Полицията още е по следите на двамата избягали от Централния софийски затвор рецидивисти.  \r\nВладимир Пелов и Радослав Колев са обявени за международно издирване. От СДВР обясниха, че дори и да са в чужбина, каквато хипотетична възможност има, те няма да са в безопасност.\n\n\n\r\nПод засилена охрана са границите, входовете и изходите на магистралите и всички основни пътища у нас. Пътните патрули са инструктирани да следят за съмнителни автомобили.\r\nПри бягството от затвора на Радослав Колев и Владимир Пелов е допусната  престъпна небрежност по отношение на изпълнение на задълженията на  служителите. Това станало ясно от записите на камерите, обясни правосъдният министър Цецка Цачева.\rСлед бягството на Колев и Пелов бе задържан сина на Пелов, но малко по-късно след разпит момчето бе освободено.\n\r\n\"Не съм ходил на свиждания на сина ми\", заяви пред Нова тв и бащата Владимир Пелов - Пело. Възрастният мъж каза още, че няма вест от сина си, откакто той успя да \"напусне\" мястото за лишаване от свобода.\r\nХора от Ботевград – родното място на беглеца, пък споделят, че се страхуват, знаейки че Пелов е на свобода.\r\nПо непотвърдена информация бизнесмен от Ботевград е помогнал на двамата рецидивисти да избягат от затворa, съобщава Нова тв.\r\nБягството на двамата рецидивисти вади на показ лекотата, с която затворниците се сдобиват със забранени вещи зад решетките, включително и оръжие.\n\r\nТарифата за вкарване на хладно или огнестрелно оръжие в затвора е 250 лева, като поръчката се плащала отвън, а парите най-често отивали при надзирателя, който ще я направи. Доставката се водела \"специална\" и се правела основно от по-млади служители, разказа пред \"Монитор\" бивш пандизчия, пожелал анонимност.\r\nТой е прекарал половината си живот по затворите, а в началото на годината е бил освободен след поредната присъда за кражба.", "date": "2018.04.06", "title": "Бизнесмен от Ботевград помогнал на Колев и Пелов?"}
{"url": "https://www.dnes.bg/televizia/2018/04/06/osvobojdenie-v-edno-frensko-selo.372510", "text": "В шести епизод на четвърти сезон на сериала \"Едно френско село\" ще видим, че докато в училището животът върви под високо напрежение след бягството на няколко задържани, Даниел се опитва да освободи Сара, но напразно...\r\nГледайте сериалът \"Едно френско село\" всеки делничен ден от 20.30 часа по телевизия.\r\n ", "date": "2018.04.06", "title": "Освобождение в \"Едно френско село\" "}
{"url": "https://www.dnes.bg/za-da-se-razbirame/2018/04/06/kak-da-se-nauchite-da-kontrolirate-gneva-si.372836", "text": "Споровете, дори кавгите и караниците понякога са полезни за връзката, тъй като допринасят за изказване на иначе спотаени аргументи и проблеми. Хубаво е от време на време нещата между партньорите да повишават градуса си, но изпускането на гнева е вече крайна фаза, която вреди на връзката.\r\nКонтролирането на гнева е трудно и не всеки човек го умее. Някои хора избухват яростно, внезапно и много зловещо – толкова, че невинаги знаят какво говорят. В тези моменти рискът да нараните партньора си е огромен, още повече ако гневните изблици са ежедневие.\r\nКак да се научите да контролирате гнева си до здравословните граници?\r\nПоговорете за това какво знаете за гнева от детството си\r\r\n                    \r\n                    Може да не си давате сметка, но формирането на характера и личността до голяма степен е кодирано в детството. Гневът, отношението към него, собственият стил на ядосване също се коренят някъде там в детството. Опитайте се да осъзнаете какво ви ядосва, какво сте изпитали за първи път, когато сте се ядосали и какво ви е ядосало.\r\nНакарайте партньора си да говори за същите чувства. Използвайте момент, в който нещата между вас са добре и нямате поводи за ярост. Тогава ще сте най-искрени.\r\n", "date": "2018.04.06", "title": "Как да се научите да контролирате гнева си?"}
{"url": "https://www.dnes.bg/stranata/2018/04/06/sled-biagstvoto-ot-zatvora-usilena-ohrana-v-bobov-dol.372919", "text": "Усилено дежурство е въведено в затвора в Бобов дол заради празниците и след инцидента с двамата избягали от Централния софийски затвор.\n\n\r\nПрави се обследване на съоръженията за физическа охрана, на техническата въоръженост и на устройствата за видеонаблюдение и изправността на камерите, както и инструктаж на служителите, някои от които са новоназначени.\r\nПрез празничните дни ще има извънредни свиждания и получаване на извънредни хранителини пратки, което налага допълнителен контрол.\r\n ", "date": "2018.04.06", "title": "След бягството от затвора: Усилена охрана в Бобов дол"}
{"url": "https://www.dnes.bg/sofia-film-fest/2018/04/06/u-licata-jargonyt-na-marginalite-shon-beikyr.372847", "text": "\r\n\r\nМного бързо стана известен с умението да прави нискобюджетни филми с голям размах. Неговите истории доближават до онези затворени общества, които трудно приемаме и които странят от делничното полезрение. Шон Бейкър пък успява лесно да се впише в тези среди, да опознае хората, принадлежащи към тях и да представи автентично всекидневието им във филмите си.\r\nРоден е в Ню Джърси през 1971 година. Дебютира през 2000 година с \"Four Letter Words\" като сценарист, режисьор и монтажист. Премиерата на втория му филм \"Take Out\" е в програмата на Сламданс 2004. \"Prince of Broadway\" (2008) се появява за пръв път пред публика на филмовия фестивал в Лос Анджелис, а световната премиера на четвъртия му филм \"Starlet” (2012) е на фестивала SXSW и по-късно печели наградата Robert Altman Spirit Award. \"Tangerine\" (2015), заснет само с  iPhone, привлече вниманието в Сънданс.\r\r\n                    \r\n                    Режисьорът на независимо американско кино гостува у нас по време на тазгодишния София Филм Фест, за да представи последния си филм \"Проектът \"Флорида\", където ни въвежда в света на безпризорните деца, обитаващи американски предградия. А за ролята си в този филм Уилям Дефо получи и номинация за \"Оскар\".\r\n\"Приех я с отворени обятия. Това беше чудесно признание за нашия малък филм. В крайна сметка ние бяхме най-маломащабния проект от всички с номинация за \"Оскар\" и малко съжалявам, че не спечелихме.“, коментира номинацията в Дом на киното Шон Бейкър, който подчерта, че подобно признание позволява на проекта да получи всеобща известност, но допълни, че за него са по-важни фестивалните участия.\r\n\"Оскар\" е една много политизирана награда и за да си отличен зависи от това колко и какво точно е вложил продуцентът в разпространението на филма. Това се отразява много видимо във възможността за номинация.\", обясни още Бейкър.\r\nТой също така отбеляза като предимство тенденцията в Холивуд да се дава шанс на дебютиращи автори,  правили по 1-2 малки филма да се изявят в голям мащаб, режисирайки продукции от поредицата \"Марвел\". Самият той е тръгнал по пътя на независимото кино. И макар да е чувал, че може да прави един филм за големите студиа и един за себе си, той стои далеч от комерсиалното кино. \"Причината да го правя е, защото това е огромно физическо усилие. Подготовката на подобен проект отнема поне три години\".\r\nЩо се отнася до неговите първи проекти, Шон не съжалява, че те са достигнали до по-малка аудитория. По думите му, все пак става въпрос за кино, а не за театър и зрителите, които са видели новите му филми, които получиха голямо признание, насочват внимание и към предишните му проекти. \"Като снимахме \"Tangerine\" той бе чудесно разпространен и хората успяха да обърнат внимание и на \"Starlet”. - обяснява той - Човек трябва да има вяра и да знае, че става въпрос за един дълъг път и да инвестира време.\"\r\nА единствената причина да не е направил филм за супергерои е, че никога не е обичал комикси. \"Бих направил доста мечешка услуга на всички почитатели на Марвел. От друга страна съм израснал с \"Умирай трудно\", \"Робокоп“... и с най-голямо удоволствие бих направил лек завой в някой момент. Тези филми могат да са забавни, но да правят и важен политически коментар.\"\r\n\r\n\"Бях момче от обикновено американско предградие.  Така че всичко,  което можех да гледам бяха американски продукции и класики. Това е  времето преди интернет. Така че чак късните години от гимназията можех  да посещавам кина с художествено програмиране. Тогава успях да се отворя  повече. Истината е, че филмите, които гледах като дете бяха с чудовища и  този, който ми бе направил особено впечатление е на Джеймс Ухайл с  Борис Карлоф \"Франкенщайн\". \n\r\nСлед като го гледах реших, че искам да правя филми. Като всеки юноша и  малко преди това следях холивудски блогбастъри \"Робокоп\", \"Умирай  трудно\"... Всички 80-арски филми са ми повлияли и ме накараха да се  занимавам кино.\"\r\nСнима първо на 8-мм камера. Научава се на монтаж, съединявайки   малките лентички вкъщи. А с усилията, които полага за да влезе в   нюйоркския университет разбира, че иска това, което прави да носи   неговия дух, почерк и характер. По-късно Шон Бейкър се среща и с  независимото и европейско кино, а за финал застава до Спилбърг: \"Казах  му, че съм тук, където се намирам, заради \"Близки срещи от третия вид\".\r\n\r\nПри кастинг Шон Бейкър не следва най-традиционния подбор, тъй като често работи с натуршчици (непрофесионални актьори) и съответно те са без предишен опит в киното. \"Това, което ни привлича към тях е физическата им характеристика и личността им. След това трябва да проверим дали могат по някакъв начин да се доверят на актьорския занаят.\", разказва Бейкър -  Ако се върнем към филма \"Tangerine\", главните персонажи имат също толкова забавни приятели и интересни пичове, но в момента, в който включиш камерата, те тотално се променяха и се превръщаха в истински дървета.\r\nДопреди \"Проектът \"Флорида\" Шон Бейкър не е работил  и с деца. И за него този процес се оказва доста образователен. Освен, че разчита на педагог по актьорско майсторство, който да се грижи за децата, екипът е имал и голям късмет с намирането на Бруклин Принс, която изпълнява ролята на малката Мууни . \"Сега е на 7 години, а беше на 6, докато снимахме. Бе като малък възрастен“, коментира работата с нея режисьорът. - Намерихме три много отворени деца, които не се спичаха пред камерата.\" Той уточни, че при работата с малки е много важно те по никакъв начин да не бъдат объркани, защото могат да се затворят.\r\nБейкър е сполучил и с Бриа Винаите, изиграла майката на Мууни – Хейли. \"Тя до такава степен осъзна какво правим, колко е важна и не бива да го прецаква, че идваше по-рано от необходимото, за да репетира с актьорския ни консултант.\r\nБейкър допълва, че с различните актьори има отделен подход. Случило му се е да работи с непрофесионален актьор толкова лесно, колкото и със звезда като Уилям Дефо. \"Там буквално нямаше режисура\", описва процеса Шон. - Казвах какво искам и той бе толкова естествен пред камерата.“\n\r\nРежисьорът се върна във времето, когато още е учил режисура в  нюйоркския университет и е гостувал Мартин Брест, известен с филми като \"С усещане за жена\" и \"Среднощно бягство\". \"Зададохме му същия въпрос: Как се работи с Ал Пачино, Робърт де Ниро... Той обясни, че не ги режисира, защото с толкова опитни хора единственото, което правиш е да настройваш съвсем леко и фино тяхното изпълнение спрямо необходимостта на филма. Оставяш  ги да си свършат работата.\"\r\nБейкър допълни, че точно тук присъства и момента с таланта, тъй като тези актьори носят много специфична чувствителност и инстинкт. \"Те не само се превъплъщават в един образ, те уговарят и цялото свое разбиране около него. Уилям Дефо беше готов с ролята си преди да почнем снимки.\", споделя авторът.\r\n\n\r\nКогато се залавя с даден проект, независимият бунтар Шон Бейкър отделя достатъчно време, за да се потопи в обстановката, която ще опише. На това го е научил третият му филм \"Prince of Broadway\". Именно с него разбира колко е важна предварителната подготовка към общността, която се опитва да представи. \"Във филма става дума за амбулантните търговци, които продават по ъглите своите стоки. Не знаех почти нищо за техния квартал, освен, че е много шарен и весел. Тогава ми се стори, че това е прекрасна вдъхновяваща атмосфера, в която да поставим впоследствие филма си.\r\nНо започвайки да си говоря с хората, тъй като не знаех нищо за тях, научих безкрайно много за западно-африканците, които продават определени стоки и ливанските им снабдители, както и собственици на другите магазини. Отне ми година, в която събирахме материал, общувахме с хората, за да успеем да напишем сценария на базата на всичко това. Беше изключителен урок! В същия момент нямаше да се получи този филм без подобен процес на подготовка.\"\r\nБейкър допълва, че когато общува общува с един човек, улавя малките детайли. Подчертава колко е важно наблюдението, за да се улови жаргона и за да стане един филм правдоподобен. \"Не съм особено придирчив в сценариите си, но ги давам на хората, за които е правен. И те си казват мнението дали биха се изразили с подобни реплики\", разказва Шон и допълва, че е ползвал мнението им и по време на монтажа.\r\n\r\n\"Ако човек може да приеме положителната критика, той трябва да се  подготви и за отрицателната. Потупването по рамото доникъде не води. И  да, може да се събуждаш някога в студена пот от това, което са ти  казали, но трябва по някакъв начин да го приемеш.\", разказва Шон за  чуждото мнение. Режисьорът допълва, че самият той е критичен към киното,  което гледа и не може да си позволи да не приема критика.\r\n\"Имаше  рецензия на критик и мой приятел, който написа за филма ми   \"Starlet”, че не е достатъчно амбициозен. А аз бях вложил цялото си  сърце и душа! За бюджета, който имахме  бе супер амбициозен, но това ми  помогна за следващия ми филм  \"Tangerine\" да се отклоня от пътя, по който  бях тръгнал и да действам още по мащабно и с повече размах.  И въпреки  че онова изречение бе малко като нож в сърцето до самата дръжка, то ми  помогна да направя следващата си крачка\".", "date": "2018.04.06", "title": "У-лицата: Жаргонът на маргиналите – Шон Бейкър"}
{"url": "https://www.dnes.bg/zvezdi/2018/04/06/chaning-i-djena-ot-pyrvata-iskra-do-finalniia-akord.372877", "text": "\n\r\nНе е лесно да си холивудска звезда и любовта ти към един партньор да остане до живот. Доказаха го много звезди, чиито бракове изглеждаха перфектни, а всъщност отношенията им са били далеч по-сложни. Последните, за които се разбра, че продължават живота си поотделно са звездите Чанинг Тейтъм и Джена Дюън.\n\r\nДвамата имаха 9-годишен брак и изглеждаха щастливи заедно, споделяха хубавите си моменти в социалните мрежи, пътешестваха и отглеждаха дъщеря си Евърли пред очите на феновете си.\n\r\n\n\r\nТейтъм неведнъж е признавал, че между него и Джена искрата пламнала още при първата им среща. Запознават се по време на снимките на филма „В ритъма на танца“, където изпълняват главните роли.\r\n                    \r\n                    \r\n24-годишният Чанинг работи като модел стриптийзьор, когато през 2005 г. му предлагат да се снима в тази продукция. Джена в същото време вече е известна и се е срещала и разделяла с друга голяма звезда – Джъстин Тимбърлейк.\r\nВижте още за двамата в ", "date": "2018.04.06", "title": "Чанинг и Джена: От първата искра до финалния акорд"}
{"url": "https://www.dnes.bg/stranata/2018/04/06/krateri-kal-tyrpenieto-v-gylybovci-prikliuchi.372920", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Търпението на живеещите в сливнишкото село Гълъбовци приключи. След поредица от сигнали за огромни дупки на пътя и на празни обещания на министри и на политици за ремонт, днес те излязоха на протест.\n\r\nПреди време хората запретнаха ръкави и сами започнаха да запълват зеещите като кратери дупки с тухли и камъни.\n\r\n\"Настояваме цялата пътна инфраструктура в Сливница и региона да бъде възстановена, тъй като състоянието ѝ е окаяно. Някои дупки са в размер на 30-40 см. От около 12 години ни се обещава, че ще започнат ремонтни дейности. И до днес обаче това не се случва\", каза пред  организаторът на протеста Добромир Чолаков.\r\n                    \r\n                    \r\nПротестиращите споделиха притесненията си, че лошите пътища създават предпоставки за сериозни пътни инциденти.\n\r\n\"Всеки ден се случва по някое леко произшествие. Всички карат в насрещното, защото просто няма друг начин. Защо обаче трябва да да се стигне до най-лошото, за да се вземат мерки\", коментираха още те.\n\r\nХората от Сливница и региона посочиха още, че са изпратили информация с исканията си до премиера Борисов. За проблема са информирани както областното управление на АПИ, така и всички компетентни институции.\n\r\nПред Bulgaria ON AIR те бяха категорични, че ако не бъдат предприети мерки, са готови да организират по-мащабен протест и да затворят главния път София-Калотина.\n\r\n\r\n ", "date": "2018.04.06", "title": "Кратери, кал... търпението в Гълъбовци приключи"}
{"url": "https://www.dnes.bg/stranata/2018/04/06/tejka-katastrofa-krai-bansko-petima-sa-postradali.372932", "text": "\r\nТежкотоварен камион се обърна на пътя край Банско, помитайки три леки автомобила. Има пострадали хора. Тежката катастрофа е станала на пътя Симитли – Банско – Гоце Делчев, съобщава БНТ \r\nКъм 10.45 часа на изхода на Банско в посока Добринище, ТИР се преобръща и удря три леки автомобила. Според така предадения към спешния телефон 112 сигнал има петима пострадали. \r\nНа място на инцидента се изпращат линейки от Банско и Разлог и пожарни екипи. ", "date": "2018.04.06", "title": "Тежка катастрофа край Банско. Петима са пострадали"}
{"url": "https://www.dnes.bg/obshtestvo/2018/04/06/diado-georgi-na-105-kakvo-e-da-prejiveesh-dve-voini.372918", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Срещаме ви с един от столетниците на България. Миналата седмица дядо Георги от пловдивското село Бенковски навърши 105 години. Как изглежда животът през погледа на човек, преживял цели две войни?\r\nДни след рождения си ден дядо Георги ни посреща с усмивка. Въпреки преклонната си възраст, той е запазил в себе си желанието за живот. Прекарал празника с най-любимите си хора, разказва той пред Bulgaria ON AIR.\r\nПрез годините е работил какво ли не. Дълго време е бил овчар. В казармата станал готвач. Но най-емблематични са спомените му от фронта.\r\n ", "date": "2018.04.06", "title": "Дядо Георги на 105: Какво е да преживееш две войни?"}
{"url": "https://www.dnes.bg/zvezdi/2018/04/06/seks-lentite-na-zvezdite-koi-sa-nai-gledani.372872", "text": "Секс лентите не излизат от мода. Те все още са гореща тема и носят дивиденти на участниците си от звезден произход. Безспорно най-търсеното порно в интернет е това на Ким Кардашян, което я и превърна в звезда, но има и други нейни колежки, чиито интимни моменти представляват немалък интерес.\r\nЕто и кои са най-гледаните и популярни звездни секс моменти. Първа е Ким Кардашян с 210 млн. гледания. Дата на излизане: 2007 – тогава Ким бе тотално неизвестна.\r\nМнозина подозират,че излизането на лентата е дело на самата Кардашян или на майка ѝ Крис Дженър, която от години управлява семейния образ и кариерите на дъщерите си.\r\nВижте останалите в ", "date": "2018.04.06", "title": "Секс лентите на звездите: Кои са най-гледани?"}
{"url": "https://www.dnes.bg/za-da-se-razbirame/2018/04/06/12-zadyljitelni-neshta-za-vseki-pyteshestvenik.372827", "text": "Когато сте на път, никога не знаете какво може да се случи. Ако летите със самолет, полетът може да се забави и да се наложи да нощувате на летището. Ако пък сте с кола, спуканата гума или задръстването на граничните пунктове могат да объркат всичките ви планове.\r\nНяма нужда да изброяваме всички видове транспорт и ситуациите, които могат да възникнат, защото е ясно, че при едно пътуване абсолютно всичко може да се обърка.\r\nЕто защо в себе си трябва да имате някои задължителни неща, които да улеснят и без това сложната ситуация.\r\nКои са вещите и пособията, които ще са ви от полза при всяко дълго пътуване?\r\n\r\nВ ръчния си багаж е препоръчително да имате дрехи или поне бельо за смяна, защото понякога престоят се оказва по-дълъг от очакваното. Имайте подръка една чиста фланелка, по-топли чорапи, бикини, жилетка в случай, че ви стане хладно.\r\r\n                    \r\n                    \r\nМалките разфасовки слънцезащитен крем, сапун, шампоан, дезодорант са задължителни по време на път, не само защото няма да ви бъдат конфискувани от ръчния багаж, а и защото във всеки момент могат да ви потрябват. \r\n", "date": "2018.04.06", "title": "12 задължителни неща за всеки пътешественик "}
{"url": "https://www.dnes.bg/politika/2018/04/06/rusiia-zamesena-v-otravianeto-na-skripal-povecheto-bylgari-ne-viarvat.372951", "text": "88% от обществото одобряват позицията на правителството по случая \"Скрипал\". 61% смятат, че по такива теми следва да има консенсус между основните партии, докато 35% предпочитат управляващата партия сама да носи полагащата й се отговорност. \n\n\n\n\n\r\nТова показват резултатите от експресен сондаж на \"Галъп интернешънъл\" за общественото възприемане на българската позиция по случая \"Скрипал\", проведен между 3 и 4 април сред 801 пълнолетни българи.\n\r\nТрадиционно, у нас отношението към Русия е позитивно, а към него се добавя и влиянието на правителствената позиция върху общественото мнение. На този фон 81% не виждат реални доказателства за вината в ситуацията със Скрипал. За 6% от българите доказателствата до този момент са достатъчни.\r\n \r\nСондажът показва най-вече първите обществени инстинкти в казус със сравнително малко информация и с противоречиви сведения. Данните фиксират моментната картина в доста динамична среда, отбелязват социолозите. При липсата на яснота по случая, мнозинство от 52% смятат, че Западът е виновен за създалото се напрежение, докато 18% сочат Русия.  \r\n \r\nМнозинство от 54% възприема мнението, че случаят \"Скрипал\" е провокация срещу Русия, а 30% смятат, че действията след случая \"Скрипал\" са необходима мобилизация на Запада срещу нарастващата руска агресия. Останалите се колебаят.\r\n \r\nОбществото е доловило и любопитната ситуация на единодушие на Борисов и Нинова и разногласие между Борисов и Цветанов. Например, 80% одобряват това, че Нинова поздрави Борисов за позицията му, а 13% са против това, а останалите се колебаят. \r\n                    \r\n                    \r\nА когато избират между позициите на Борисов и Цветанов 81% избират позицията на Борисов срещу 5% - тази на Цветанов. \n\r\n12% избират \"нито един от двамата\", а останалите се колебаят.", "date": "2018.04.06", "title": "Русия замесена в отравянето на Скрипал? Повечето българи не вярват"}
{"url": "https://www.dnes.bg/obshtestvo/2018/04/06/razkaz-za-silata-i-viarata-maika-tvori-suveniri-v-pomosht-na-sina-si.372952", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Самотна майка от Търговище изработва сувенири за празниците, с които да зарадва хората, но най-вече го прави, за да помогне на лечението на сина си. \r\nДеветгодишният Божидар е болен от детска церебрална парализа. Затова и спечелените средства влага в рехабилитацията му, разказва Bulgaria ON AIR.\r\nРедовните рехабилитации на Божидар му помагат да се чувства по-добре, но струват около 400 лв. месечно.\r\nСредства му трябват и за училище, защото детето е в трети клас. Всичко това кара майката да търси начини за намиране на пари, докато един ден решава да използва дарбата си да прави малки сувенири.\r\nМакар в началото да няма пари дори за материали, самотната майка не губи кураж. Казва, че не обича да проси. \r\n ", "date": "2018.04.06", "title": "Разказ за силата и вярата: Майка твори сувенири в помощ на сина си"}
{"url": "https://www.dnes.bg/obshtestvo/2018/04/06/mitropolit-antonii-jiveem-vyv-vremena-na-duhovna-kriza.372953", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Днес цялатa църква страда и скърби за раздялата с божествния син. Това е тъжен ден, който след броени дни ще се превърне в нестихваща радост, каза на Разпети петък Негово Високопреосвещенство Западно- и Средноевропейски митрополит Антоний пред .\n\r\nТой посочи, че суетата на ежедневието не ни дава правилна представа какво трябва да съпреживяваме с Исус Христос. Тази Страстна седмица е съпреживяване, уточни митрополит Антоний.\n\r\n\"Живеем във времена на духовна криза. Подрастващата младеж е оставена в ръцете на произвола. Насаждат се нови модели на поведение, които не са присъщи на нашия народ\", сподели гостът на телевизията.\r\n                    \r\n                    \r\nТой подчерта, че е много важно Църквата да бъде близо до хората и по думите му в годините тази връзка е била прекъсната. Църквата обаче се опитва да се популяризира сред младите хора, вече дори и в социалните мрежи.\n\r\n\"Трябва да се възстанови изучаването на религия в училище. Нека родителите не се страхуват, че ще ги (бел. ред. - учениците) правим задължително свещеници или монаси\", отбеляза гостът в предаването \"Денят ON AIR\".\n\r\nУтре рано сутринта митрополит Антоний ще лети за Ерусалим като ръководител на делегацията на Светия синод. От Божи гроб той ще вземе благодатния огън и около 19:30-20 часа по план трябва да го донесе в София. У нас ще пристигне делегация от Скопие, която ще вземе частица от благодатния огън.\n\r\nИзповядването в последните години у нас се популяризира, съобщи още митрополитът. По думите му в Католическата църква изповедта е безлична, защото няма визуален контакт, докато в Православната свещеникът е само свидетел и дарува опрощение на каещия се пред иконата на Исус Христос.\r\n ", "date": "2018.04.06", "title": "Митрополит Антоний: Живеем във времена на духовна криза"}
{"url": "https://www.dnes.bg/notifikacii/2018/04/06/london-otkaza-viza-na-plemennicata-na-sergei-skripal.372954", "text": "Британското министерство на вътрешните работи съобщи, че е отказало да издаде виза на племенницата на бившия двоен агент Сергей Скрипал.\n\n\n\n\n\r\nОтхвърлихме молба за посетителска виза за Виктория Скрипал с мотива, че молбата не отговаряше на имиграционните правила, заяви говорител на Форин офис, цитиран от световните агенции.\r\nВ отговор пък говорителката на руското външно министерство Мария Захарова настоя Лондон да даде обяснения за отказа за визата. \r\n\"Ние настойчиво призоваваме Великобритания да направи официално изявление, да даде обяснения по повод случващото се с визата за Виктория Скрипал. Смятаме, че най-малкото от хуманитарни съображения длъжностните лица са длъжни да намерят сили в себе си и официално да се изкажат поне по този аспект\", каза Захарова, цитирана от Ройтерс и РИА Новости.", "date": "2018.04.06", "title": "Лондон отказа виза на племенницата на Сергей Скрипал"}
{"url": "https://www.dnes.bg/akoshtete-vqrvaite/2018/04/06/zodiite-koito-pribyrzvat-v-liubovta-i-te-sa.372875", "text": "От всички неща, които искаме да получим в живота си, романтичната връзка почти във всички случаи оглавява списъка. Всеки иска да намери своя специален човек, но някои хора  малко прибързват в романтичните отношения. \n\r\nЖивотът на някои хора е посветен на откриването на идеалния партньор. И точно тогава започват проблемите – от очакването. \n\r\nРомантичните отношения са двупосочна улица. И двамата партньори трябва да са на една и съща страница, за да има успех връзката им. \n\r\nЧесто пъти обаче единият иска малко повече или и двамата искат нещо различно. \n\r\nКои са зодиите, които прибързват в любовта?\n\r\n\n\r\nРодените под този знак обичат да са сами, но обичат и да имат връзка и стават много невротични и несигурни, когато останат сами за известно време. Това, което се случва, когато се съберат с някого, е разгръщането на тяхната лудост, която се проявява почти веднага, щом започнат нов романс. \r\n                    \r\n                    \r\nПредставителите на този знак обичат свободата си толкова много, че дори биха поискали договор с възлюбения си. \n\r\nИ когато те не получат тази сигурност, стават нервни, което ги прави още по-агресивни в отношенията.\r\nВижте останалите зодии в ", "date": "2018.04.06", "title": "Зодиите, които прибързват в любовта... И те са?"}
{"url": "https://www.dnes.bg/politika/2018/04/06/sreshtata-na-vyrha-es-zapadni-balkani-shte-byde-uspeshna.372955", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Срещата на върха ЕС-Западни Балкани е в ход, тя ще се състои и ще бъде успешна. Друга алтернатива няма. Това заяви в студиото на \"Денят ON AIR\" евродепутатът Андрей Ковачев по повод заплахите с бойкот от Сърбия, Румъния, Кипър и Испания заради участието на Косово и присъствието на неговия президент Хашим Тачи.\n\r\nИнтегрирането на Западните Балкани в ЕС е най-важният приоритет на българското европредседателство на Съвета на ЕС и подобен бойкот би бил предизвикателство пред българската дипломация.\n\r\n\"Всички тези държави от Западните Балкани искат членство в Европейския съюз и работят за него. Има най-различни възможности и механизми всички страни да бъдат задоволени, затова е повече от ясно, че по един или друг начин те ще вземат участие в срещата на върха на 17 май\", коментира още евродепутатът.\r\n                    \r\n                    \r\nПред  Андрей Ковачев подчерта, че е изключително изненадан от думите на Вучич, който преди дни заяви, че не очаква добри новини за Сърбия, тъй като той е президент на страна, която иска да се присъедини към ЕС и твърди, че прави всичко възможно това да стане реалност.", "date": "2018.04.06", "title": "Срещата на върха ЕС-Западни Балкани ще бъде успешна"}
{"url": "https://www.dnes.bg/notifikacii/2018/04/06/fb-do-2-7-mln-evropeici-zasegnati-ot-zloupotrebata-s-danni.372956", "text": "С писмо до Европейската комисия Фейсбук потвърждава, че до 2,7 милиона потребители в ЕС са били засегнати от злоупотребата с лични данни покрай случая с \"Кембридж Аналитика\", съобщи говорител на комисията.\r\nСледващата седмица предстои представители на ЕК и на социалната мрежа да продължат диалога по тази тема. Разговорите ще засегнат новите правила за личните данни в ЕС и по-общо теми, свързани с демокрацията, поясни говорителят.\r\nТой добави, че от 25 май в ЕС влизат в сила допълнителни правила, според които при нарушение на изискванията за съхранение на лични данни дружествата може да бъдат глобени с до четири процента от техния световен годишен оборот. При нарушение дружествата ще трябва да уведомяват потребителите до 72 часа. \r\nОт следващия месец дружествата, обработващи лични данни в ЕС, ще трябва да получават изричното съгласие на своите клиенти да събират тези данни и то с ясно посочена цел, включително ако данните биват предоставени другиму. ", "date": "2018.04.06", "title": "FB: До 2,7 млн. европейци засегнати от злоупотребата с данни"}
{"url": "https://www.dnes.bg/televizia/2018/04/06/rosen-petrov-kryv-i-myka-leji-mejdu-balkanskite-narodi.372957", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        След 4-годишна пауза Росен Петров се завръща на екран като водещ на историческото предаване \"Операция: История\" по Bulgaria ON AIR. То ще бъде излъчвано всяка неделя от 16:30 ч.\n\r\n\"Винаги когато съм на живо дланите се изпотяват, сърцебиене... Нормално е човек да се притеснява\", призна той в предаването \"Денят ON AIR\".\n\r\nВ контекста на днeшния Разпети петък Петров посочи, че България в своята история е била разпъвана многократно. България е извървяла много трънлив път, за да постигне своето обединение, посочи той.\n\r\n\"Толкова кръв и мъка лежи между балканските народи и не можем да го преодолеем. На Балканите всеки се бори да е велик. При толкова величия къде е Велика България, къде е Велика Сърбия, къде е Велика Гърция?\", каза още Росен Петров.\r\n                    \r\n                    \r\nСпоред него сами сме унищожили елита на страната ни, а най-умните и храбри българи са отивали на фронта. Първата световна война е най-голямата касапница, подчерта той и разказа интересна история за нелепата смърт на Димчо Дебелянов.\n\r\n\"Бих искал да разбия някои митове\", посочи Росен Петров, запитан за идеята на новото предаване. И даде пример с Византийската империя, каквато по думите му никога не е имало.\n\r\n\"Това е научен термин. Имало е Източна Римска империя. България е воювала не с византийци, а с римляни\", отбеляза той.", "date": "2018.04.06", "title": "Росен Петров: Кръв и мъка лежи между балканските народи"}
{"url": "https://www.dnes.bg/notifikacii/2018/04/06/7-palestinci-ubiti-pri-sblysyci-s-izraelski-voinici.372958", "text": "Седем палестинци са убити при днешните сблъсъци с израелски войници на границата на ивицата Газа. Протестиращи палестинци подпалиха купища автомобилни гуми, за да създадат димна завеса, която да пречи на израелските снайперисти, предаде Асошиейтед прес, цитирана от БТА.\n\r\nМинистерството на здравеопазването в Газа съобщи, че 1070 палестинци са ранени, включително 293-ма с огнестрелни рани от бойни куршуми, като 25 от тях са в тежко състояние. Сред ранените има 12 жени и 48 деца. Много от пострадалите са се натровили от сълзотворен газ. Броят на жертвите може да нарасне според палестинските власти.\n\r\nХиляди палестинци от Газа се събраха след петъчната молитва на границата с Израел за втория от шест седмични протести, организирани от управляващото движение Хамас, срещу десетилетната блокада на територията. Финалният протест, предвиден за 15 май, бе наречен от ислямисткото движение \"Великият марш на завръщането\" на палестинските бежанци и техните потомци в родните огнища - намек, че протестиращите ще се опитат да влязат в Израел, макар че Хамас не отправи конкретна заплаха за масов пробив на граничната ограда.\r\nДнес хиляди палестинци се стекоха в пет палатъчни лагера, подготвени от организаторите, всеки на няколкостотин метра от оградата. Днешната акция бе наречена \"петък на автомобилните гуми\" - млади активисти струпаха десетки хиляди гуми и ги подпалиха. Гъстият черен дим пречеше на израелските снайперисти, разположени по граничната линия. \n\r\nИзраелските сили от другата страна на границата отвърнаха с водни оръдия, стрелба с гумени и бойни куршуми и сълзотворен газ. Те използваха дронове, за да хвърлят по протестиращите бомби със сълзотворен газ.\n\r\nПо-късно през деня лидерът на Хамас в Газа - Яхия Синуар, посети лагера в Хузаа, посрещнат като герой. Той бе заобиколен от стотици привърженици, които скандираха: \"Отиваме в Ерусалим, милиони мъченици\". Синуар каза на тълпата: \"Светът очаква нашия голям поход, когато ще пробием границата и ще се молим в Ал Акса\" - свещената джамия в Ерусалим.\n\r\nИзраелската армия заяви, че протестиращите днес са хвърлили няколко взривни устройства и димки и че са били осуетени няколко опита за преминаване на оградата под прикритието на дима. \r\nИзраелските военни докараха огромен вентилатор, за да разпръсне дима от гумите, съобщи кореспондент на АП от Хузаа. ", "date": "2018.04.06", "title": "7 палестинци убити при сблъсъци с израелски войници"}
{"url": "https://www.dnes.bg/health/2018/04/06/gonoreiata-veche-e-super-seriozen-problem.372771", "text": "Мъж във Великобритания е диагностициран с гонорея, проявяваща особености, много различни от тези при стандартните случаи. Неговият се описва като най-сложният досега случай на супер гонорея, устойчива на стандартното лечение. \r\nВъпросната супер гонорея не е показала тенденция към повлияване от двата типа антибиотици, които се назначават като първи избор при този тип инфекции. Това са азитромицин и цефтриаксон, а досега в световен мащаб няма документиран случай на гонорея, устойвива и на двата антибиотика едновременно. Учени от Световната здравна организация и Европейският център за превенция и контрол на заболяванията са единодушни, че това е случай от нов тип, показващ гонореята във вид, непознат досега.\r\n \r\nУчените от години предупреждават за риск от поява на гонорея, резистентна на антибиотици, тъй като лечението на тази полово предаван аинфекция ставаше все по-трудно и продължително през последните години.\r\n \r\nУстановено е, че заразяването на мъжа е станало след сексуален контакт с жена преносител на супер гонореята в страна от Югоизточна Азия. За момента той се лекува с нов тип синтетичен антибиотик, а резултатите, че поне той ще повлияе устойчивите бактерии, са обнадеждаващи. Продължават и проучванията за установяване на евентуални нови случаи на хора, проявяващи същите симптоми.\r\n \r\n\r\n ", "date": "2018.04.06", "title": "Гонореята вече е супер... сериозен проблем"}
{"url": "https://www.dnes.bg/obshtestvo/2018/04/06/hiliadi-miriani-v-pravoslavnite-hramove-na-razpeti-petyk.372948", "text": "\nХиляди миряни се стекоха в православните храмове в страната в най-тъжния ден на годината - Разпети петък.\r\nНа Велики петък Исус е погребан в каменен саркофаг в пещера, пред която поставят стража и огромен камък на входа. На този ден в храмовете се извършва неговото опело и се отслужва богослужението, наречено Царските часове.\r\nХората минават под Божията плащеница за духовна сила и смирение.", "date": "2018.04.06", "title": "Хиляди миряни в православните храмове на Разпети петък"}
{"url": "https://www.dnes.bg/health/2018/04/06/pytuvashtite-kyrmachki-s-edna-grija-po-malko.372770", "text": "Пътуването с малко бебе и особено с новородено е голямо изпитание. Никой не знае това по-добре от майките, които се налага да го кърмят. Създаването на удобства в това отношение е много трудно на публични места, но има надежда тази тенденция да се промени. Първи в стремежа да направят пътуването на кърмещите майки по-комфортно се включват летищата по света. Много скоро те ще бъдат оборудвани с удобни лични кабинки, където майките ще могат да отделят повече внимание на храненето на бебето си. \r\nИдеята идва от международни сдружения на управителите на летищата по света. За допълнително улеснение на пътуващите кърмачки ще се предлага изтегляне на специална апликация за смарт телефони, която ще показва къде точно на всяко летище е разположена кабинката за кърмене. Тя ще разполага и с условия за ползване на помпи за кърма за улеснение на по-нататъшното пътуване на майката и бебето й.\r\n \r\nИнформацията идва много навреме, в момент, в който широко се дискутира правото на майките да кърмят свободно децата си на обществени места и липсата на условия, позволяващи това да става по-бързо и с по-малко дискомфорт.\r\n \r\n\r\n ", "date": "2018.04.06", "title": "Пътуващите кърмачки – с една грижа по-малко"}
{"url": "https://www.dnes.bg/politika/2018/04/06/dogan-ne-spodeliam-uprajniavaneto-na-natisk-spriamo-rusiia.372949", "text": "Почетният лидер на ДПС Ахмед Доган не одобрява натиска и силовите подходи спрямо Русия. Той обаче препоръчва тази оценка да не се превръща в политическата позиция на ДПС. \n\r\nТова става ясно от речта на Ахмед Доган на рождения му ден на 29 март, публикувана от пресцентъра на движението \"поради изключителния интерес на членове, активисти и съмишленици на ДПС, приятели и анализатори, медии и журналисти”.\n\r\n\"Актуалната евроатлантическа нагласа за отношението към Русия на мен не ми допада. Не споделям и това, което направи Русия по отношение на Крим, но не споделям и начина за упражняване на натиск спрямо Русия. Русия е твърде сериозна геополитическа реалност, за да се упражняват силови подходи към нея за решаване на критични политически проблеми. Препоръчвам Ви тази моя оценка да не се превърне в политическа позиция на ДПС. Защото ще ви обвинят в нелоялност спрямо евроатлантизма\", казва Доган.\r\n                    \r\n                    \r\nПо думите му светът е твърде динамичен, много неопределен и непредвидим, много опасен и рисков.\n\r\n\"Другият случай стана актуален само отпреди няколко дена. Китай обяви, че сменя системата петрол-долар, долар-петрол, в собствената си парична единица: петрол-юан, юан-петрол. Ако не се постигне споразумение, вероятно към петрола ще се включат и други категории стоки в международната търговия, въпреки санкциониращите действия на САЩ спрямо Китайският внос с 3% мито.\n\r\nВ интернет вече има индикираща информация, че няколко страни са готови да минат на разплащане с юани, между които са Венецуела, Саудитска Арабия, вероятно и Иран..., Да не говорим за Русия...Тази ситуация я възприемам като създаване на условия за принудително коалиране с търговска и финансова мотивация. Но някой може ли да предвиди докъде може да стигне тази тенденция?\", пита Ахмед Доган.\n\r\nСпоред него опитите за имперски амбиции, независимо от кой край на света идват, създават предпоставки за \"дестабилизация на политическия Логос на Планетата\".\n\r\nВ речта си Доган добавя, че ДПС се е превърнала в модел за балансираща партия на Балканите.\n\r\n\"Съблюдаването и продуцирането на балансираща политика е въпрос на позитивна визия за света и много тежка отговорност. Дълбокият ни мотив за постигането на тази цел е запазването на Мира и гарантирането на Свободата и Демокрацията\", заключва той.", "date": "2018.04.06", "title": "Доган: Не споделям упражняването на натиск спрямо Русия"}
{"url": "https://www.dnes.bg/notifikacii/2018/04/06/sasht-s-novi-sankcii-sreshtu-ruski-oligarsi.372950", "text": "САЩ обявиха нови санкции срещу 38 руски физически и юридически лица, обвинени в участие в \"атаките на Русия срещу западните демокрации\", предадоха Франс прес и ДПА.\n\r\n\"Руското правителство действа в диспропорционална облага на олигарси и управляващи елити\", заяви финансовият министър Стивън Мнучин. Той обвини руското правителство в \"злонамерени действия по цял свят, включително с продължаващата окупация на Крим и подстрекаване на насилието в Източна Украйна\".\n\r\nОсвен това Русия снабдява правителството на сирийския президент Башар Асад, \"което бомбардира собствените си цивилни, с оборудване и въоръжение\" Русия също така \"се опитва да подкопава западните демокрации и извършва злонамерена кибердейност\", каза Мнучин.\r\nСедем олигарси, представени като близки на Кремъл и 12 фирми, които те притежават или контролират, са сред санкционираните. Сред тях са собственикът на алуминиевия гигант \"Русал\" Олег Дерипаска, Игор Ротенберг, Виктор Векселберг и Кирил Шамалов, които са важни играчи в енергийния сектор, както и милиардерът и сенатор Сулейман Керимов.\n\r\nСанкции са наложени и на 17 високопоставени руски правителствени представители, сред които шефът на \"Газпром\" Алексей Милер, и шефът на втората по големина руска банка ВТБ Андрей Костин. \n\r\nВ списъка са и вътрешният министър Владимир Колоколцев, командващият Националната гвардия Виктор Золотов и генералният секретар на руския Съвет за сигурност Николай Патрушев.\n\r\nРуските държавни фирми, срещу които САЩ днес обявиха санкции, ще получат допълнителна държавна подкрепа, заяви руският министър на промишлеността и търговията Денис Мантуров, цитиран от ТАСС и Ройтерс.\n\r\nМантуров също така предупреди, че ще има административни наказания за руски компании, които откажат да работят със санкционираните фирми.\n\r\nВключването на \"Рособоронекспорт\" в списъка от санкции на САЩ има за цел изтласкването на Русия от световния оръжеен пазар, заяви представител на руската държавна корпорация Ростех, в която влиза \"Рособоронекспорт\".\n\r\n\"Проучваме документа и още не сме направили окончателни изводи. Фактът обаче, че на мушка е взет \"Рособоронекспорт\" потвърждава истинската цел на санкциите. Всички тези гръмки слова и обвинения са само предлог да бъде изтласкана Русия от световния оръжеен пазар. Грубо и прагматично. Това е чиста проба недобросъвестна конкуренция\", заяви той.\n\r\nПредседателят на Руския съюз на индустриалците и предприемачите Александър Шохин сравни санкциите на САЩ с терористични методи, предаде ТАСС.\n\r\n\"Съдейки по всичко, американците ще използват, с извинение за грубия израз, методите на терористите, а именно ще \"убиват заложници\". От този кремълски списък те ще изваждат по няколко души като \"заложници\" в кавички, за да видят останалите, че и тях това ги чака, ако не почнат да се държат подходящо. А подходящото поведение от тяхна гледна точка е, меко казано, да убеждават политическите власти в Русия, че тя трябва да се държи другояче\", заяви той.\n\r\nШохин отбеляза, че в Русия има компании, които имат активи в чужбина, включително и в САЩ. Според него предприемачите, чийто бизнес помага за развитието на икономиката на САЩ, не са застраховани срещу включването им в санкционния списък.\n\r\nСекретарят на руския Съвет за сигурност Николай Патрушев заяви, че новите санкции на САЩ няма да прекъснат контактите на Москва с Вашингтон.\n\r\nСанкционираните физически и юридически лица ще намерят начини да компенсират наложените им ограничения, каза Патрушев след заседание на Съвета за сигурност.\n\r\nСтаващото създава \"добър потенциал за икономическо сътрудничество с други страни\", добави той.\n\r\n/БТА/\r\n ", "date": "2018.04.06", "title": "САЩ с нови санкции срещу руски олигарси"}
