{"url": "https://standartnews.com/regionalni/praklis-sv-prorok-iliya-shche-gradyat-v-krdzhali-385473.html", "text": "Община Кърджали ще подпомогне с 5000 лв. изграждането на параклис „Св.пророк Илия“, който ще се изгради в района над бившата „Сердика“ в град Кърджали. Това съобщи кметът Хасан Азис на среща с комисар Сергей Заимов, директор на Регионална дирекция „Пожарна безопасност и защита на населението“. \r\nСлужителите на РДПБЗН Кърджали обединяват усилията си за изграждане на параклиса, който ще носи името на техния покровител Св.пророк Илия и организират благотворителна инициатива. Те се обърнаха с призив към всички служители на МВР, бивши служители на ПБЗН и обществеността да подкрепят според своите възможности инициативата и да направят възможно изграждането на храма.  ", "date": "2019.02.19", "title": "Параклис \"Св. пророк Илия\" ще градят в Кърджали"}
{"url": "https://standartnews.com/regionalni/stotitsi-preplnikha-zalite-za-stefan-tsanev-385445.html", "text": "Стотици сливенци препълниха общинската зала \"Май\" на срещата с поета, писателя и драматурга Стефан Цанев. Проявата се организира от сдружение \"Перлата на Сливен\" и бе подкрепена от общината. \"Пишещите да не търсят оправдание с обстоятелствата. Ако Бог те е накал с таланта да пишеш или да пееш, или да рисуваш, трябва да оправдаеш това доверие на Бога. Господ, сам вероятно издига хората, които да свършат неговата несвършена работа на земята\", заяви Стефан Цанев в понеделник вечерта. Сливен не помни толкова много хора на среща с творец. Залата се пукаше по шевовете, а десетки останаха навън. След 70 минути разговор с поета, той още близо час дава автографи. Веднага след проявата в новооткритата зала \"Сливен\" музикално-драматичният театър от Велико Търново представи пиесата на Стефан Цанев \"Духът на поета\". След края на спектакъла драматургът излезе на сцената и бе аплодиран бурно, заедно с актьорите. По-рано в понеделник Стефан Цанев бе приет от кмета на Сливен Стефан Радев. \"Аз съм израснал с вашата поезия. Не съм и предполагал, че ще бъдете мой гост. Много се радвам, че сте в нашия град\", заяви Стефан Радев. Големият драматург, който идния месец ще получи наградата \"ИКАР\" за изключителен принос към българския театър, сподели своята рецепта за театралната реформа. \"Според мен повечето театри трябва да станат общински, за да се може стопанинът им да се грижи за тях отблизо. Кметовете са хората, които работят най-много и имат най-пряк допир до проблемите, свързани с театъра\", каза Стефан Цанев. Той получи от кмета на Сливен възпоменателна монета \"Старият бряст в Сливен\" и цветен албум с облика на града някога и днес.  ", "date": "2019.02.19", "title": "Стотици препълниха залите за Стефан Цанев"}
{"url": "https://standartnews.com/regionalni/starozagortsi-se-poklonikha-pred-pametta-na-apostola-385452.html", "text": "Стотици старозагорци дойдоха пред паметника на Васил Левски, за да изразят преклонението си пред паметта и подвига на Апостола на свободата по повод 146 години от гибелта му. Монументът е на стотина метра от Хилендарския метох, където младият Васил Кунчев живее 4 години и учи в първото светско училище в Стара Загора - Светиниколското. \"Тук синът на Гина Кунчева получава първата луча за правда  и свобода\", пише за значението на старозагорския  период в израстването на Апостола първият му биограф Стоян Заимов. \r\n  „Нека светлият спомен за делата ти, нека светлият спомен за подвига ти да ни изправя като житен клас към светлината. Всяка частица, всяка секунда да те носим в себе си като причастие“, призова в емоционалното си въведение актьорът Ивелин Керанов. Поетичен рецитал на ученици от средното училище „Васил Левски“ припомни за живота и святата мисия на Апостола на свободата.  \r\n \" Днес ние продължаваме да го носим в сърцата си.  Нужен ни е днес във времето на духовен глад, необходим ни е примерът на Апостола, имаме нужда от такава мярка за истината, за подвига, за всеотдайността. И когато склоним глава пред паметника му днес, нека се замислим за нашите си действия и постъпки“, каза в словото си зам.-кметът на Стара Загора Иванка Сотирова.  \r\nПаметникът на Апостола на свободата бе отрупан с венци и цветяот патриотични, обществени и политически организацииучилища и детски градини, много граждани  \r\nФото - Дарик Радио \r\n ", "date": "2019.02.19", "title": "Старозагорци се поклониха пред паметта на Апостола"}
{"url": "https://standartnews.com/regionalni/stotitsi-zhiteli-na-krdzhali-pochetokha-apostola-385466.html", "text": "С възпоменателна церемония Кърджали отбеляза 146 години от гибелта на Васил Левски. Пред монумента на Апостола да почетат паметта на великия възрожденец, революционер и идеолог на българското национално освобождение се събраха стотици кърджалийци.На почетен караул пред паметника застанаха младите гвардейци, участваха и сборни групи от учебни заведения. \r\n„Васил Левски е нашият вътрешен компас за справедливост, достойнство, неподкупност и себеотрицание. Той ни остави образец за  отговорно и съзнателно живеене”, каза в словото си Антоанета Миланова от Общински  комитет „В.Левски”. В тържественото общоградско  поклонение се включиха кметът на Кърджали Хасан Азис, областният управител Никола Чанев, председателят на Общинския съвет Раиф Мустафа, директорът на ОД на МВР старши комисар Венцислав Момчилов, енорийският свещеник отец Петър Гарена, общински съветници, лидери на политически партии, директори на държавни и общински институции и учебни заведения, много ученици и граждани. В знак на признателност пред саможертвата на великия възрожденец бяха поднесени много венци и цветя. Бяха наградени победителите в конкурса за есе на тема „ Народе???”, организиран от Община Кърджали, Общински комитет „Васил Левски”, РБ „Н. Вапцаров” и в. Нов живот.  ", "date": "2019.02.19", "title": "Стотици жители на Кърджали почетоха Апостола"}
{"url": "https://standartnews.com/regionalni/obshcho-300-000-lv-ochakva-pskhiatrichnata-bolnitsa-v-radnevo-za-speshen-r-385439.html", "text": "Общо 300 хиляди лева за спешен ремонт на две отделения очаква държавната психиатрична болница „Д-р Георги Кисьов“ в Раднево, съобщи пред Радио Стара Загора директорът на лечебното заведение д-р Владимир Трънов. Средствата щели бъдат осигурени от държавния бюджет за  здравеопазване. Както бе обявено, общата сума, която ще задели правителството за общинските и специализираните болници е 18 милиона лева. Сумата, за която радневската психиатрична болница кандидатства  е необходима и за доброто поддържане на материалната база, добави д-р Трънов. Тя е била консултирана и с регионалната здравна инспекция в Стара Загора. \r\n ", "date": "2019.02.19", "title": "Общо 300 000 лв очаква псхиатричната  болница в Раднево за спешен р"}
{"url": "https://standartnews.com/regionalni/bebeta-i-babi-oblichat-nosii-385481.html", "text": ". Издирват и ги показват певчески, танцови, музикални, занаятчийски групи. я. Не минава празник без кулинарна изложба и трапеза, отрупана с хлябове, баници, сладкиши, приготвени по бабините рецепти. Само да се разбере, че някъде се организира фестивал и заваляват заявки, сподели . В селата ни идват състави от цялата страна, от чужбина. Затова в бюджета на общината за 2019 заложихме 100 000 лв. за тези прояви. Берковица е известна с „Балканът пее и танцува”, а отскро – и с фестивала на духовите музики. През септември в града пристигат музиканти от цялата страна, за да свирят редом с легендарната Берковска духова музика... Празникът на народните обичаи, занаяти, кухня и носии започва в първите дни на юни. На открита сцена в центъра на селото пред многобройна публика извиват гласове певци от целия Северозапад. Местният ансамбъл за автентичен фолклор представя обичаят   Баби и дядовци, облечени в носиите на предците, се превръщат в актьори, които с вещина и автентичност пресъздават пролетния празник. По-старите го помнят от детството си и се разплакват от умиление. Кандидатите за изяви на сцената са толкова много, че местното читалище въвежда регламент – по 15 минути за групите и по 5 за индивидуалните изпълнители. В  където се излагат автентични предмети от бита, събрани от къщите в селото. Разстила се трапеза с ухаещи хлябове и всякакви вкусотии. Те са притогвени от жените-кулинарки по местни рецепти. Опитва ги всеки, дошъл на събора. Напомня за старото име на селото – Гушанци, и за деня, когато е бил съборът му. Събират се певчески групи от цялата страна, домакините непрекъснато   за всеки. Местният състав, който е един от най-добрите в Северозапада, . На сцената оживяват образи от стари времена. Занаятчии откриват сергии със своята ръчно изработена продукция от дърво, метал, глина. Тази година съборът ще се състои за девети път. И както винаги – ще пеят и свирят изпълнители от цялата страна. Дори гайдари от Родопите, а кукери от село Люлин, Софийско, ще дрънчат чанове.. . Започва  в деня на Голяма Богородица и също събира много любители на старите обичаи и народните носии.  за всички празници във видинското Ново село. Известно с лозята и хубавото си вино, то си е избрало за празник 14 февруари – денят на Трифон Зарезан. Тогава всички – и мъже и жени, надяват старите носии и с хоро стигат до „Метериза”, от където започват лозята. .  Ако се облечем в народна носия, разбираме, че има празник, твърди кметът на Капитановци Деси Иванова. И те с хоро отиват до дома на добър лозар, за да зарежат. Отдавна нямат лозя извън селото, но грозде се отглежда във всеки двор. Някои са засадили до декар и всички си правят домашно вино. Трифон Зрезан празнуват както някога. Е, прибавили са и нещо ново – организират конкурс за най-хубаво вино. Прочути майстори на елексира стават дегустатори.   Тази година за цар на виното в Капитановци бе обявен Бони Иванов. . През август всеки жител на селото – от едногодишно бебе до пенсионер, се облича в народна носия. Празникът им е до Средната чешма, място, където някога са се събирли техните баби и дядовци. Местният читалищен състав представя стари обичаи, каквито не се срещат другаде. Например – изричат клетвата, която техните предци са казвали, когато са ставали четници или са заминавали на гурбет. Имат и друг – уж от старо време, но много актуален –  . Не са актьори, но играят на сцената като професионалисти. Във Винарово още се играе необичайно сватбено хоро, което и в съседните села не знаят. Двигател на издирването на старите песни  и хора е кметът Гинко Петров, който е и председател на читалището. През миналия август на празника във Винарово се събраха над 200 участници – певци искаха да  видят селото на известния Кайчо Каменов. А местните – да запеят неговите песни... . Събират се състави от турлашките села на Видинско и Монтанско и пеят песните на своята етнографска група. Идват и от Сърбия, където също живеят турлаци. Празникът продължава три дни и тогава селото от 500 души нараства на 5000... Старите традиции се възраждат и в градовете. Видин има своя празник „Песни и танци край Дунава”, Монтана – межуднароден фолклорен фестивал и празник на духовите оркестри, а Враца – национален фолклорен събор „Врачанска сватба”. Тези прояви обединяват всички хора, независимо от възраст, занимание, богатство, твърди кметът на Монтана Златко Живков.  В дните около Свети Дух и неговият град се преобразява до неузнаваемост – жени и деца тръгват с национални носии, занаятчии показват как се правят керамични гърнета,  месари задимяват с  „турлашки скари”. Всички това го е имало някога, казват възрастни хора. Те са доволни, че тяхното битие не е забравено. Младите пък наблюдават с любопитство какво става на сцената и по улиците. Трудно им е да повярват, но неволно стават участници в голямото възраждане на старите български обичаи и традиции. А това е и целта на вълнуващите народни празници... \r\n  \r\n ", "date": "2019.02.19", "title": "Бебета и баби обличат носии"}
{"url": "https://www.standartnews.com/sport/dramatichno-i-triumfalno-zavrshchane-za-slaviya-video-385460.html", "text": "Славия се завърна у дома! И то по какъв начин! \"Белите\" обърнаха коравите \"моряци\" от Черно море за 3:2 в луд мач по обяд. Срещата започна отлично за домакините, които поведоха още в 9-ата минута. Тогава Цветелин Чунчуков откри малко щастливо след разбъркване в наказателното поле на \"моряците\". Последваха нови пропуски за Славия. Черно море обаче изравни на практика с първото си положение. Ндонгала центрира отляво и бившият играч на \"белите\" Цветомир Панов изравни. До края на полувреме славистите бяха объркани и Черно море се възползва от това. Станалият за смях в Пловдив срещу Ботев нов играч Ренди Онуоха направи фатална грешка само две минути преди почивката. Холандецът, останал последен в защита, реши да си почине преди да подаде топката напред. През това време неостаряващият Георги Илиев му отне като на шега, напредна много бързо и после пусна късо към Дани Кики, който вкара на празна врата. През второто полувреме Онуоха логично бе сменен от Влади Узунов и \"белите\" заиграха доста по-добре. Тимът на Златомир Загорчич обаче изпускаше положение след положение, като основен грешник бе Цветелин Чунчуков, който уцели и греда. Все пак в последните 10 минути Славия ознаменува завръщането си с победа. Първо Ради Кирилов избухна с брилянтен гол извън наказателното поле. В добавеното време Станисавлевич спечели висока топка в наказателното поле на \"моряците\" и отново Кирилов я забоде за радост на феновете на \"Славия\". Така \"белите\" биха 3:2 и събраха 27 точки. Черно море остана с 34.", "date": "2019.02.19", "title": "Драматично и триумфално завръщане за Славия (ВИДЕО)"}
{"url": "https://standartnews.com/regionalni/novi-eksponati-obogatyavat-muzeya-na-boynata-slava-v-yambol-385423.html", "text": "Артилерийски верижен влекач и бронирана разузнавателна машина са най-новите експонати във фонда на ямболския Музей на бойната слава. Това съобщи Радио Стара Загора. Машините са дарени от Министерство на отбраната и от днес са експонирани в дворното пространство на музея. Артилерийският верижен влекач АТС 59Г е бил на въоръжение в поделение 38210 (20 артилерийски полк) Ямбол, което ямболци превърнаха в атрактивен Музей на бойната слава. С влекаче е била транспортирана на 152-милиметровата буксирна гаубица Д-20. Бронираната разузнавателна дозорна химическа машина БРДМ – РХР пък е използвана за радиационно и химическо разузнаване в поделенията на Българската армия. Именно с този тип машини е обхождан и разузнаван района на атомната електроцентрала в Чернобил за радиоактивно заразяване след аварията през 1986 г. \r\n  До края на месеца се очаква в Ямбол да пристигнат и други два машини от безвъзмездното дарение на военното министерство – танков мостопоставач МТУ с дължина 15 м и тонаж от 36 т, също и танков влекач ТВ-55М. \r\nФото Радио Стара Загора \r\n ", "date": "2019.02.19", "title": "Нови експонати обогатяват  Музея на бойната слава в Ямбол"}
{"url": "https://standartnews.com/regionalni/startirakha-uchenicheski-igri-2019-v-blagoevgrad-385435.html", "text": "Стартира първи етап на „Ученически игри 2019“ в Благоевград. Игрите започнаха на 12 февруари, като вече се проведоха финалите в шахмата, където ПМГ „Сергей Корольов“ стана шампион. Играха се и финали в хандбала, където първо място взеха III ОУ „Димитър Талев“ в категория  5-7 клас. В категория 8-10 клас спечелиха ПМГ „Сергей Корольов“, а в 11-12 клас- НХГ „Св.св. Кирил и Методий“. Спортната инициатива ще продължи до 19 март, като в последния ден ще са състезанията по лека атлетика. Състезанията по време на „Ученически игри“ се провеждат в СК „Пирин“ и  спортна зала „Скаптопара“. \r\nОбщо 17 учебни заведения взимат участие в спортните дисциплини в инициативата на Община Благоевград. Учениците са разделени в три възрастови групи - от 5 до 7 клас, от 8 до 10 клас и 11-12 клас. Спортовете, в които децата на Благоевград мерят своите съобразителност, умения, бързина и сили са лека атлетика, футбол, баскетбол, волейбол, хандбал, тенис на маса, бадминтон и шахмат. \r\nПобедителите от общинския етап продължават с участие в зонални и национални първенства. Всички победители ще получат купи, грамоти и медали от кмета на община Благоевград д-р Атанас Камбитов. \r\n„Ученически игри“ са основна изява в областта на ученическия спорт. Те създават условия за практикуване на спорт и сформиране на училищни отбори чрез доброволно участие в организирани форми на спортно- състезателна дейност.", "date": "2019.02.19", "title": "Стартираха „Ученически игри 2019“ в Благоевград"}
{"url": "https://standartnews.com/regionalni/blagoevgrad-se-pokloni-pred-pametta-na-dyakona-385438.html", "text": "Кметът д-р Атанас Камбитов  се поклони пред паметта на Дякона по време на възпоменателна церемония на площад „Васил Левски“. По време на възпоменателната церемония по повод 146 години от обесването на Апостола глава сведоха още Даниела Савеклиева, народен представител от 44-то Народно събрание, областният управител Бисер Михайлов, зам.-областният Иван Стоянов, Радослав Тасков, председател на ОбС- Благоевград, общественият посредник на община Благоевград доц.д-р Валентин Василев, заместник- кметът Христина Шопова, представители на културни институти и политически партии, общественици, ученици, граждани. Възпитаници на ПГСАГ „Васил Левски“ припомниха едни от най-знаковите моменти от живота и делото на националния герой, отдал живота си за Свободна България.  ", "date": "2019.02.19", "title": "Благоевград се поклони пред паметта на Дякона"}
{"url": "https://standartnews.com/regionalni/mzhe-se-zhalvat-ot-psikhotormoz-ot-polovinkite-si-385476.html", "text": "\r\n   Две жалби са постъпили в Старозагорския районен съд  от мъже за психически тормоз от бившите им съпруги през миналата година. Това съобщи днес председателят на съда Милена Колева в отчета си за миналата година. И  двете \"мъжки\" жалби са били отхвърлени, добави тя. По закона за защита от домашно насилие старозагорските магистрати са разгледали общо 70 дела, а делата по Закона за защита на детето са 176. Наказателните дела за нестихващите измами по телефона са 15. Общо 200 пък са делата  за шофиране след употреба на алкохол или наркотици. Разгледаните дела през изминалата година от Старозагорския районен съд са 10 904. От тях 3 707 са наказателни и 7 197  граждански. Свършени са общо 9 743 броя дела, от които 6 280 броя граждански и 3 463 броя наказателни. В 3-месечен срок са приключили общо 8 735 броя дела или 90 % от общо свършените дела. \r\nФото - Дарик радио \r\n ", "date": "2019.02.19", "title": "Мъже се жалват от психотормоз от половинките си"}
{"url": "https://www.standartnews.com/sport/sportt-po-tv-za-19-fevruari-385461.html", "text": "\r\n12,30 Футбол, България, Първа лига: Славия - Черно море; 15,00 Лудогорец - Ботев Пд; 17,30 ЦСКА - Ботев Вр (пряко) \r\n21,30; 23,30 и 01,30 Тенис: ATP 500 Рио де Жанейро (пряко) \r\n21,30; 23,30 и 01,30 Тенис: ATP 500 Рио де Жанейро (пряко) \r\n22,00 Футбол, ШЛ: Ливърпул - Байерн (пряко) \r\n21,15 \"Спорт в обектива\" \r\n18,15 Ски, СК: Световна купа в Стокхолм, градско състезание (пряко)", "date": "2019.02.19", "title": "Спортът по тв за 19 февруари"}
{"url": "https://www.standartnews.com/sport/ludogorets-vze-golova-mashina-ot-izrael-385462.html", "text": "Шампионът Лудогорец продължава да изпълнява дългосрочната си стратегията за селекция. След привличането на опитния боец Станислав Манолев късно снощи ръководството на клуба финализира трансфера на голмайстора от израелското първенство от Бней Яхуда Мавис Чибота. Талантливият нападател, който бе  желан от няколко именити отбора в Европа, бе цел на селекционния съвет на ПФК Лудогорец. След дълги преговори сделката стана факт и конгоанският национал ще облече екипа на седемкратния шампион. \r\nДоговорът на Мавис Чибота влиза в сила от лятото на 2019 г. Нападателят  е наблюдаван дълго време от специалистите в Селекционния съвет.  Те препоръчаха да се започне офанзива по неговото привличане. Във финалните преговори се включи и собственикът на клуба Кирил Домусчиев. Мавис Чибота има впечатляващи показатели в Бней Яхуда. В настоящото първенство е отбелязал 10 гола с 4 асистенции в 22 мача. В миналия шампионат за 39 срещи е вкарал 9 гола и е реализирал 8 асистенции.", "date": "2019.02.19", "title": "Лудогорец взе голова машина от Израел"}
{"url": "https://www.standartnews.com/sport/bansko-poluchi-otlichna-otsenka-ot-fis-385464.html", "text": "Подготовката на Световната купа в Банско е на отлично ниво. Това сподели днес Ханес Тринкъл (вдясно), рейс директор във ФИС за скоростните дисциплини при мъжете. \"Пистата е най-важното нещо за състезанията в ските. Тук в Банско тя е подготвена много добре и вече напълно готова за стартовете. Времето е идеално и се надявам така да се задържи и за състезанията, коментира Тринкъл, който направи инспекцияда заедно с Георги Бобев (вляво) вицепрезидент на БФСки и на оргкомитета на Световната купа Банско 2019. Подготовката на трасетата за световната купа и тази година се дължи на Виктор Гичев, шеф на състезанието. Под негово ръководство по трасетата работиха общо 100 човека от БФски, \"Юлен\" и Българска армия чрез 101-и алпийски полк. \"Очаквам с нетъпрения състезанията\", коментира след тренировката на гигантски слалом в Банско Тед Лигети (САЩ), двукратен олимпийски и 5-кратен световен шампион. След американците тренираха и скиорите на Канада, Словения, Русия и Чехия. Според последната заявка за трите старта в Банско ще дойдат 120 алпийци от 27 нации. Сред тях са актуалните световни шампиони в алпийската комбинация - Алекси Пентюро (Фр), - супергигантски слалом - Доминик Парик (Ит) и гигантски слалом - Хенрик Кристофершен (Нор). В Банско ще са и лидера за купата в алпийската комбинация - Марко Шварц (Ав) и седемкратният носител на СК и настоящ водач в генералното класиране Марсел Хиршер (Ав).", "date": "2019.02.19", "title": "Банско получи отлична оценка от ФИС"}
{"url": "https://www.standartnews.com/sport/pavel-kolev-dano-neshchata-s-litsenpa-se-reshat-brzo-385471.html", "text": "Изпълнителният директор на Левски Павел Колев коментира темата с евролиценза на клуба. Както е известно, от Герена трябва да покрият дълг от около 2 милиона лева до 28 февруари. Колев обясни, че всичко се развива в положителна насока и се надява още преди уречената дата всичко да е решено. Той поясни, че след разговори с УЕФА е установено, че конкретният срок не е така стриктен, и Левски има време да реши казуса в своя полза до началото на март. „Разбира се, надявам се да стане преди 28 февруари да сме готови, въпреки че имаме време и до началото на март. Говорил съм с УЕФА, не е така стриктна датата, важно е да покажем добра воля и плащания. Това, което мога да кажа със сигурност е, че до този момент вече сме изчистили всички задължения и остана да се справим с най-голямото, което влиза в мониторинга на УЕФА“, обясни Колев, който говори пред медиите, след като „сините“ почетоха патрона си – Васил Левски.", "date": "2019.02.19", "title": "Павел Колев: Дано нещата с лиценза се решат бързо"}
{"url": "https://www.standartnews.com/sport/mariya-riysh-shche-komentira-startovete-v-bansko-385468.html", "text": "Трикратната олимпийска и двукратна световна шампионка в ските Мария Рийш ще е гост коментатор на немската ARD на стартовете в Банско. Със звездата пътува и екип от 20 човека, които ще правят студио на \"Бъндеришка поляна\". Присъствието на звездата в Банско показва голямото значение на стартовете за водещата немска телевизия. Рийш е участничка в 4 старта за Световната купа в Банско през 2009 и 2012-а година. През 2011-а година тя спечели и голямата Световна купа.", "date": "2019.02.19", "title": "Мария Рийш ще коментира стартовете в Банско"}
{"url": "https://www.standartnews.com/sport/ludogorets-prodzhi-s-izdnkite-385474.html", "text": "Лудогорец и Ботев (Пловдив) завършиха при резултат 1:1 в срещата от 22-ия кръг на Първа лига. Джоди Лукоки реализира за разградчани ш 47-ата минута, а Антонио Вутов изравни в 68-ата.  Срещата на \"Лудогорец арена\" започна вихрено. Още в първата минута домакините можеха да поведат в резултата.  Вандерсон проби отляво, но Кайзер се намеси добре и изпревари Лукоки, преди да засече топката. В 7-ата минута Неделев стреля от фаул, но Илиев плонжира и изби. Минута по-късно Кардосо също стреля от над 20 метра, но вратарят на \"орлите\" отрази без проблем спаси. Малко по-късно Шопов стреля, но над вратата. Най-чистото положение за \"зелените\" се откри в 37-ата минута, когато Лукоки отлично преодоля двама защитници и центрира към Вандерсон, който прати топката в аут.  Така двата тима се прибраха на почивката при резултат 0:0. Втората част \"шампионите\" вдигнаха оборотите и натиснаха здраво гостите от Пловдив. Това даде резултат, като две минути след подновяването на играта Недялков центрира отлично и Лукоки даде аванс на Лудогорец 1:0.  \"Канарчетата\" не започнаха добре второто полувреме, но успяха да се възползват от най-чистата ситуация, която се откри пред тях. Тя бе в 68-ата минута след прекрасна комбинация между звездата на тима Тодор Неделев и Антонио Вутов. Неделев центрира меко към бившия играч на Левски, който на свой ред засече от воле и попари домакините. В 80-ата минута Горалски бе на удобна позиция, но стреля в тялото на противниковия вратар. В последните минути домакините увеличиха натиска пред вратата на Ботев, но това доведе само до един куп корнери и почти нищо повече. В продължението нервите на някои от играчите на \"канарчетата\" не издържаха. Кристиан Димитров получи своя пети жълт картон през сезона, заради реплика към съдията, и ще пропусне мача с Верея. Това важи и за Антонио Вутов, който пък получи два последователни жълти картона за цветущи реплики към рефера Станислав Тодоров. Така Лудогорец вече има актив от 53 точки, но отново дава шанс на преките си конкуренти да намалят пасива си. Ботев е четвърти с 39 точки.", "date": "2019.02.19", "title": "Лудогорец продължи с издънките (ВИДЕО)"}
{"url": "https://www.standartnews.com/sport/taysna-triumfira-na-strandzhata-385478.html", "text": "Носителят на купа \"Странджа\" за 2017 година и петкратен европейски шампион Даниел Асенов спечели финала в категория до 52 килограма в юбилейното 70-о издание на най-стария международен боксов турнир в Европа - \"Странджа\". Асенов срази с 4-1 съдийски гласа пред пълните трибуни на столичната зала \"София\" представителя на Узбекистан Худойназар Файзов - 30-27, 30-27, 29-28, 29-28, 28-29. Сред аплодиращите го зрители бяха министърът на спорта Красен Кралев, президентът на БФ Бокс Красимир Инински, ВИП гостите на федерацията и бившите носители на купа \"Странджа\". Веднага след края на битката на Асенов Кралев и Инински наградиха със специални плакети бившите носители на купа \"Странджа\" Иван Киряков, Симеон Георгиев, Мeлкон Калян, Ангел Ангелов, Цачо Андрейковски, Динко Василев, Георги Долапчиев, Армандо Мартинес (Куба), Ивайло Маринов, Петър Лесов, Петър Стоименов, Христо Фурнигов, Емил Чупренски, Ангел Стоянов, Серафим Тодоров, Борислав Абаджиев, Даниел Петров, Свилен Русинов, Любен Тодоров, Детелин Далаклиев, Александър Александров, както и победителите за 2017-а и 2018-а Даниел Асенов и Петър Белберов. При дамите почетени с плакети бяха Деница Елисеева, Стойка Петрова, Станимира Петрова, Стейша Сътълс и Севда Асенова. Още от първия рунд започнаха силните десни крошета на Асенов, който не се нуждаеше от много време, за да подбере тактика за заобикаляне на гарда на противника. Бързината бе в полза на българина и именно така той пласираше крошетата си над протегнатата ръка на Файзов. Узбекът опита да смени подхода и свали ръцете си в последните секунди, но това не му помогна срещу неспиращите десни крошета на Тайсъна. \r\nВъв втората част Файзов търсеше повече клинчове в стремежа си да накъса играта, но когато двамата се впускаха в размени, отново Даниел бе по-разнообразен в идеите си за атака. Публиката аплодираше всяко едно негово попадение, а в началото на последните 3 минути Тайсъна се поразвихри и от близка дистанция засипа опонента си с крошета. Впоследствие скоростта и таймингът му отново се оказаха прекалено сложна задача за Файзов. Съдиите очаквано присъдиха успеха на Асенов, макар и с 4-1 съдийски гласа. Юбилейното 70-о издание на най-стария международен турнир \"Странджа\" се провежда между 14 и 19 февруари в столичната зала \"София\". Над 190 боксьори и 100 боксьорки от 39 държави на пет континента се включиха в престижната надпревара, като България е представена от 19 мъже и 12 жени.", "date": "2019.02.19", "title": "Тайсъна триумфира на \"Странджата\""}
{"url": "https://standartnews.com/regionalni/otkrit-urok-izlozhba-i-fakelno-shestvie-v-pamet-na-apostola-v-bs-385434.html", "text": "С открит урок на възпитаници от Търговската гимназия \"Завинаги с нас\" в културния център \"Морско казино\" започват днес проявите в памет на Васил Левски в Бургас. От регионалния исторически музей и Държавния архив ще представят малко известни документи, писма и факти за живота на Апостола на свободата. Изложба на книги за Левски пък организира регионалната библиотека в морския град. Във нейните фондове има над 500 книги за Дякона, най-новата е романът на Яна Язова за Левски, която го нарича \"моята библия\". \r\n Факелно шествие от площад \"Тройката\" по централните бургаски улици до паметника на Апостола в морския парк организират довечера местната организация на ВМРО и Организацията за закрила на гражданите.  \r\nФото  - Интернет \r\n ", "date": "2019.02.19", "title": "Открит урок, изложба и факелно шествие  в памет на Апостола в Бс"}
{"url": "https://standartnews.com/kultura/lagerfeld-kril-diagnozata-si-tsyala-godina-385477.html", "text": "Из френската столица се мълви, че  На малкото снимки от този период той наистина изглеждаше изтощен, а пословичната му демонична енергия сякаш изтичаше от аурата му.         Последният титан на модата е искал   като художествен директор на „Шанел“, се говори още из Париж.  Слиман натрупа силен имидж, когато в края на миналия век влезе в щаба на Ив Сен-Лоран, за да вдигне на крака прочутата линия за представителите на силния пол „Rive gauche“, а после стана автор на мъжките модели на „Диор“. Слиман е и култов фотограф – като самия Лагерфелд – и това винаги е било повод за истинска близост между тях. После Слиман се оттегли от дизайна, отказвайки дори на хиените от LVMH да направи собствена марка, за да се отдаде на фотографията.  Вече се разчу обаче, че  – неговата дясна ръка, с която той напоследък споделяше овациите след дефилетата. Както се знае, на 22 януари Виар излезе сама в Гран пале, за да приеме възторга и разочарованието, което зловещо беше гарнирано с предчувствие за край.   Тъкмо тогава светът на модата разбра, че скоро ще го сполети най-голямата му загуба – защото от 1983-а насам, когато интелектуалецът от Хамбург поема западащата тогава френска иконична марка, той приветстваше публиката след всяко шоу на „Шанел“.    \r\n ", "date": "2019.02.19", "title": "Лагерфелд крил диагнозата си цяла година"}
{"url": "https://www.standartnews.com/sport/stanimira-petrov-vze-za-treti-pt-kupa-strandzha-385489.html", "text": "Световната и двукратна европейска шампионка Станимира Петрова спечели финала в категория до 57 кг при жените в юбилейното 70-о издание на най-стария международен турнир в Европа – “Странджа” – пред пълните трибуни на столичната зала “София”. Българката надделя в последната битка срещу румънката Лакрамиоара Перижок с единодушно съдийско решение – 5-0 гласа (30-27, 29-28, 29-28, 29-28, 29-28). След края на двубоя си Петрова бе определена напълно заслужено за трети път в кариерата си за носителка на купа “Странджа”, а първа нейна подгласничка стана представителката на Бразилия Беатрис Ферейра, докато втора – рускинята Елмира Азизова. В първия рунд Станимира се стремеше да контролира двубоя и да стъпва напред, за да притиска опонентката си, като бе по-агресивната от двете и по-често пробваше комбинации, завършващи с дясно кроше. В редките случаи, когато изчакваше хода на румънката, Петрова контрираше с ляво кроше, както правеше във всичките си срещи на турнира. Дясната ръка на Перижок не можеше да намери целта, благодарение на доброто движение по ринга на Станимира, която заигра на контраатака във втория рунд. Въпреки това именно тя пласираше по-отчетливите попадения в частта, макар че и румънката можеше да се похвали с комбинация от крошета в целта. В третия рунд Перижок се стремеше първа да влиза в размените, а Станимира разчиташе на ескиважи и със свален гард дебнеше за контриращата лява ръка. В крайна сметка съдиите отчетоха превъзходството ѝ и тя бе провъзгласена за победителка. В първия си двубой в зала “София” Петрова надви с единодушно съдийско решение представителката на Сомалия Рамила Али, а на полуфиналите се разправи също толкова категорично с бившата световна шампионка за девойки от Италия Ирма Теста. Станимира Петрова е от Асеновград, започва да тренира таекуондо още 8-годишна и за 15 години в този боен спорт постига много успехи на национални и международни първенства. Чак през 2012-а, когато е приета да учи в НСА, започва да се занимава допълнително в бокс и разкрива страхотния си талант. През 2014-а тя печели световната титла в категория до 54 кг в Джеджу, Южна Корея, а през 2016-а в София грабва и европейската корона. Втората си европейска титла Петрова печели отново в нашата столица през юни 2018-а, а на осминафиналите на СП в Индия ноември миналата година тя загуби с 2:3 съдийски гласа от представителката на домакините Соня и остана крайно недоволна от решението. През 2015 и 2016 година Петрова спечели купа “Странджа” след триумфа си в категория до 51 кг, а иначе грабна златото в турнира и при 57-килограмовите миналата година. През 2017-а Петрова остана първа подгласничка за трофея. Юбилейното 70-о издание на най-стария международен турнир “Странджа” се провежда между 14 и 19 февруари в столичната зала “София”. Над 190-има боксьори и 100 боксьорки от 39 държави на пет континента се включиха в престижната надпревара, като България е представена от 19-има мъже и 12 жени.", "date": "2019.02.19", "title": "Станимира Петров взе за трети път Купа \"Странджа\""}
{"url": "https://standartnews.com/sport/dramatichno-i-triumfalno-zavrshchane-za-slaviya-video-385460.html", "text": "Славия се завърна у дома! И то по какъв начин! \"Белите\" обърнаха коравите \"моряци\" от Черно море за 3:2 в луд мач по обяд. Срещата започна отлично за домакините, които поведоха още в 9-ата минута. Тогава Цветелин Чунчуков откри малко щастливо след разбъркване в наказателното поле на \"моряците\". Последваха нови пропуски за Славия. Черно море обаче изравни на практика с първото си положение. Ндонгала центрира отляво и бившият играч на \"белите\" Цветомир Панов изравни. До края на полувреме славистите бяха объркани и Черно море се възползва от това. Станалият за смях в Пловдив срещу Ботев нов играч Ренди Онуоха направи фатална грешка само две минути преди почивката. Холандецът, останал последен в защита, реши да си почине преди да подаде топката напред. През това време неостаряващият Георги Илиев му отне като на шега, напредна много бързо и после пусна късо към Дани Кики, който вкара на празна врата. През второто полувреме Онуоха логично бе сменен от Влади Узунов и \"белите\" заиграха доста по-добре. Тимът на Златомир Загорчич обаче изпускаше положение след положение, като основен грешник бе Цветелин Чунчуков, който уцели и греда. Все пак в последните 10 минути Славия ознаменува завръщането си с победа. Първо Ради Кирилов избухна с брилянтен гол извън наказателното поле. В добавеното време Станисавлевич спечели висока топка в наказателното поле на \"моряците\" и отново Кирилов я забоде за радост на феновете на \"Славия\". Така \"белите\" биха 3:2 и събраха 27 точки. Черно море остана с 34.", "date": "2019.02.19", "title": "Драматично и триумфално завръщане за Славия (ВИДЕО)"}
{"url": "https://www.standartnews.com/sport/manolev-lyubo-penev-ne-me-iskashe-na-armiyata-385463.html", "text": "Новото попълнение на Лудогорец Станислав Манолев проговори относно мистериозната си раздяла с ЦСКА-София. Както е известно, националът си тръгна от отбора на \"червените\" точно преди подновяването на шампионата. Опитният играч разкри, че е бил натирен от Любослав Пенев. \"В Лудогорец получих по-добри условия от Левски. Избрах ги заради евротурнирите и базата. Нищо не се е случило с Нестор Ел Маестро. Не съм вдигал бунт, това са пълни измишльотини. В много добри отношения съм с него. Пожелавам му успех. Той е добър и млад треньор. Чух се с Дани Ганчев и той ми каза, че Любослав Пенев не иска да съм част от отбора. Щом не ме искат, по-добре да си тръгна. Казах им да скъсаме договора. Пожелавам им успех. Ще видим как ще ме приемат на “Българска армия”. Всичко е възможно в шампионата. Затова футболът е най-интересната игра в света. Лудогорец е с едни гърди напред пред конкуренцията. Дали ще играя? Мислех го и това. Ако се притеснявах, че нямаше да играя, нямаше да дойда тук. Който играе по-добре в тренировките и мачовете, той ще играе. Дано номер 11 ми донесе успех и тук, въпреки че не съм суеверен\", разкри Манолев пред \"Диема\".", "date": "2019.02.19", "title": "Манолев: Любо Пенев не ме искаше на \"Армията\""}
{"url": "https://standartnews.com/regionalni/detsa-se-sstezavakha-po-lvski-skok-385424.html", "text": "организира тази сутрин преславското читалище „Самообразование за учениците в квартал \"Кирково\", съобищ Радио Шумен.  \r\n   Надпреварата се проведе в двора на читалището в присъствието на родители, които бяха импровизирана съдийска комисия заедно с местния кметски сътрудник Надя Миланова. Състезанието включваше скокове от място, скокове със засилване и колективен финален скок, аплодиран от силна местна агитка.  \r\n  Отличилите се ученици ще получат награди от читалището. \r\nФото - Радио Шумен", "date": "2019.02.19", "title": "Деца се състезаваха по лъвски скок"}
{"url": "https://www.standartnews.com/sport/tsska-bi-botev-vratsa-na-armiyata-video-385490.html", "text": "ЦСКА постигна първа победа в Първа лига след подновяването на шампионата. Този успех е дебютен за Любослав Пенев, след като той за трети път се завърна на „Българска Армия“. ЦСКА се наложи трудно с 2:1 срещу Ботев Враца в среща от 22-ия кръг на Първа лига. Головете на „армейците“ реализираха Едвин Джеси и Али Соу, а Емил Стоев бе точен за врачани. Съдията Станислав Ставров проспа дузпа за Ботев Враца през първото полувреме за игра с ръка на Ангел Лясков в наказателното поле на ЦСКА.  \r\n\"Червените\" вече имат 48 точки, пет по-малко от лидера от Лудогорец. Ботев Враца пък остава с 27.", "date": "2019.02.19", "title": "ЦСКА би Ботев Враца на \"Армията\" (ВИДЕО)"}
{"url": "https://standartnews.com/sport/ludogorets-vze-golova-mashina-ot-izrael-385462.html", "text": "Шампионът Лудогорец продължава да изпълнява дългосрочната си стратегията за селекция. След привличането на опитния боец Станислав Манолев късно снощи ръководството на клуба финализира трансфера на голмайстора от израелското първенство от Бней Яхуда Мавис Чибота. Талантливият нападател, който бе  желан от няколко именити отбора в Европа, бе цел на селекционния съвет на ПФК Лудогорец. След дълги преговори сделката стана факт и конгоанският национал ще облече екипа на седемкратния шампион. \r\nДоговорът на Мавис Чибота влиза в сила от лятото на 2019 г. Нападателят  е наблюдаван дълго време от специалистите в Селекционния съвет.  Те препоръчаха да се започне офанзива по неговото привличане. Във финалните преговори се включи и собственикът на клуба Кирил Домусчиев. Мавис Чибота има впечатляващи показатели в Бней Яхуда. В настоящото първенство е отбелязал 10 гола с 4 асистенции в 22 мача. В миналия шампионат за 39 срещи е вкарал 9 гола и е реализирал 8 асистенции.", "date": "2019.02.19", "title": "Лудогорец взе голова машина от Израел"}
{"url": "https://standartnews.com/svyat/pochina-dizaynert-karl-lagerfeld-385448.html", "text": "Почина модният дизайнер Карл Лагерфелд, съобщи Ройтерс. Творческият директор на \"Шанел\" е бил приет в болница вчера.  През януари всепризнатата звезда на висшата мода, отсъства и от двете дефилета на \"Шанел\" (Chanel), представени в Гран пале в Париж.", "date": "2019.02.19", "title": "Почина дизайнерът Карл Лагерфелд (СНИМКИ)"}
{"url": "https://standartnews.com/biznes/85-000-firmi-s-deklaratsii-za-sobstvenost-385488.html", "text": "Ново изискване към 85 000 фирми и неправителствени организации . В специална декларация пред Агенцията по вписванията, те трябва да посочат реалните си собственици, предвиждат последните изменения в Закона за мерките срещу изпирането на пари. Изискването не се отнася за всички компании, но масово в първите дни декларации подават и такива дружества, които не са задължени, съобщи бТВ. Декларация за собственост не трябва да подават едноличните търговци, както и съдружниците в дружества с ограничена отговорност, които притежават до 25% от собствеността. За кои компании трябва да се посочват реалните собственици и за кои не? Този въпрос затруднява дори адвокати, които често посещават агенцията по вписванията. Така рискът да се наредят на опашки излишно стотици, се оказва голям. Съветът е първо да проверите дали сте сред задължените да подадете декларация, за да не се окаже, че напразно сте платили нотариална такса за заверка на декларацията, което е задължително изискване, а след това и такса за подаването в Агенцията по вписванията. Онези, които обаче притежават фирми у нас през офшорни компании, са длъжни да се обявят, категорични са от Агенцията по вписванията. \r\nИнформацията за това кои са истинските собственици на фирми ще е публична, категорични са Търговския регистър. Крайният срок за подаване на декларациите е 31 май. Глобата за неподадена декларация може да достигне до 10 хил. лв.", "date": "2019.02.19", "title": "85 000 фирми заплашени с глоба до 10 000 лв."}
{"url": "https://standartnews.com/sport/sportt-po-tv-za-19-fevruari-385461.html", "text": "\r\n12,30 Футбол, България, Първа лига: Славия - Черно море; 15,00 Лудогорец - Ботев Пд; 17,30 ЦСКА - Ботев Вр (пряко) \r\n21,30; 23,30 и 01,30 Тенис: ATP 500 Рио де Жанейро (пряко) \r\n21,30; 23,30 и 01,30 Тенис: ATP 500 Рио де Жанейро (пряко) \r\n22,00 Футбол, ШЛ: Ливърпул - Байерн (пряко) \r\n21,15 \"Спорт в обектива\" \r\n18,15 Ски, СК: Световна купа в Стокхолм, градско състезание (пряко)", "date": "2019.02.19", "title": "Спортът по тв за 19 февруари"}
{"url": "https://standartnews.com/regionalni/prvoto-za-2019-godina-bebe-v-blagoevgrad-s-dar-ot-kmeta-385432.html", "text": "Първото бебе за 2019 година в Благоевград- Кристиян получи триколка, подарък от кмета на града д-р Атанас Камбитов. „Нека има безгрижно детство и много късмет. Здраве и благоденствие за цялото семейство!“, пожела кметът д-р Камбитов в дома на новороденото момче. \r\nКристиян проплака в нощта на 1 срещу 2 януари.  Той се роди с мерки 4,230 кг и 55 см. Подаръкът бе поднесен  в дома на малкия юнак, а родителите му не скриха, че са поласкани от уважението, което им оказва д-р Камбитов като лично гостува в жилището им.  Освен триколката, за Кристиян Димитров Митрев имаше подготвена и специална грамота за „Бебе на годината на Благоевград 2019“. Кристиян е второ дете в семейството на Златка и Димитър Митреви.  ", "date": "2019.02.19", "title": "Първото за 2019 година бебе в Благоевград с дар от кмета"}
{"url": "https://www.standartnews.com/sport/shifrin-i-tsenkhoyzern-spechelikha-v-stokkholm-385493.html", "text": "Микаела Шифрин и Рамон Ценхойзерн спечелиха тази вечер паралелните слаломи в Стокхолм. Американката победи на финала Кристина Гайгер (Гер), а швейцарецът се наложи над Марко Шварц (Ав). С 57-ата си победа за Световната купа Шифрин си осигури предсрочно малкия кристален глобус в слалома. Марсел Хиршер (Ав) завърши осми, но със спечелените точки също предсрочно спечели глобуса в слалома. Следващата изява на австриецът ще е в Банско в гигантския слалом за Световната купа в неделя (24 февруари).", "date": "2019.02.19", "title": "Шифрин и Ценхойзерн спечелиха в Стокхолм"}
{"url": "https://standartnews.com/sport/stanimira-petrov-vze-za-treti-pt-kupa-strandzha-385489.html", "text": "Световната и двукратна европейска шампионка Станимира Петрова спечели финала в категория до 57 кг при жените в юбилейното 70-о издание на най-стария международен турнир в Европа – “Странджа” – пред пълните трибуни на столичната зала “София”. Българката надделя в последната битка срещу румънката Лакрамиоара Перижок с единодушно съдийско решение – 5-0 гласа (30-27, 29-28, 29-28, 29-28, 29-28). След края на двубоя си Петрова бе определена напълно заслужено за трети път в кариерата си за носителка на купа “Странджа”, а първа нейна подгласничка стана представителката на Бразилия Беатрис Ферейра, докато втора – рускинята Елмира Азизова. В първия рунд Станимира се стремеше да контролира двубоя и да стъпва напред, за да притиска опонентката си, като бе по-агресивната от двете и по-често пробваше комбинации, завършващи с дясно кроше. В редките случаи, когато изчакваше хода на румънката, Петрова контрираше с ляво кроше, както правеше във всичките си срещи на турнира. Дясната ръка на Перижок не можеше да намери целта, благодарение на доброто движение по ринга на Станимира, която заигра на контраатака във втория рунд. Въпреки това именно тя пласираше по-отчетливите попадения в частта, макар че и румънката можеше да се похвали с комбинация от крошета в целта. В третия рунд Перижок се стремеше първа да влиза в размените, а Станимира разчиташе на ескиважи и със свален гард дебнеше за контриращата лява ръка. В крайна сметка съдиите отчетоха превъзходството ѝ и тя бе провъзгласена за победителка. В първия си двубой в зала “София” Петрова надви с единодушно съдийско решение представителката на Сомалия Рамила Али, а на полуфиналите се разправи също толкова категорично с бившата световна шампионка за девойки от Италия Ирма Теста. Станимира Петрова е от Асеновград, започва да тренира таекуондо още 8-годишна и за 15 години в този боен спорт постига много успехи на национални и международни първенства. Чак през 2012-а, когато е приета да учи в НСА, започва да се занимава допълнително в бокс и разкрива страхотния си талант. През 2014-а тя печели световната титла в категория до 54 кг в Джеджу, Южна Корея, а през 2016-а в София грабва и европейската корона. Втората си европейска титла Петрова печели отново в нашата столица през юни 2018-а, а на осминафиналите на СП в Индия ноември миналата година тя загуби с 2:3 съдийски гласа от представителката на домакините Соня и остана крайно недоволна от решението. През 2015 и 2016 година Петрова спечели купа “Странджа” след триумфа си в категория до 51 кг, а иначе грабна златото в турнира и при 57-килограмовите миналата година. През 2017-а Петрова остана първа подгласничка за трофея. Юбилейното 70-о издание на най-стария международен турнир “Странджа” се провежда между 14 и 19 февруари в столичната зала “София”. Над 190-има боксьори и 100 боксьорки от 39 държави на пет континента се включиха в престижната надпревара, като България е представена от 19-има мъже и 12 жени.", "date": "2019.02.19", "title": "Станимира Петров взе за трети път Купа \"Странджа\""}
{"url": "https://standartnews.com/sport/ludogorets-prodzhi-s-izdnkite-385474.html", "text": "Лудогорец и Ботев (Пловдив) завършиха при резултат 1:1 в срещата от 22-ия кръг на Първа лига. Джоди Лукоки реализира за разградчани ш 47-ата минута, а Антонио Вутов изравни в 68-ата.  Срещата на \"Лудогорец арена\" започна вихрено. Още в първата минута домакините можеха да поведат в резултата.  Вандерсон проби отляво, но Кайзер се намеси добре и изпревари Лукоки, преди да засече топката. В 7-ата минута Неделев стреля от фаул, но Илиев плонжира и изби. Минута по-късно Кардосо също стреля от над 20 метра, но вратарят на \"орлите\" отрази без проблем спаси. Малко по-късно Шопов стреля, но над вратата. Най-чистото положение за \"зелените\" се откри в 37-ата минута, когато Лукоки отлично преодоля двама защитници и центрира към Вандерсон, който прати топката в аут.  Така двата тима се прибраха на почивката при резултат 0:0. Втората част \"шампионите\" вдигнаха оборотите и натиснаха здраво гостите от Пловдив. Това даде резултат, като две минути след подновяването на играта Недялков центрира отлично и Лукоки даде аванс на Лудогорец 1:0.  \"Канарчетата\" не започнаха добре второто полувреме, но успяха да се възползват от най-чистата ситуация, която се откри пред тях. Тя бе в 68-ата минута след прекрасна комбинация между звездата на тима Тодор Неделев и Антонио Вутов. Неделев центрира меко към бившия играч на Левски, който на свой ред засече от воле и попари домакините. В 80-ата минута Горалски бе на удобна позиция, но стреля в тялото на противниковия вратар. В последните минути домакините увеличиха натиска пред вратата на Ботев, но това доведе само до един куп корнери и почти нищо повече. В продължението нервите на някои от играчите на \"канарчетата\" не издържаха. Кристиан Димитров получи своя пети жълт картон през сезона, заради реплика към съдията, и ще пропусне мача с Верея. Това важи и за Антонио Вутов, който пък получи два последователни жълти картона за цветущи реплики към рефера Станислав Тодоров. Така Лудогорец вече има актив от 53 точки, но отново дава шанс на преките си конкуренти да намалят пасива си. Ботев е четвърти с 39 точки.", "date": "2019.02.19", "title": "Лудогорец продължи с издънките (ВИДЕО)"}
{"url": "https://standartnews.com/sport/mariya-riysh-shche-komentira-startovete-v-bansko-385468.html", "text": "Трикратната олимпийска и двукратна световна шампионка в ските Мария Рийш ще е гост коментатор на немската ARD на стартовете в Банско. Със звездата пътува и екип от 20 човека, които ще правят студио на \"Бъндеришка поляна\". Присъствието на звездата в Банско показва голямото значение на стартовете за водещата немска телевизия. Рийш е участничка в 4 старта за Световната купа в Банско през 2009 и 2012-а година. През 2011-а година тя спечели и голямата Световна купа.", "date": "2019.02.19", "title": "Мария Рийш ще коментира стартовете в Банско"}
{"url": "https://standartnews.com/sport/bansko-poluchi-otlichna-otsenka-ot-fis-385464.html", "text": "Подготовката на Световната купа в Банско е на отлично ниво. Това сподели днес Ханес Тринкъл (вдясно), рейс директор във ФИС за скоростните дисциплини при мъжете. \"Пистата е най-важното нещо за състезанията в ските. Тук в Банско тя е подготвена много добре и вече напълно готова за стартовете. Времето е идеално и се надявам така да се задържи и за състезанията, коментира Тринкъл, който направи инспекцияда заедно с Георги Бобев (вляво) вицепрезидент на БФСки и на оргкомитета на Световната купа Банско 2019. Подготовката на трасетата за световната купа и тази година се дължи на Виктор Гичев, шеф на състезанието. Под негово ръководство по трасетата работиха общо 100 човека от БФски, \"Юлен\" и Българска армия чрез 101-и алпийски полк. \"Очаквам с нетъпрения състезанията\", коментира след тренировката на гигантски слалом в Банско Тед Лигети (САЩ), двукратен олимпийски и 5-кратен световен шампион. След американците тренираха и скиорите на Канада, Словения, Русия и Чехия. Според последната заявка за трите старта в Банско ще дойдат 120 алпийци от 27 нации. Сред тях са актуалните световни шампиони в алпийската комбинация - Алекси Пентюро (Фр), - супергигантски слалом - Доминик Парик (Ит) и гигантски слалом - Хенрик Кристофершен (Нор). В Банско ще са и лидера за купата в алпийската комбинация - Марко Шварц (Ав) и седемкратният носител на СК и настоящ водач в генералното класиране Марсел Хиршер (Ав).", "date": "2019.02.19", "title": "Банско получи отлична оценка от ФИС"}
{"url": "https://standartnews.com/sport/taysna-triumfira-na-strandzhata-385478.html", "text": "Носителят на купа \"Странджа\" за 2017 година и петкратен европейски шампион Даниел Асенов спечели финала в категория до 52 килограма в юбилейното 70-о издание на най-стария международен боксов турнир в Европа - \"Странджа\". Асенов срази с 4-1 съдийски гласа пред пълните трибуни на столичната зала \"София\" представителя на Узбекистан Худойназар Файзов - 30-27, 30-27, 29-28, 29-28, 28-29. Сред аплодиращите го зрители бяха министърът на спорта Красен Кралев, президентът на БФ Бокс Красимир Инински, ВИП гостите на федерацията и бившите носители на купа \"Странджа\". Веднага след края на битката на Асенов Кралев и Инински наградиха със специални плакети бившите носители на купа \"Странджа\" Иван Киряков, Симеон Георгиев, Мeлкон Калян, Ангел Ангелов, Цачо Андрейковски, Динко Василев, Георги Долапчиев, Армандо Мартинес (Куба), Ивайло Маринов, Петър Лесов, Петър Стоименов, Христо Фурнигов, Емил Чупренски, Ангел Стоянов, Серафим Тодоров, Борислав Абаджиев, Даниел Петров, Свилен Русинов, Любен Тодоров, Детелин Далаклиев, Александър Александров, както и победителите за 2017-а и 2018-а Даниел Асенов и Петър Белберов. При дамите почетени с плакети бяха Деница Елисеева, Стойка Петрова, Станимира Петрова, Стейша Сътълс и Севда Асенова. Още от първия рунд започнаха силните десни крошета на Асенов, който не се нуждаеше от много време, за да подбере тактика за заобикаляне на гарда на противника. Бързината бе в полза на българина и именно така той пласираше крошетата си над протегнатата ръка на Файзов. Узбекът опита да смени подхода и свали ръцете си в последните секунди, но това не му помогна срещу неспиращите десни крошета на Тайсъна. \r\nВъв втората част Файзов търсеше повече клинчове в стремежа си да накъса играта, но когато двамата се впускаха в размени, отново Даниел бе по-разнообразен в идеите си за атака. Публиката аплодираше всяко едно негово попадение, а в началото на последните 3 минути Тайсъна се поразвихри и от близка дистанция засипа опонента си с крошета. Впоследствие скоростта и таймингът му отново се оказаха прекалено сложна задача за Файзов. Съдиите очаквано присъдиха успеха на Асенов, макар и с 4-1 съдийски гласа. Юбилейното 70-о издание на най-стария международен турнир \"Странджа\" се провежда между 14 и 19 февруари в столичната зала \"София\". Над 190 боксьори и 100 боксьорки от 39 държави на пет континента се включиха в престижната надпревара, като България е представена от 19 мъже и 12 жени.", "date": "2019.02.19", "title": "Тайсъна триумфира на \"Странджата\""}
{"url": "https://standartnews.com/sport/tsska-bi-botev-vratsa-na-armiyata-video-385490.html", "text": "ЦСКА постигна първа победа в Първа лига след подновяването на шампионата. Този успех е дебютен за Любослав Пенев, след като той за трети път се завърна на „Българска Армия“. ЦСКА се наложи трудно с 2:1 срещу Ботев Враца в среща от 22-ия кръг на Първа лига. Головете на „армейците“ реализираха Едвин Джеси и Али Соу, а Емил Стоев бе точен за врачани. Съдията Станислав Ставров проспа дузпа за Ботев Враца през първото полувреме за игра с ръка на Ангел Лясков в наказателното поле на ЦСКА.  \r\n\"Червените\" вече имат 48 точки, пет по-малко от лидера от Лудогорец. Ботев Враца пък остава с 27.", "date": "2019.02.19", "title": "ЦСКА би Ботев Враца на \"Армията\" (ВИДЕО)"}
{"url": "https://standartnews.com/sport/pavel-kolev-dano-neshchata-s-litsenpa-se-reshat-brzo-385471.html", "text": "Изпълнителният директор на Левски Павел Колев коментира темата с евролиценза на клуба. Както е известно, от Герена трябва да покрият дълг от около 2 милиона лева до 28 февруари. Колев обясни, че всичко се развива в положителна насока и се надява още преди уречената дата всичко да е решено. Той поясни, че след разговори с УЕФА е установено, че конкретният срок не е така стриктен, и Левски има време да реши казуса в своя полза до началото на март. „Разбира се, надявам се да стане преди 28 февруари да сме готови, въпреки че имаме време и до началото на март. Говорил съм с УЕФА, не е така стриктна датата, важно е да покажем добра воля и плащания. Това, което мога да кажа със сигурност е, че до този момент вече сме изчистили всички задължения и остана да се справим с най-голямото, което влиза в мониторинга на УЕФА“, обясни Колев, който говори пред медиите, след като „сините“ почетоха патрона си – Васил Левски.", "date": "2019.02.19", "title": "Павел Колев: Дано нещата с лиценза се решат бързо"}
{"url": "https://standartnews.com/sport/shifrin-i-tsenkhoyzern-spechelikha-v-stokkholm-385493.html", "text": "Микаела Шифрин и Рамон Ценхойзерн спечелиха тази вечер паралелните слаломи в Стокхолм. Американката победи на финала Кристина Гайгер (Гер), а швейцарецът се наложи над Марко Шварц (Ав). С 57-ата си победа за Световната купа Шифрин си осигури предсрочно малкия кристален глобус в слалома. Марсел Хиршер (Ав) завърши осми, но със спечелените точки също предсрочно спечели глобуса в слалома. Следващата изява на австриецът ще е в Банско в гигантския слалом за Световната купа в неделя (24 февруари).", "date": "2019.02.19", "title": "Шифрин и Ценхойзерн спечелиха в Стокхолм"}
{"url": "https://standartnews.com/kultura/queen-i-adam-lambrt-shche-sviryat-na-oskarite-385433.html", "text": "Британските рок легенди Queen ще свирят на живо на церемонията по раздаването на наградите „Оскар“. Фронтмен разбира се ще бъде Адам Ламбърт, който пее с групата от 2011 година. Новината бе съобщена в Туитър от Американската академия за кинематографично изкуство и наука: „Това истинският живот ли е? Или само фантазия? Приветстваме с добре дошли Queen и Адам Ламбърт на тазгодишните Оскари“. Освен Ламбърт на сцената ще се качат оригиналните членове на гупата Брайън Мей и Роджър Тейлър, заедно със Спайк Едни, който свири на живо с Queen от 1984-а, Нийл Феърклоу и Тайлър Уорън. Музикалната драма „Бохемска рапсодия“ е номинирана в пет категории за „Оскар“. Сред тях са „Най-добър филм“ и „Актьор в главна роля“ за Рами Малек, който се превъплъти в образа на Фреди Меркюри.", "date": "2019.02.19", "title": "Queen и Адам Ламбърт ще свирят на Оскарите"}
{"url": "https://standartnews.com/kultura/deyan-donkov-e-reklamist-v-nov-bg-film-385429.html", "text": "„Обичам те, Бойдин” на Борислав Михайловски е сред новите БГ ленти на „София филм фест“ през март. Драмата имаше световна премиера на международния фестивал в Монреал 2018. Освен режисьор и сценарист, Михайловски е и продуцент заедно с Александър Крумов и Александър Методиев. Трите звезди пред камерите са Деян Донков, Меглена Караламбова и Иван Несторов. „Обичам те, Бойдин“ е за съдбовните избори и равносметката, пред които се изправя всеки. Героят на Деян Донков се включва в протестите, залели улиците на София през лятото на 2013 година. Възрастните му близки са отчуждени, дъщеря му губи доверие в него, а кариерата му се проваля. Сюжетът е фокусиран върху отношенията на Бойдин с околния свят и със самия него, както и с нелеката задача да пребори собствените си травми. „Обичам да изследвам човешкото поведение в кризи. Всичките ми герои са в някакъв вид криза - някои с разбити нерви, други страдат от безочлив цинизъм, трети  са на път да изоставят етичния си кодекс, но при всеки има воля за някаква промяна. Основната тема, която ме вълнуваше, бе преодоляването на зависимостта в името на бащиния и синовен дълг - да съзреш втория шанс и да го използваш. Кое те мотивира да намериш достатъчно сила за това? Как различията между поколенията влияят върху взаимоотношенията в кризисна ситуация?“, споделя Борислав Михайловски за филма си. Той е завършил „Театрална режисура“ в Академията. След няколко проекта като режисьор, през 2000 година започва своята кариера в кино компания Б.У.Ф.О. като художник. През 2011 година, след повече от 40 филма като главен художник на продукция, Михайловски решава да пренасочи кариерата си като пише, режисира и продуцира своя късометражен дебют „Параноя”.  През 2013 започва работа по пълнометражния си проект „Обичам те, Бойдин”. Другите актьоритв него са  Венелина Гяурова, Златко Гулеков, Жанет Йовчева, Иван Савов, Зара Цветкова, Мадлен Йорданова.", "date": "2019.02.19", "title": "Деян Донков е рекламист в нов БГ филм"}
{"url": "https://standartnews.com/kultura/zhivott-na-kayzera-v-snimki-385455.html", "text": "Светът на модата го наричаше Кайзера. Емблематичният дизайнер и креативен директор на Chanel - Карл Лагерфелд, почина на 85-годишна възраст в Париж. През последните седмици модният диктатор е бил с влошено здравословно състояние. \r\nРуското издание gazeta.ru представи живота на Лагерферд в снимки:  е роден в Хамбург, Германия. Никога да не разкрива точната дата на рождения си ден се смята, че е на 10 септември 1933 година.  - Показва колекция на \"Шанел\" със супермоделите Синди Крауфорд, Хелена Кристерсън и Клаудия Шифър  - Колекция на \"Шанел\" в Париж. Вляво от Лагерфелд е руският супер модел Наталия Водянова . - С актрисата Салма Хайек . - С поп идола Бритни Спиърс Карл Лагерфелд, 2008 г. ., Венеция , Париж - Лагерфелд и жена му заедно с Ралф Лорен и главния редактор на френското сп. \"Vogue\" Карин Ротфелд Карл Лагерфелд, 2013 г. Карл Лагерфелд, 2013 г.  - Колекция на \"Шанел\" в Париж  г. - три месеца приди смъртта  ", "date": "2019.02.19", "title": "Животът на Лагерфелд в снимки"}
{"url": "https://standartnews.com/kultura/puskat-film-za-top-politsaya-nikola-geshev-385418.html", "text": "Премиера на документалния филм за топ полицая Никола Гешев ще се състои на 26 февруари, вторник, от 18.00 ч. в Дома на киното в София на ул. „Екзарх Йосиф“ 37.  Лентата, озаглавена „Гешев“, е реализирана от Пи Арт Индъстри и Одеска киностудия, с подкрепата на Национален филмов център. Филмът е посветен на живота и дейността на Никола Гешев, началник на отделение „А“ в Дирекция на полицията, отговорно за борба с нелегалната в периода 1941-1944 година Българска Комунистическа партия. Имал ли е връзка висшият полицай на най-високи нива с дейци на компартията и семейството на Борис Трети? Коя е била голямата му любов? Безпардонен или състрадателен е бил Гешев в разпитите със заловените? Отговорите на тези въпроси във филма търсят акад. Георги Марков, д-р Владимир Станев, Петя Минкова, правнучката на брата на полицая – Анна Гешева. Режисьорът Васил Барков е и автор на игрални възстановки, сътворени от професионални актьори на фона на безценни кадри, собственост на Одеска киностудия. В ролята на Никола Гешев е актьорът и продуцент на филма Пенко Русев. Сценарий: Марин Дамянов, Оператор: Красимир Андонов. Музика: Калин Николов. Консултанти: проф. Дочо Боджаков, доц. Любомир Христов, Костадин Бонев. „Във филма Гешев е разкрит в неговата пълнота и дълбочина като човек и професионалист, с неговите качества и привички – да се вози до работното си място в трамвай и без охрана, да не търпи вмешателство в делата си и да не се обвързва политически през всичките 19 години, в които работи в Дирекция на полицията“, пише културологът Борислав Гърдев. Предизвикателството на творческия екип е: „Те се страхуваха от Гешев! Те сънуваха Гешев! Те се криеха от Гешев! Те победиха!“ Ще влязат ли зрителите в спор с авторите на филма? Ще се появят ли нови версии, свързани със смъртта на топ полицая? Ще го оневини ли времето? Думата последен ще има зрителят.", "date": "2019.02.19", "title": "Пускат филм за топ полицая Никола Гешев"}
{"url": "https://standartnews.com/sport/manolev-lyubo-penev-ne-me-iskashe-na-armiyata-385463.html", "text": "Новото попълнение на Лудогорец Станислав Манолев проговори относно мистериозната си раздяла с ЦСКА-София. Както е известно, националът си тръгна от отбора на \"червените\" точно преди подновяването на шампионата. Опитният играч разкри, че е бил натирен от Любослав Пенев. \"В Лудогорец получих по-добри условия от Левски. Избрах ги заради евротурнирите и базата. Нищо не се е случило с Нестор Ел Маестро. Не съм вдигал бунт, това са пълни измишльотини. В много добри отношения съм с него. Пожелавам му успех. Той е добър и млад треньор. Чух се с Дани Ганчев и той ми каза, че Любослав Пенев не иска да съм част от отбора. Щом не ме искат, по-добре да си тръгна. Казах им да скъсаме договора. Пожелавам им успех. Ще видим как ще ме приемат на “Българска армия”. Всичко е възможно в шампионата. Затова футболът е най-интересната игра в света. Лудогорец е с едни гърди напред пред конкуренцията. Дали ще играя? Мислех го и това. Ако се притеснявах, че нямаше да играя, нямаше да дойда тук. Който играе по-добре в тренировките и мачовете, той ще играе. Дано номер 11 ми донесе успех и тук, въпреки че не съм суеверен\", разкри Манолев пред \"Диема\".", "date": "2019.02.19", "title": "Манолев: Любо Пенев не ме искаше на \"Армията\""}
{"url": "https://standartnews.com/kultura/nay-shokirashchite-tsitati-ot-lagerfeld-385454.html", "text": "1. Може да виждате живота в розово, но само не носете този цвят! 2. Никога не използвайте думата „евтин“. Днес всеки може да изглежда отлично с евтини дрехи. Може да бъдете най-елегантният с тишърт и дънки – всичко зависи от вас самите. 3. В малка черна рокля не може да изглеждате нито прекалено шик, нито прекалено скромно. 4. Ако бях рускиня, щях да стана лесбийка. Там може често да видите красива жена до уродлив мъж. Има обаче и изключения – бившият приятел на Наоми Кембъл. 5. Разбирам се с всички, с изключение на мъжете на моята възраст, които са буржоазни, пенсионирани или скучни. 6. Личността започва там, където свършва сравнението. 7. Харесва ми идеята за дисциплинирана лудост. 8. Жената е най-перфектната кукла, която съм обличал с удоволствие и възхищение. 9. С всяка книга, която си купуваш, трябва да купиш и времето да я прочетеш. 10. Мисля, че татуировките са ужасни. Това е като цял живот да носиш рокля на Pucci. 11.  Аз съм много земен човек, просто не и от тази Земя. 12. Суетата е най-здравословното нещо в живота. 13.  За мен карнавалът във Венеция продължава цяла година. 14 . Единственото мнение, което ме вълнува е моето. 15. Мразя добрите стари времена. Важното е днешният ден да е добър. 16.  Мога да забравя някоя обида, но не и да простя. Предпочитам да отмъщавам. 17. Дебелите лелки, които лежат на дивана с пакет чипс пред телевизора и говорят колко отвратително слаби са моделите, звучат неубедително. 21. Бъдете политически коректни, но, моля ви, не уморявайте останалите с разговори за политическа коректност. Това убива разговора, защото го прави адски скучен. 22. Единствената форма на любов, в която вярвам – това е любовта на майката към детето. 23. Децата растат толкова бързо, че докато се огледаш до теб вече стои не малък, а голям възрастен човек. Това ви добавя едни излишни 100 години. Не бих искал да изглеждам така. 24. Аз съм като телевизионна антена: улавям сигналите във въздуха и ги преобразявам по свой вкус. 27. Занимавайте се с това, което ви прави щастливи. Забравете за парите или за другите уловки, които се приемат за успех. Ако сте щастливи да работите в селски магазин, работете. Помнете,че животът е ваш и е само един. 28. Обикновено не съветвам булките да си взимат сватбени рокли от моята марка. Всички, за които съм създал такива, са вече разведени. 29. Винаги си лягам безупречно чист. Така съм от дете – когато бях малък, мама ми казваше: Може да се събудиш посред нощ и внезапно да умреш, затова винаги трябва да се грижиш да изглеждаш добре. 30. Житейските ми амбиции се свеждат до едно – да нося дънки с размер 28. 31. Отслабнах с 40 кг, за да мога да нося костюмите на Еди Слиман. 32. Човешки чувства? Никога не съм изпитвал такива. 33. Спя по седем часа. Ако си легна в 14:00 ч, събуждам се в 21:00. Ако си легна в полунощ, ставам в 07:00. 34. Никога не казвайте: „Мога да го направя.“ В края на краищата не сте го направили. 35. Най-много от всички ненавиждам ниските хора. За мъжа това е непростимо. Той отлично го знае и е готов да се самоубие.“ 36. „Долнище на анцуг – това е признак за поражение. Ако вече сте си купили, това е знак, че сте загубили контрол над живота си.“  ", "date": "2019.02.19", "title": "Най-шокиращите цитати от Лагерфелд"}
{"url": "https://standartnews.com/biznes/srokt-za-novite-kasovi-aparati-se-udlzhava-do-septemvri-385421.html", "text": "а икономическите оператори, които използват компютърни системи за управление на продажбите, за които е нужен нов софтуер, срокът за привеждането им към новите изисквания на приходната агенция ще бъде удължен до края на септември, каза днес по Би Ти Ви министърът на финансите Владислав Горанов. Той допълни, че за малките търговци отсрочка няма да има и те трябва да отговарят на записаното в наредбата до края на март. Министърът изрази учудване, защо дискусията по невъзможността за съобразяване се изискванията тръгва чак сега, при положение, че за новите правила се е знаело още от август миналата година. Коментирайки трансфера на пари от Венецуалската петролна компания, оказали се в българската Инвестбанк, Горанов обяви: \"Не бива да се самобичуваме прибързано. Преводите са съмнителни, но не са незаконни, защото са извършвани от упълномощените за това хора\". Той припомни, че преди да стигнат до \"Инвестбанк\" парите са минали през няколко кореспондентски банки в страни, \"които претендират да са по-развити и по-богати от България\". Попитан дали България ще успее да влезе в чакалнята на еврозоната до края на тази година, финансовият министър обяви, че няма причина това да не стане.", "date": "2019.02.19", "title": "Срокът за новите касови апарати се удължава до септември"}
{"url": "https://standartnews.com/svyat/telata-na-3-detsa-i-zhena-otkriti-v-kshcha-v-michigan-385417.html", "text": "Ладжой-Йънг уточни, че разследващите все още не са идентифицирали загиналите и не са наясно дали те имат родствена връзка. ", "date": "2019.02.19", "title": "Телата на 3 деца и жена открити в къща в Мичиган"}
{"url": "https://standartnews.com/biznes/maroko-kani-bg-proizvoditeli-na-izlozhenie-385451.html", "text": "Български производители са поканени на най-голямото земеделско изложение в Мароко, което ще се проведе от 16 до 21 април. Поканата отправи Н.Пр.  Закия Ел Мидауи, посланик на Кралството у нас, която се срещна със земеделския министър Румен Порожанов.  Европейският пазар е основен за българските производители, той е силно конкурентен. Но за нас връзките със страните извън ЕС също са много важни и родните земеделски стопани и преработватели трябва да имат възможност да излязат на добри пазари като Мароко и Северна Африка, заяви министър Порожанов. През миналата година на изложението в Мароко са участвали представители на 70 страни, сред които 23 африкански държави. То е било посетено от  над 1 млн. души. Мароко е и дистрибуционен център на стоки за останалата част от Африка, страната може да бъде разглеждана като платформа за българските износители. А от своя страна България е врата за Балканите, заяви г-жа Ел Мидауи. За засилване на търговско-икономическото сътрудничество между двете страни се предвижда създаване на смесена Българо-мароканска търговска камара. Министър Порожанов припомни, че по време на европредседателството, а и сега, приоритет на България е засилването на международните контакти. Той разказа, че предстои създаването на българо-саудитска съвместна компания за инвестиции в българското земеделие като резултат от 15-месечна активна дейност с Кралство Саудитска Арабия. Преди 3 седмици беше подписан и протокол от смесената българо-египетска комисия, на която министър Порожанов е съпредседател. Работи се по организирането на следваща среща с представители на бизнеса в Кайро. Големите инвестиции в едната или другата страна са сложен процес, но когато има взаимен интерес е абсолютно реалистично да се случат, заключи министър Порожанов.  ", "date": "2019.02.19", "title": "Мароко кани бг производители на изложение"}
{"url": "https://standartnews.com/svyat/yunker-nikoy-nyama-da-se-protivopostavi-na-otlagane-na-brekzit-385427.html", "text": "\"Никой няма да се противопостави\" на отлагане на Брекзит, заяви председателят на Европейската комисия Жан-Клод Юнкер, цитиран от ДПА и БТА.  \r\nАгенцията определя този коментар като един от най-силните сигнали досега от страна на ЕС, че ще позволи на Великобритания да забави излизането си от съюза.  \r\n\"Всяко решение за искане на повече време зависи от Великобритания. Ако такова искане бъде отправено, никой в Европа няма да му се противопостави\", казва Юнкер в интервю, което ще бъде публикувано днес в германския вестник \"Щутгартер цайтунг\".  \r\nТой отбелязва, че няма идея с колко евентуално може да бъде отложено излизането на Великобритания от ЕС.  \r\n\"Що се отнася до Брекзит, това е като да бъдете пред съд или в открито море; в ръцете на Бог сме\", коментира Юнкер.  \r\nБританският парламент отхвърли договореното от премиерката Тереза Мей споразумение за Брекзит. ЕС от своя страна отказва да предоговори сделката, припомня ДПА.  \r\nГлавната спънка е т. нар. предпазен механизъм с цел границата на остров Ирландия да остане отворена след Брекзит.  \r\nМиналия месец британският парламент прие поправка, която задължава правителството да предоговори предпазния механизъм, но до момента няма особен напредък в преговорите по въпроса между Лондон и Брюксел, отбелязва ДПА.", "date": "2019.02.19", "title": "Юнкер: Никой няма да се противопостави на отлагане на Брекзит"}
{"url": "https://standartnews.com/biznes/shefkata-na-kfn-podava-ostavka-385443.html", "text": "Председателят на Комисията за финансов надзор (КФН) подава оставка. Тя ще бъде депозирана днес в Народното събрание. От 1 март Карина Караиванова става представител на България в Европейската банка за възстановяване и развитие. Кариерата на Караиванова започва като експерт в Министерство на финансите, като достига до позицията заместник-министър, която заема в два кабинета. Беше избрана за председател на КФН през 2016 г. Поемайки поста тя представи концепция с ясно разписани ангажименти, които трябваше да изпълни в шестгодишен мандат. Пред журналисти днес Караиванова заяви, че след 2 години и половина упорита и целенасочена работа може да отчете наличието на всички предпоставки за изпълнена концепция в цялост. В публичния си отчет Караиванова обясни, че оттеглянето й няма да повлияе на процедурата за влизане в чакалнята към Еврозоната. Някои от проверките в застрахователния сектор са стигнали до изводи, предадени на компетентните органи, включително ДАНС. Повече по темата обаче Караиванова не коментира.", "date": "2019.02.19", "title": "Шефката на КФН подава оставка"}
{"url": "https://standartnews.com/biznes/kaufland-poluchi-golyamata-nagrada-za-inovatsiya-v-upravlenieto-385440.html", "text": " получи голямата награда „Иновация в управлението на таланти“ във второто издание на конкурса за Employer Branding, организиран от b2b media. Компанията беше отличена за своята най-мащабна и иновативна програма за подготовка на млади кадри - „Управители на бъдещето“. „Ден преди да ни бъде връчена тази награда, бяхме в Амстердам, за да получим отличието Top Employer Bulgaria и Top Employer Europe 2019 на престижния Top Employer Institute, като за нас високата оценка в България, в средата, в която работим, е също толкова важна, колкото международното признание“, каза на награждаването Мила Вълкова – старши мениджър „Подбор и работодателска марка“ на Kaufland България. Програмата „Управители на бъдещето“, за която Kaufland България беше отличена, демонстрира иновативност в подбора, управлението и развитието на таланти. Инициативата е насочена към хора с малко или още никакъв професионален опит, които минават през интензивна 12-месечна програма за развитие под ръководството на опитни ментори. За младежите се откриват възможности да поемат атрактивни задачи, да ръководят или да участват в разнообразни национални и международни проекти и да обменят опит с над 140 хиляди служители в Европа. След практическото обучение в страната и в чужбина младите специалисти заемат ръководна или експертна позиция в звеното, в което са кандидатствали. Още от самото начало те са наети на постоянен трудов договор и получават възнаграждение за целевата си позиция, както и пълния пакет социални придобивки, който компанията осигурява на всички служители. Програмата е изключително успешна и се радва на огромен интерес. Чрез „Управители на бъдещето“ компанията успява да върне български младежи от чужбина или да задържи други да напуснат страната. Kaufland България предлага всичко, което много от тях търсят зад граница - международен мащаб, работа в многоезична среда и възможност за старт на кариера по специалността. Employer Branding Awards на b2b media отличават компании и личности за постижения в областта на изграждането и утвърждаването на работодателския бранд, за иновации в управлението на талантите, за нови успешни стратегии в областта на човешките ресурси. Във второто издание на конкурса журито оцени почти двойно повече заявки от миналата година – над 100 проекта на водещи компании от сектора на бързооборотните стоки, банки, телеком и IT, консултантски услуги.", "date": "2019.02.19", "title": "Kaufland получи голямата награда за „Иновация в управлението\""}
