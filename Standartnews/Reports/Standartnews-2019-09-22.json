{"url": "https://standartnews.com/kultura/ostavikha-bez-drzhavna-pensiya-margarita-khranova-402138.html", "text": "Държавата остави Маргарита Хранова без пожизнена парична награда за заслуги към нацията. Целта на отличието е да осигури старините на десетките изпълнители, актьори, творци и спортисти, които получават малки пенсии или изобщо нямат такива. Маргарита Хранова е изпяла едни от най-обичаните български песни. Преди три години се пенсионира с 352 лева на месец. Тогава Съюзът на музикалните и танцови дейци издига кандидатурата й за пожизнена парична награда за особени заслуги към държавата.  „Трябва ли човек да грохне, за да му дадат такъв вид пенсия, пожизнена. Чувствам се безкрайно досадна. Много обидно е обидно да звъниш и да питаш: Абе, какво става? Тия мойте документи, като че ли просиш някаква награда”, заяви Маргарита Хранова през бТВ. Наградите се определят от 15-членна комисия към Министерство на културата, в която има представители на всички артистични среди. Оказа се, че Хранова не попада сред тези наградени творци, но законът не задължава ведомството да уведомява кандидатите. Реално работата на тази комисия е в този момент онези имена, които действително са направили така, че секторът, в който са представени, да имат реална заслуга за неговата промяна, каза пред телевизията Елинка Михайлова, директор на дирекция \"Сценични изкуства и художествено образование\" към Министерство на културата. “Хора, които са дали страхотно много на българската култура, духовност и нация, защото това, което са давали, е толкова много, че е обидно да получават мизерни пенсии, и да карат недостойни старини”, коментира Вежди Рашидов, председател на комисията по култура в НС. За пожизнена награда до 700 лева са кандидатствали 133 души, от тях одобрени са 47.  ", "date": "2019.09.21", "title": "Оставиха без държавна пенсия Маргарита Хранова"}
{"url": "https://standartnews.com/svyat/facebook-e-spryal-desetki-khilyadi-prilozheniya-402087.html", "text": "Facebook обяви, че е преустановил действието на десетки хиляди приложения заради потенциален риск за спазването на личната неприкосновеност на потребителите му след вътрешна проверка на милиони приложения, предаде АФП. \r\n  \r\nСоциалната мрежа е извършила тази проверка след скандала с Кембридж Аналитика (Cambridge Analytica). Миналата година бе разкрито, че британската фирма е извършвала кампании за масова манипулация с цел повлияване на американските и британските избиратели чрез приложения във Фейсбук за референдума за Брекзит във Великобритания и президентските избори в САЩ през 2016 г. \r\n \r\nПроверката е извършена със съдействието на стотици адвокати, външни разследващи, анализатори на данни и инженери. Спрените приложения са дело на 400 софтуерни разработчици, но замразяването им не означава, че те непременно са заплаха за хората, заяви вицепрезидентът на компанията Айме Арчибонг. \r\n \r\nТой уточни, че действието на някои приложения е било преустановено, защото те не са отговорили на молбите на Facebook за повече информация.", "date": "2019.09.21", "title": "Facebook е спрял десетки хиляди приложения"}
{"url": "https://standartnews.com/regionalni/kabaivanska-na-razkhodka-v-stariya-plovdiv-402120.html", "text": "Райна Кабаиванска се разходи из Стария град на Пловдив. Легендарната оперна певица посети църквата \" Св. Константин и Елена\" и с интерес разгледа сергиите на майсторите-занаятчии, съобщи Марица.бг. Стотици пловдивчани и гости на града изпълниха уличките на Стария град, привлечени от топлото слънце, почивните дни и панаира на занаятите. На Есенния панаир на занаятите над 60 занаятчии ще покажат изкуството си, а много от майсторите и на място изработват своите произведения. Празниците на Стария град винаги са вълнуващи и интересни, но за 7 млади двойки те ще останат незабравими за цял живот. За втора година ОП \"Старинен Пловдив\" подарява сватбен ритуал на седем влюбени двойки. Първи казаха \"Да\" Татяна и Йордан в прекрасната обстановка на площадчето пред къща \"Златю Бояджиев\". Арка с цветя на стълбите, цветя във фонтана и много усмивки от служителите на Старинен Пловдив посрещнаха младоженците и техните гости. А чуждестранните туристи с интерес следяха всеки детайл от ритуала и бурно аплодираха младоженците. Утре ще има и възрожденска сватба пред Хисар Капия от 11часа.  ", "date": "2019.09.21", "title": "Кабаиванска на разходка в Стария Пловдив"}
{"url": "https://standartnews.com/regionalni/festival-akh-palamuda-shche-se-vikhri-prez-uikenda-v-akhtopol-402100.html", "text": "Четвъртото издание на фестивала \"Ах! Паламуда\" ще се проведе през уикенда Ахтопол. Традиционните есенни празници в морския град се провеждат под мотото \"Паламудени вдъхновения и странджански седенки\".  \r\n\"Паламудът е патрон и символ на празниците, защото е символ на благоденствието. Тези празници са наречени за благоденствие, за здраве, за сполука и наслука на хората\",  каза един от организаторите, Катя Съева от сдружение „Лумен“. \r\n  Множество творчески ателиета и работилници, кулинарни ателиета, презентации, прожекции на документални филми, изложби и концерти включва програмата. Специални гости ще бъдат певицата Радостина Йовкова, солист на ансамбъл \"Филип Кутев\", и странджанския певец Костадин Михайлов. Във фестивалните вечери са предвидени концерти и на съвременни рок-банди. \r\n  Хотелиери и собственици на къщи за гости в Ахтопол очакват гостопримено последните туристи за това лято. Фестивалът \"Ах, паламуда!\" е поредната стъпка за утвърдждаването на Ахтопол като притегателно място за почитателите на специализирания туризъм. ", "date": "2019.09.21", "title": "Фестивал \"Ах! Паламуда\" ще се вихри през уикенда в Ахтопол"}
{"url": "https://www.standartnews.com/sport/evropa-povede-na-sveta-za-leyvr-kp-402075.html", "text": "Европа вече води срещу Света с 3:1 в мега битката на тенис корта за \"Лейвър къп\". Роджър Федерер и Александър Зверев донесоха третата победа за Стария континент в първия ден. Двамата надиграха Джак Сок и Денис Шаповалов с 6:3, 7:5. \"Имах двама треньори - един на корта (Федерер) и един на скамейката (Надал). Беше страхотно. Слушах какво ми казват. Те са най-великите,\" заяви Зверев. Общо в мача Федерер и Зверев спасиха общо шест сетбола пред техните опоненти. \"Атмосферата беше страхотна. Нищо не може да се сравни с това да играеш у дома. Саша ми помогна във втория сет и се забавлявахме много. Гърбът ми е възстановен след US Open и сега съм готов за утре,\" коментира и Федерер. Днес \"Лейвър къп\" продължава, като победата във всеки мач вече ще носи по 2 точки на победителя, а не по 1, както бе през първия ден. В игра за европейския отбор трябва да се включи и испанецът Рафаел Надал, докато в сборния тим на света дебют очакват Ник Кириос и Джон Иснър. \r\n ", "date": "2019.09.21", "title": "Европа поведе на Света за \"Лейвър къп\""}
{"url": "https://standartnews.com/svyat/kitayski-politsai-veche-shche-pazyat-i-belgrad-402096.html", "text": "Съвместни сръбско-китайски полицейски патрули ще се появят в сръбската столица, след като двете страни подписаха съвместен план за сигурността. Програмата предвижда създаването на смесени полицейски патрули, които ще охраняват различни райони на столицата. В момента такива има в центъра на града и в квартал Нов Белград, където се намира китайски пазар. Китайските полицаи носят същите униформи със същите отличителни знаци, каквито носят и в Китай. На пресконференция сръбският вътрешен министър Небойша Стефанович заяви, че целта на програмата е да подпомогне хилядите китайски туристи, посещаващи Белград, както и да се справи със серия проблеми, когато са засегнати живеещи в Сърбия китайски граждани. През юли миналата година, стартира друга подобна програма за сътрудничество в областта на сигурността между Сърбия и Китай. Пилотният проект, наречен \"Безопасен град“ предвижда монтирането на 1000 камери с висока резолюция в различни части на Белград до 2020 година. Те могат да сканират лица и идентифицират хората докато се движат и преминават покрай тях. Договорът е сключен с китайската компания Хуауей, която до момента е монтирала 400 камери, а съдържанието на документа е класифицирано като \"секретно“. Вътрешният министър потвърди, че една от основните функции на тези устройства е да разпознават лица, но обеща, че няма да бъде злоупотребявано с тях. ", "date": "2019.09.21", "title": "Китайски полицаи вече ще пазят и Белград"}
{"url": "https://standartnews.com/svyat/nash-student-ubit-v-germaniya-402104.html", "text": "18-годишен български студент бе убит в германския град Карлскрон. Младежът е бил намерен с тежки рани от хладно оръжие в корема на една от главните улици в града. Той незабавно е бил откаран в болница. Лекарите обаче не са успели да го спасят и няколко часа по-късно е починал, съобщи Нова тв. Малко, след като се разбра за убийството, паника   Карлскрон, предадоха местните медии, позовавайки се полицията. Страхът сред хората е видим, заявяват органите на реда, като посочват, че разследването върви, но извършителят още е на свобода. До момента не е ясно кой и при какви обстоятелства е намушкал момчето. Полицията призовава за съдействие гражданите, които може да са станали свидетели на убийството.    ", "date": "2019.09.21", "title": "Наш студент убит в Германия"}
{"url": "https://standartnews.com/kultura/teylr-suift-otkriva-svoy-festival-402088.html", "text": "Тейлър Суифт ще открие свой музикален фестивал. Певицата съобщи, че тръгва на турне през 2020-а в подкрепа на най-новия си албум „Lover“ и заяви, че иска да вдигне летвата за качеството на концертите си. „Работя за това моите изпълнения да са уникални. Ще посетя нови места. А ако някъде няма условия, ние ще си ги осигурим. Представям ви „Lover Fest East + West“, похвали се тя. Самата обиколка започва на 20 юни в Белгия и ще продължи през Германия, Норвегия, Дания, Полша, Франция, Португалия и Бразилия. След това Суифт ще се втурне в родната си Америка, където засега е обявила само 4 концерта. \"Lover Fest West“ ще се проведе в чисто новия стадион „SoFi“ е Ел Ей на 25 и 26 юли. Така Тейлър става първата жена в историята, която ще открие стадион на Националната футболна лига на САЩ. После  „Lover Fest East“ ще е на 31 юли и 1 август в „Gillette Stadium“ във Фоксбороу, Масачузетс. Очаква се певицата скоро да обяви подгряващите изпълнители и специалните гости.", "date": "2019.09.21", "title": "Тейлър Суифт открива свой фестивал"}
{"url": "https://standartnews.com/kultura/slay-byakh-aroganten-v-kobra-402089.html", "text": "Силвестър Сталоун и Робърт Родригес възнамеряват да съживят поредната класика от 80-те години на миналия век. Слай иска да върне екшъна „Кобра“ от 1986-а на малкия екран. Във филма актьорът игра главната роля на Марион Кобрети. Сталоун бе и сценарист на лентата. „С Родригес обсъждаме проекта в момента. Струва ми се, че нещата ще станат. Той го прие присърце и вече е неговото бебе“, заяви Роки. Изглежда, че двамата ще превърнат заглавието в поредица, а не се стремят към  продължение. Оригиналът от 1986-а се справи прилично в боксофиса, но критиците го оплюха. Десетилетия по-късно обаче той е култова класика, на което Слай и Робърт разчитат. Сталоун отдавна се кани да съживи „Кобра“ и твърди, че филмът има голям потенциал да се превърне в сериал. Но признава, че собственото му арогантно поведение на снимачната площадка тогава е попречило на продукцията да разцъфти. Екшън легендата заяви, че желае  да се завърне и в друг мега хит, като за тази цел ще се съюзи отново с Кърт Ръсел - за продължение на култовия екшън „Танго и Кеш“. „Още сега бих започнал да снимам следващата част. Но Кърт се нуждае от повече убеждаване. Според него вече не сме във форма за подобен филм, но аз му казах, че просто трябва да ми се довери и да се съгласи да участва. Обеща ми пак да го обсъдим в бъдеще“, разказа Сталоун.", "date": "2019.09.21", "title": "Слай: Бях арогантен в „Кобра“"}
{"url": "https://standartnews.com/svyat/premier-ss-svetena-voda-sreshchu-bodzho-402124.html", "text": "Светена вода срещу Борис Джонсън даде свещеник на ирландския премиер Лео Варадкар. С нея Варад кар трябва да напръска БоДжо при следващата им среда, за да вървят гладко преговорите между Великобритания и Ирландия. Двамата премиери водят преговори за границата между Ирландия и Северна Ирландия след Брекзит. Правителствата и на двете държави твърдят, че искат да предотвратят физическа граница между двете държави след като Лондон напусне Европейския съюз, но Лондон се противопоставя на предпазната клауза, включена в настоящето споразумение с Брюксел. Отец Ричард Гибсънс връчи божествената защита на Лео Варадкар, след като отслужи водосвет при откриването на реновирана писта на летище в Нок, на който присъстваше и ирландския премиер. След края на службата отец Гибсънс се обърна към Варадкар и му каза: „Знам, че отивате в Ню Йорк следващата седмица (за сесия на Общото събрание на ООН) и ще се срещнете с Борис Джонсън. Малко защита за вас“ и му връчи малко шише със светената вода. „Да го излея върху него ли?“, попита Варадкар и разсмя събралото се множество хора.", "date": "2019.09.21", "title": "Премиер със светена вода срещу БоДжо"}
{"url": "https://www.standartnews.com/sport/boryana-ne-moga-da-osznaya-kakvo-napravikh-402077.html", "text": "Продължава Световното първенство по художествена гимнастика в Баку, Азербайджан. Битката е и за световната титла, и за олимпийски квоти. Българският ансамбъл вече има квота за игрите в Токио, извоювана по време на световното първенство в София миналата година. В петък двете ни гимнастички в многобоя  - Катрин Тасева и Боряна Калейн се класираха за олимпийските игри догодина.  „Още не мога да осъзная какво направих. Ще ми трябват поне няколко дни. Много съм радостна”, каза Боряна Калейн. „Щастлива съм, че двете ни момичета показаха изключителен характер и много сила и воля”, посочи Илияна Раева.  Днес в 13.30 излизат и ансамблите. Нашите момичета са с номер осем в състезанието с обръчи и бухалки и с номер 19 в съчетанието с пет топки. „Атмосферата в залата на Баку е страхотна. Ние се чувстваме готови и във форма. Остава само да го покажем, когато трябва”, каза Стефани Кирякова. В неделя са финалите при ансамблите. Състезанията можете да гледате по Нова спорт. ", "date": "2019.09.21", "title": "Боряна: Не мога да осъзная какво направих"}
{"url": "https://standartnews.com/svyat/kak-nikolay-ptuva-1400-km-za-da-izdkhne-v-rodinata-402119.html", "text": "Историята на 34-годишен българин разплака България и Италия. Той бил неизлечимо болен. Лекувал се в Италия. Но накрая решил да пропътува въпреки състоянието си 1400 км до родината си, за да умре в нея и до майка си. Това стана с помощта на Червения кръст от Милано, който му предостави линейка. Покъртителната история за последното пътуване на българина е разказана на сайта на медицинската организация от Милано, съобщи „Монитор” 34-годишният Николай, както е наречен в публикацията мъжа, живеел в Италия със съпругата си и 2-годишният им син. Животът им обаче се преобърнал, когато мъжът се разболял тежко и останал парализиран. Лекарите от болницата, в която се лекувал, не могли да направят нищо друго, освен да констатират, че не подлежи на операция и е безнадеждно болен. На българина останала една-единствена надежда – да види родината и майка си за последен път, преди да умре. В неговото състояние обаче полет със санитарен самолет бил изключен, още повече че семейството не можело да си го позволи. Затова Николай избрал да напусне  по свое желание болницата и заедно със семейството си да пътува до България с автобус от Милано. Лекарите били против, защото пътуването можело да се окаже фатално за изтощения му организъм. Николай обаче искал на всяка цена да види майка си за последно. Тук настъпил обратът. На 7 септември в 13,30 ч миланският Червен кръст получил обаждане от клона в Болоня, на който пък се обадило българското консулство от Милано, за да сигнализира за ситуацията с Николай. Българинът бил решен да тръгне само 90 минути по-късно с автобус за родината си. Само няколко минути преди тръгването на международния автобус съпругата получила обаждане, че италианският Червен кръст ще му осигури безплатно линейка, за да го откара до София. Разходите поело седалището на организацията в Милано. На 9 септември сутринта линейка с италиански санитари взела Николай и семейството му и през нощта пристигнала до дома на майката в околностите на София. Болният син я прегърнал и целунал, всички били щастливи въпреки предизвестената трагедия. Няколко дни по-късно Николай издъхнал, но заобиколен от най-близките си хора в България.  ", "date": "2019.09.21", "title": "Николай пътува 1400 км, за да издъхне в родината"}
{"url": "https://standartnews.com/svyat/bebe-umrya-ot-droga-v-sashch-402126.html", "text": "33-годишната Кимбърли Нелиган от Бангор, щата Мейн беше арестувана във вторник сутринта по подозрение, че е причинила смъртта на едногодишната си дъщеря. Тя е обвинена, че е натривала с хероин венците на момиченцето, за да заспи. Властите подозират, че в миналото Нелиган е постъпвала по същия начин и с двете си по-големи деца, предаде bg-voice.com. В сряда Нелиган пледира пред съда невинна по обвиненията в причиняване на смърт на бебето си и в употреба на наркотици. Бебето беше открито мъртво на 10 октомври 2018 г., след като майката извикала полицията и пожарната, като съобщила, че бебето й не диша.По-късно става ясно, че детето е починало от тежка интоксикация с фентанил – опиат, който се използва като болкоуспокояващо, но се продава нелегално и като заместител на хероина. Веществото е 50 пъти по-силно от хероина. След като първоначално отрекла, че използва опиоиди, по-късно Нелиган признала пред разследващите, че е използвала хероин веднъж седмично през последните два месеца преди смъртта на дъщеря й. Бащата на момиченцето пък разказал пред полицията, че е виждал жена си около 15 пъти да маже венците на бебето с веществото, за да заспива по-лесно, тъй като имала проблеми със съня. Нелиган признала пред бащата, че е правила така и с двете си по-големи деца и това било безопасно за тях.В момента жената е освободена под гаранция. Условията за пускането й включват липса на контакт с биологичния баща на детето, както и с деца под 18 години. Освен това не й е разрешено да докосва алкохол или наркотици. Следващото заседание по делото срещу нея ще бъде на 12 ноември. Окръжният прокурор Мариан Линч заяви, че в бъдеще може да бъдат повдигнати и още обвинения, сред които и за убийство. Засега не е ясно дали ще бъдат повдигнати обвинения и на бащата на детето.", "date": "2019.09.21", "title": "Бебе умря от дрога в САЩ"}
{"url": "https://standartnews.com/svyat/detsa-dadokha-start-na-protestta-sreshchu-klimatichnite-promeni-402118.html", "text": "Деца дадоха старта на глобалния протест срещу промените в климата, в който се включиха милиони хора от цял свят.  Той е на път да се превърне в една от най-големите координирани демонстрации в историята, отбелязват световните медии. Акциите започнаха от Австралия и Нова Зеландия, продължиха в Япония, Индия, Филипините. В Австралия и на тихоокеански острови деца започнаха милионна стачка след апела на екоактивистката Грета Тунберг към възрастните да вземат мерки за избягване на екологична катастрофа, съобщи БНР. От Сидни до Сеул и Сао Паолу деца ще вземат участие в очаквания най-голям в историята колективен призив за действие от страна на движението, запалено в социалните медии под хаштага #климатичнастачка (#climatestrike). Над 5000 събития са планирани за днес в целия свят, а кулминацията им ще бъде мащабен митинг в Ню Йорк, където на 1,1 млн. ученици от около 1800 обществени училища им е разрешено да пропуснат училище. В Африка - най-уязвимият на климатичните промени континент, стотици хора излязоха по улиците на столици и големи градове като Найроби и Йоханесбург. В Европа демонстрантите блокираха мост в Швейцария, излязоха по улиците и дори плажовете на Великобритания, изпълниха площадите на Полша, Украйна, Дания, а в Париж младите хора поискаха да бъдат чути от управляващите, съобщи БГНЕС “Колкото по-млад е човек, толкова повече ще бъде засегнат от промените в климата, а днес почти не ни се дава думата. Времето да променим нещата е изключително малко и е много важно именно младите хора да оглавят тази борба, защото те ще са най-засегнати”, каза австралийска ученичка. На фона на многохилядните протести в Германия и след 18-часови маратонски преговори правителството на Ангела Меркел се договори да отпусне над 100 милиарда евро до 2030 година за борба с климатичните промени. Те ще се използват за намаляване на парниковите емисии в строителството, промишлеността и транспорта, както и за насърчаване ползването на обществен транспорт и влакове.  ", "date": "2019.09.21", "title": "Деца дадоха старт на протестта за климата"}
{"url": "https://standartnews.com/svyat/vmesto-slzi-kristali-ot-ochite-na-momiche-402130.html", "text": "Плачещото със сълзи под формата на кристали арменско момиче Сатеник Казарян озадачава медицинската общност, съобщава телевизионният канал \"Мир 24\". По предварителни данни възможно е девойката да страда от цистиноза - вродено нарушение на метаболизма на аминокиселините. Всяка сутрин очите на Сатеник секретират малки кристалчета. За един ден може да се появят на лицето й до тридесетина от тях. Момичето се оплаква, че животът й се е превърнал в ад. Тя потърсила помощ от офталмолог и невропатолог, но след като й предписали капки и антибиотици, на практика състоянието й се влошило. Поради тази причина Казарян спряла приема на лекарства. Заместник-министърът на здравеопазването на Армения Оганес Арутюнян заяви, че в близко време ще бъде проведена лекарска консултация, за да могат медиците да открият причината за образуването на кристали в очите на момичето и да й назначат лечение. Случаят на Сатеник Казарян не е първият в света. По-рано подобно заболяване беше открито у жители на Бразилия и Ливан. По предварителни данни може да става дума за цистиноза - вродено нарушен метаболизъм на аминокиселините, при който в човешкия организъм се образуват кристали на цистина.  ", "date": "2019.09.21", "title": "Вместо сълзи кристали от очите на момиче"}
{"url": "https://standartnews.com/svyat/nash-shofor-zagina-pri-tezhka-katastrofa-v-sashch-402133.html", "text": " Слави Иванов, шофьор на камион, е починал при тежка катастрофа в Южна Каролина. Инцидентът е станал близо до Holly Hill малко след 4,30 часа сутринта, съобщава съобщава  Тогава джипът се е врязал в камиона, а при удара е започнало да изтича дизелово гориво, което се е възпламенило. Слави Иванов загива на място. Другият шофьор е откаран в болница. Слави е родом от Димитровград. През последните години обаче е живял в Charleston Mоunt Prospect в Южна Каролина. След себе си оставя съпруга, дъщеря и син.  \"Опустошителен инцидент, всеки вид помощ е необходима в трагичен момент като този“, написа в социалните мрежи синът му Давид Иванов. “Баща ми Слави беше човек, който винаги помагаше и никога не искаше нищо в замяна. Той беше нашият герой, който пожертва всичко, опитвайки се да обедини семейството си, след като се раздели за 10 години с нас. Той беше професионален шофьор на камиони с над 15-годишен опит. На 09.09.2019 г. той е убит при брутална катастрофа на магистралата заради небрежност от друг шофьор. В резултат на инцидента камионът му избухна в пламъци и се взриви. От тялото му не остана почти нищо. Заради липсата на какъвто и да е материал за ДНК изследване, идентифицирането ще отнеме повече време. Разследването е в ход и семейството ми няма информация относно нашия любим баща. Тъй като той беше единственият човек, който носеше пари вкъщи, в момента търсим финансова подкрепа, за да покрием най-основните си нужди. Татко беше горд и никога не приемаше помощ. Вашата подкрепа за нас в момента обаче е от жизнена необходимост” - пише пък дъщеря му Юлия.", "date": "2019.09.21", "title": "Наш шофьор загина при тежка катастрофа в САЩ"}
{"url": "https://standartnews.com/sport/evropa-povede-na-sveta-za-leyvr-kp-402075.html", "text": "Европа вече води срещу Света с 3:1 в мега битката на тенис корта за \"Лейвър къп\". Роджър Федерер и Александър Зверев донесоха третата победа за Стария континент в първия ден. Двамата надиграха Джак Сок и Денис Шаповалов с 6:3, 7:5. \"Имах двама треньори - един на корта (Федерер) и един на скамейката (Надал). Беше страхотно. Слушах какво ми казват. Те са най-великите,\" заяви Зверев. Общо в мача Федерер и Зверев спасиха общо шест сетбола пред техните опоненти. \"Атмосферата беше страхотна. Нищо не може да се сравни с това да играеш у дома. Саша ми помогна във втория сет и се забавлявахме много. Гърбът ми е възстановен след US Open и сега съм готов за утре,\" коментира и Федерер. Днес \"Лейвър къп\" продължава, като победата във всеки мач вече ще носи по 2 точки на победителя, а не по 1, както бе през първия ден. В игра за европейския отбор трябва да се включи и испанецът Рафаел Надал, докато в сборния тим на света дебют очакват Ник Кириос и Джон Иснър. \r\n ", "date": "2019.09.21", "title": "Европа поведе на Света за \"Лейвър къп\""}
{"url": "https://standartnews.com/sport/nineva-specheli-s-rekord-vitosha-moyata-planina-2019-402105.html", "text": "Маринела Нинева (\"Локомотив\" Драяново) спечели с рекорд при дамите тазгодишното издание на популярното планинско бягане \"Витоша моята планина 2019\". Тя преодоля 16-километровото трасе от Бояна до хижа \"Алеко\" за 1:29,38 ч. Организатори и тази година са \"Витоша ски\", Фондация \"София - европейска столица на спорта\" и сдружение \"Маратон\". \"Много съм радостна от победата е рекорда. Тази година бях много по-добре подготвена и се чувствах комфортно през цялото бягане. Благодаря на организаторите за отличното състезание. Догодина пак ще участвам\", коментира след награждаването щастливата Маринела Нинева. За рекорда тя получи от Радослав Пеев, председател на \"Витоша ски клуб\" (на снимката) специални награди от Maxsport, Sport box и Fibank. Нинева изпревари с почти 10 минути миналогодишната шампионка и рекордьорка Кристина Иванова (Благоавград). Трета е Елена Димитрова. При мъжете за втора поредна година триумфира Димчо Мицов (СК \"Рилски Атлет\") с 1:16,06 ч. \"С радост участвам всяка година в това перфектно организирано състезание\", заяви Димчо Мицов. След него на стълбичката останаха другите двама фаворити Йоло Николов и Шабан Мустафа. Медалите на победителите връчиха Теодор Петков, кмет на столичния район Витоша, Анатоли Илиев, организационен секретар на фондация \"София - европейска столица на спорта\", Радослав Пеев, председател на клуб \"Витоша ски\" и Петър Панков от сдружение \"Маратон\". Анатоли Илиев и Теодор Петков дадоха старта на състезанието в Бояна. Илиев поздрави всички за куража да участват в тази атрактивна напдревара. Призьорите във всички категории получиха медали, купи, награди от Fibank и финансови премии от внушителния награден фонд от 6000 лв. Всеки участник получи подарък фланелка, а от томболата пък над 60 щастливци получи награди от Salomon, Siven, Maxsport и Fibank. Водещ на церемонията бе рапърът Играта. За първи път тази година топ състезателите можеха да бъдат следени как се движат по интернет, защото имаха чипове на номерата с GPS. Участие в класическата дистанция от 16 км взеха 128 мъже и жени. При децата в 3-километровата надпревара от хижа \"Алеко\" до Голи връх и обратно стартираха 40 деца. Най-добрите при получиха страхотни награди от Sport box. Пълните резултати от състезанието може да видите на www.marathon.bg.", "date": "2019.09.21", "title": "Нинева спечели с рекорд \"Витоша моята планина 2019\""}
{"url": "https://standartnews.com/sport/pochina-legendata-emiliya-boneva-402099.html", "text": "На 81-годишна възраст почина легендарната треньорка по художествена гимнастика Емилия Бонева. Тъжната вест съобщи синът ѝ Любомир, цитиран от сайта на Българската федерация по художествена гимнастика. \r\nЕмилия Бонева е дългогодишен треньор в школата на \"Славия\", а през 1982 година започва работа в Испания. Тя извежда ансамбълът на Испания до Олимпийската титла през 1996 година на Игрите в Атланта. През 1994 година испанският крал Хуан Карлос връчва на легендарната българка сребърен медал за заслуги към испанския спорт. Емилия Бонева пристига в Испания през 1982 година и започва работа като мисли, че това ще е временно и за малко време. През 1984 година испанските печелят първото си отличие - бронз на ансамбъла на Европейското първенство във Виена. Ансамбълът на Испания печели Европейска и Световна титла през 1991 и 1992 година, а на Олимпийските игри през 1992 година в Барселона Каролина Паскуал печели сребро, а Кармен Аседо се класира на 4-то място. \"Стандарт\" изказва съболезнования към семейството и близките на Емилия Бонева!", "date": "2019.09.21", "title": "Почина легендата Емилия Бонева"}
{"url": "https://standartnews.com/sport/medvedev-e-na-polufinal-v-sankt-peterburg-402106.html", "text": "Финалистът от Откритото първенство на САЩ Даниил Медведев се класира за полуфиналите на турнира по тенис на твърда настилка в Санкт Петербург. В четвъртфиналите световният номер 4 победи сънародника си Андрей Рубльов с 6:4, 7:5. За място на финала Медведев ще играе с белорусина Егор Герасимов, който сензационно надигра полуфиналиста от Ню Йорк и номер 3 в схемата на турнира Матео Беретини със 7:6(5), 7:6(3). \r\n \r\nВ другия полуфинал днес ще се срещнат хърватинът Борна Чорич и португалецът Жоао Соуса. Чорич направи обрат срещу норвежеца Каспер Рууд и го надигра с 3:6, 7:5, 6:3, докато Соуса спечели със 7:6(8), 6:2 срещу казахстанеца Михаил Кукушкин. \r\n \r\nНаградният фонд на турнира в Санкт Петербург е 1,18 милиона долара.", "date": "2019.09.21", "title": "Медведев е на полуфинал в Санкт Петербург"}
{"url": "https://standartnews.com/balgariya-obshtestvo/luks-v-noviya-shourum-na-nurus-v-sofiya-402101.html", "text": "За своя 92-годишен опит в индустрията, Nurus знаят не само как умело да съчетаят красота и качество в мебелите, но и как да предоставят на клиентите си именно онова, от което имат нужда, и дори повече. Това ясно пролича и отбляскавото събитие по случай откриването на най-новия шоурум на бранда, което се  състоя на 19.09.19 от 19:19 часа в София. \r\n \r\nМис България 2001 Ивайла Бакалова, арх. Таня Дикова, дизайнерът Мариана Папаличева, адв. Биляна Тончева, представители на българския и турски бизнес елит и посланици уважиха елегантното мероприятие. Обкръжени от впечатляващите офис мебели на Nurus, те се насладиха на вкусна храна,  изискана жива музика и речи от специалните гости и организаторите на събитието.", "date": "2019.09.21", "title": "Лукс в новия шоурум на NURUS в София"}
{"url": "https://standartnews.com/sport/boryana-ne-moga-da-osznaya-kakvo-napravikh-402077.html", "text": "Продължава Световното първенство по художествена гимнастика в Баку, Азербайджан. Битката е и за световната титла, и за олимпийски квоти. Българският ансамбъл вече има квота за игрите в Токио, извоювана по време на световното първенство в София миналата година. В петък двете ни гимнастички в многобоя  - Катрин Тасева и Боряна Калейн се класираха за олимпийските игри догодина.  „Още не мога да осъзная какво направих. Ще ми трябват поне няколко дни. Много съм радостна”, каза Боряна Калейн. „Щастлива съм, че двете ни момичета показаха изключителен характер и много сила и воля”, посочи Илияна Раева.  Днес в 13.30 излизат и ансамблите. Нашите момичета са с номер осем в състезанието с обръчи и бухалки и с номер 19 в съчетанието с пет топки. „Атмосферата в залата на Баку е страхотна. Ние се чувстваме готови и във форма. Остава само да го покажем, когато трябва”, каза Стефани Кирякова. В неделя са финалите при ансамблите. Състезанията можете да гледате по Нова спорт. ", "date": "2019.09.21", "title": "Боряна: Не мога да осъзная какво направих"}
{"url": "https://www.standartnews.com/sport/pochina-legendata-emiliya-boneva-402099.html", "text": "На 81-годишна възраст почина легендарната треньорка по художествена гимнастика Емилия Бонева. Тъжната вест съобщи синът ѝ Любомир, цитиран от сайта на Българската федерация по художествена гимнастика. \r\nЕмилия Бонева е дългогодишен треньор в школата на \"Славия\", а през 1982 година започва работа в Испания. Тя извежда ансамбълът на Испания до Олимпийската титла през 1996 година на Игрите в Атланта. През 1994 година испанският крал Хуан Карлос връчва на легендарната българка сребърен медал за заслуги към испанския спорт. Емилия Бонева пристига в Испания през 1982 година и започва работа като мисли, че това ще е временно и за малко време. През 1984 година испанските печелят първото си отличие - бронз на ансамбъла на Европейското първенство във Виена. Ансамбълът на Испания печели Европейска и Световна титла през 1991 и 1992 година, а на Олимпийските игри през 1992 година в Барселона Каролина Паскуал печели сребро, а Кармен Аседо се класира на 4-то място. \"Стандарт\" изказва съболезнования към семейството и близките на Емилия Бонева!", "date": "2019.09.21", "title": "Почина легендата Емилия Бонева"}
{"url": "https://standartnews.com/sport/lestr-obrna-totnm-402122.html", "text": "Лестър победи Тотнъм с 2:1 с късен гол в края на мача на Джеймс Мадисън. Двубоят мина под знака на много драматични отсъждания след прегледи от системата за видеоповторения. ВАР се намеси рано в срещата, след като Уилфрид Ндиди вкара за \"лисиците\" на собствения им стадион, но той беше в засада в тази ситуация. В първия официален гол в мача обаче нямаше съмнения, след като в 29-та минута Хари Кейн изпрати силен удар покрай Каспер Шмайхел и Тотнъм поведе с 1:0 на \"Кингс Пауър\". Серж Орие се разписа за втори път за Тотнъм през второто полувреме, но ВАР отново се намеси и реферите отсъдиха засада за сантиметри. Това зарадва феновете на Лестър и тяхното щастие продължи до края на мача заради двата гола, с които техният тим обърна резултата. Рикардо Перейра изравни в 69-та минута с удар от около 12 метра, а Мадисън донесе победата на своя тим със страхотен шут извън наказателното поле пет минути преди края на редовното време. Това изкачи Лестър на второ място в класирането с 11 точки, докато Тотнъм е пети с осем.", "date": "2019.09.21", "title": "Лестър обърна Тотнъм"}
{"url": "https://standartnews.com/sport/lokler-e-prvi-v-kvalifikatsiyata-na-singapur-402121.html", "text": "Пилотът на Ферари Шарл Льоклер спечели третата си поредна квалификация за сезона. Така той ще стартира първи утре в Гран при на Сингапур. Французинът записа най-добра обиколка в рамките на 1:36.217 минути на уличната писта \"Яс Марина\". Себастиан Фетел беше лидер до последните завъртания на трасето, но Льоклер преодоля липсата на контрол върху болида през цялата сесия и зае първото място с карирания флаг. В крайна сметка германският пилот на Ферари се класира трети с време 1:36.437 минути , след като бе изпреварен и от Люис Хамилтън, който финишира с 1:36.408. До Фетел ще стартира Макс Ферстапен, а зад тях ще се наредят Валтери Ботас и Александър Албън. 1.  Шарл Леклер (Монако), Ферари - 1:36.217 минути 2. Люис Хамилтън (Великобритания), Мерцедес - 1:36.408 3. Себастиан Фетел (Германия), Ферари - 1:36.437 4. Макс Ферстапен (Холандия), Ред Бул - 1:36.813 5. Валтери Ботас (Финландия), Мерцедес - 1:37.146 6. Александър Албън (Тайланд), Торо Росо - 1:37.411 7. Карлос Сайнс (Испания), Макларън - 1:37.818 8. Даниел Рикардо (Австралия), Рено - 1:38.095 9. Нико Хюлкенберг (Германия), Рено - 1:38.264 10. Ландо Норис (Великобритания), Макларън - 1:38.329 11. Серхио Перес (Мексико), Рейсинг Пойнт  12. Антонио Джовинаци (Италия), Алфа Ромео  13. Пиер Гасли (Франция), Ред Бул  14. Кими Райконен (Финландия), Алфа Ромео  15. Кевин Магнусен (Дания), Хаас  16. Данил Квят (Русия), Торо Росо  17. Ланс Строл (Канада), Рейсинг Пойнт 18. Ромен Грожан (Франция), Хаас  19. Джордж Ръсъл (Великобритания), Уилямс  20. Роберт Кубица (Полша), Уилямс ", "date": "2019.09.21", "title": "Льоклер е първи в квалификацията на Сингапур"}
{"url": "https://standartnews.com/sport/bronz-za-ansambla-ot-svetovnoto-402123.html", "text": "Българският ансамбъл, в състав Симона Дянкова, Стефани Кирякова, Мадлен Радуканова, Лаура Траатс и Ерика Зафирова, защити бронзовото си отличие в многобоя от световното първенство по художествена гимнастика, след като зае трето място в Баку. Българките направиха две красиви съчетания без грешки. Те бяха лидерки в класирането на три обръча и два чифта бухалки с оценка 28.800 при 20.300 за трудност и 8.500 за изпълнение, но рускините победиха родния ансамбъл във второто съчетание. Миналогодишните световни шампионки завършиха със сбор от 58.700 (28.700 и 30.000 на пет топки) точки, а българките останаха трети с 58.000 (28.800 и 29.200). Япония спечели второто място с 58.200 (29.000 и 29.200) точки и свали Италия от тройката от турнира в София през 2018-а година. фото БГНЕС", "date": "2019.09.21", "title": "Бронз за ансамбъла от световното"}
{"url": "https://www.standartnews.com/sport/nineva-specheli-s-rekord-vitosha-moyata-planina-2019-402105.html", "text": "Маринела Нинева (\"Локомотив\" Драяново) спечели с рекорд при дамите тазгодишното издание на популярното планинско бягане \"Витоша моята планина 2019\". Тя преодоля 16-километровото трасе от Бояна до хижа \"Алеко\" за 1:29,38 ч. Организатори и тази година са \"Витоша ски\", Фондация \"София - европейска столица на спорта\" и сдружение \"Маратон\". \"Много съм радостна от победата е рекорда. Тази година бях много по-добре подготвена и се чувствах комфортно през цялото бягане. Благодаря на организаторите за отличното състезание. Догодина пак ще участвам\", коментира след награждаването щастливата Маринела Нинева. За рекорда тя получи от Радослав Пеев, председател на \"Витоша ски клуб\" (на снимката) специални награди от Maxsport, Sport box и Fibank. Нинева изпревари с почти 10 минути миналогодишната шампионка и рекордьорка Кристина Иванова (Благоавград). Трета е Елена Димитрова. При мъжете за втора поредна година триумфира Димчо Мицов (СК \"Рилски Атлет\") с 1:16,06 ч. \"С радост участвам всяка година в това перфектно организирано състезание\", заяви Димчо Мицов. След него на стълбичката останаха другите двама фаворити Йоло Николов и Шабан Мустафа. Медалите на победителите връчиха Теодор Петков, кмет на столичния район Витоша, Анатоли Илиев, организационен секретар на фондация \"София - европейска столица на спорта\", Радослав Пеев, председател на клуб \"Витоша ски\" и Петър Панков от сдружение \"Маратон\". Анатоли Илиев и Теодор Петков дадоха старта на състезанието в Бояна. Илиев поздрави всички за куража да участват в тази атрактивна напдревара. Призьорите във всички категории получиха медали, купи, награди от Fibank и финансови премии от внушителния награден фонд от 6000 лв. Всеки участник получи подарък фланелка, а от томболата пък над 60 щастливци получи награди от Salomon, Siven, Maxsport и Fibank. Водещ на церемонията бе рапърът Играта. За първи път тази година топ състезателите можеха да бъдат следени как се движат по интернет, защото имаха чипове на номерата с GPS. Участие в класическата дистанция от 16 км взеха 128 мъже и жени. При децата в 3-километровата надпревара от хижа \"Алеко\" до Голи връх и обратно стартираха 40 деца. Най-добрите при получиха страхотни награди от Sport box. Пълните резултати от състезанието може да видите на www.marathon.bg.", "date": "2019.09.21", "title": "Нинева спечели с рекорд \"Витоша моята планина 2019\""}
{"url": "https://standartnews.com/sport/blgariya-s-bronz-i-ot-svetovnoto-po-shchangi-402131.html", "text": "Силното представяне на българските спортисти продължи днес и с бронзов медал от световното по щанги в Патая (Тайланд). Божидар Андреев (73 кг) спечели бронз в двубоя, като в отделните движения взе сребро (изхвърляне) и бронз (изтласкване). Това са първи отличия за България на шампионата в Тайланд. \r\nВ първото движение Божидар направи три успешни опита и взе максимума, като дори подобри с 3 кг своя резултат от европейското тази пролет – 149, 154, 157 кг. Единствено китаецът Ши Жийон бе по-силен, олимпийският и световен шампион започна когато всички останали бяха приключили със 160, след което мина без грешка през 163 и 166 кг. \r\nВ изтласкването Андреев стартира без проблем от 189 кг, после се справи и със 189 и единственият му неуспешен опит в състезанието бе последният на 192 кг. Това означаваше бронз в изтласкването и бронз в двубоя с резултат 346 кг. Във второто движение Ши Жийон счупи световния рекорд със 197 кг, което му осигури златото и световния рекорд в двубоя със 363 кг. Втори се нареди Окан Чо от КНДР с 347 кг (154 и 193) кг. \r\n22-годишният Божидар Андреев е европейски шампион тази година от първенството в Батуми, където стана единственият ни златен медалист с двубой 345 кг (153 и 192 – европейски рекорд). Миналата година, след дълга пауза той се присъедини към националния отбор и спечели злато на в полския град Замошч европейско първенство за 23-годишни в полския град Замошч в кат. 77 кг с 338 кг двубой. По-късно през годината се нареди девети на Световното в Ашхабад (Тюркменистан) с 335 кг в кат. 73 кг. \r\nВъзпитаник на сливенската школа с треньор Пламен Братойчев, съобщава интернет страницата на БФВТ  . \r\nПо-рано на шампионата в Патая Стилян Гроздев и Мая Иванова не успяха да запишат двубой в категориите си. Гроздев бе 11-и в група „Б“ след изхвърлянето, но в изтласкването направи три неуспешни опита. В първото движение той вдигна 133 кг и след това два пъти не се справи със 135, а във второто изпитание пробва без успех два пъти на 165 и накрая на 166 кг. В състезанията при жените, също в група \"Б\" в категория до 55 килограма, Мая Иванова пък направи шест неуспешни опита - три на 82 килограма в изхвърлянето и още три на 100 килограма в изтласкването. \r\n \r\nМеждувременно Даниела Пандова се класира на 12-о място при най-леките в категория до 45 килограма. В група Б тя събра двубой 142 кг след като изхвърли 63 кг и изтласка 79 кг. Титлата спечели европейската шампионка Шазийе Ердоган (Турция) с двубой 169 кг (77 и 92), пред Лудиа Монтеро (Куба) със 167 (76 и 91), Лиза Сетиауати (Индовнезия) със 165 килограма (70 и 95) и др. \r\nУтре на подиума ще излезе предпоследният наш участник – в група Б на кат. 81 кг от 10.30 ч. българско време ще вдига Юндер Бейтула. \r\nПоследният ни участник е Васил Господинов, той пътува в понеделник за Тайланд и по програма ще се състезава в група А на кат. 109 кг, която е насрочена за четвъртък от 14.00 българско време.  ", "date": "2019.09.21", "title": "България с бронз и от световното по щанги"}
{"url": "https://www.standartnews.com/sport/lokler-e-prvi-v-kvalifikatsiyata-na-singapur-402121.html", "text": "Пилотът на Ферари Шарл Льоклер спечели третата си поредна квалификация за сезона. Така той ще стартира първи утре в Гран при на Сингапур. Французинът записа най-добра обиколка в рамките на 1:36.217 минути на уличната писта \"Яс Марина\". Себастиан Фетел беше лидер до последните завъртания на трасето, но Льоклер преодоля липсата на контрол върху болида през цялата сесия и зае първото място с карирания флаг. В крайна сметка германският пилот на Ферари се класира трети с време 1:36.437 минути , след като бе изпреварен и от Люис Хамилтън, който финишира с 1:36.408. До Фетел ще стартира Макс Ферстапен, а зад тях ще се наредят Валтери Ботас и Александър Албън. 1.  Шарл Леклер (Монако), Ферари - 1:36.217 минути 2. Люис Хамилтън (Великобритания), Мерцедес - 1:36.408 3. Себастиан Фетел (Германия), Ферари - 1:36.437 4. Макс Ферстапен (Холандия), Ред Бул - 1:36.813 5. Валтери Ботас (Финландия), Мерцедес - 1:37.146 6. Александър Албън (Тайланд), Торо Росо - 1:37.411 7. Карлос Сайнс (Испания), Макларън - 1:37.818 8. Даниел Рикардо (Австралия), Рено - 1:38.095 9. Нико Хюлкенберг (Германия), Рено - 1:38.264 10. Ландо Норис (Великобритания), Макларън - 1:38.329 11. Серхио Перес (Мексико), Рейсинг Пойнт  12. Антонио Джовинаци (Италия), Алфа Ромео  13. Пиер Гасли (Франция), Ред Бул  14. Кими Райконен (Финландия), Алфа Ромео  15. Кевин Магнусен (Дания), Хаас  16. Данил Квят (Русия), Торо Росо  17. Ланс Строл (Канада), Рейсинг Пойнт 18. Ромен Грожан (Франция), Хаас  19. Джордж Ръсъл (Великобритания), Уилямс  20. Роберт Кубица (Полша), Уилямс ", "date": "2019.09.21", "title": "Льоклер е първи в квалификацията на Сингапур"}
{"url": "https://www.standartnews.com/sport/lestr-obrna-totnm-402122.html", "text": "Лестър победи Тотнъм с 2:1 с късен гол в края на мача на Джеймс Мадисън. Двубоят мина под знака на много драматични отсъждания след прегледи от системата за видеоповторения. ВАР се намеси рано в срещата, след като Уилфрид Ндиди вкара за \"лисиците\" на собствения им стадион, но той беше в засада в тази ситуация. В първия официален гол в мача обаче нямаше съмнения, след като в 29-та минута Хари Кейн изпрати силен удар покрай Каспер Шмайхел и Тотнъм поведе с 1:0 на \"Кингс Пауър\". Серж Орие се разписа за втори път за Тотнъм през второто полувреме, но ВАР отново се намеси и реферите отсъдиха засада за сантиметри. Това зарадва феновете на Лестър и тяхното щастие продължи до края на мача заради двата гола, с които техният тим обърна резултата. Рикардо Перейра изравни в 69-та минута с удар от около 12 метра, а Мадисън донесе победата на своя тим със страхотен шут извън наказателното поле пет минути преди края на редовното време. Това изкачи Лестър на второ място в класирането с 11 точки, докато Тотнъм е пети с осем.", "date": "2019.09.21", "title": "Лестър обърна Тотнъм"}
{"url": "https://www.standartnews.com/sport/medvedev-e-na-polufinal-v-sankt-peterburg-402106.html", "text": "Финалистът от Откритото първенство на САЩ Даниил Медведев се класира за полуфиналите на турнира по тенис на твърда настилка в Санкт Петербург. В четвъртфиналите световният номер 4 победи сънародника си Андрей Рубльов с 6:4, 7:5. За място на финала Медведев ще играе с белорусина Егор Герасимов, който сензационно надигра полуфиналиста от Ню Йорк и номер 3 в схемата на турнира Матео Беретини със 7:6(5), 7:6(3). \r\n \r\nВ другия полуфинал днес ще се срещнат хърватинът Борна Чорич и португалецът Жоао Соуса. Чорич направи обрат срещу норвежеца Каспер Рууд и го надигра с 3:6, 7:5, 6:3, докато Соуса спечели със 7:6(8), 6:2 срещу казахстанеца Михаил Кукушкин. \r\n \r\nНаградният фонд на турнира в Санкт Петербург е 1,18 милиона долара.", "date": "2019.09.21", "title": "Медведев е на полуфинал в Санкт Петербург"}
{"url": "https://standartnews.com/sport/levski-udari-slaviya-v-derbito-402143.html", "text": "Левски удари Славия с 2:0 в 141-ото дерби между двата столични тима. Головете за победата на \"сините\" вкараха Филипе Нашименто (73) и Станислав Иванов (81). Левски игра по-добре през целия мач, като преди почивката само шанса попречи да не падне гол. \"Сините\" фенове изпочупиха част от седалките в сектора за гости на стадиона в Овча купел. Победата изведе Левски на първото място с 23 т. Лудогорец е втори с 21, но има мач по-малко. Славия е с 10 т.  ", "date": "2019.09.21", "title": "Левски удари Славия в дербито"}
{"url": "https://standartnews.com/sport/peti-final-pored-za-medvedev-402141.html", "text": "Финалистът от US Open 2019 Даниил Медведев (Рус) се класира за пети път поред на финал, след като победи със 7:5, 7:5 квалификанта Игор Герасимов на турнира по тенис за мъже в Санкт Петербург. В битката за титлата той ще срещне четвъртия в схемата хърватин Борна Чорич, който надви Жоао Соуза с 3:6, 7:6 (5), 6:1. \r\nПрез август Медведев игра на финалите във Вашингтон, Монреал и Синсинати, а в началото на септември и на откритото първенство по тенис на САЩ. Той спечели само една титла - в Синсинати. Чорич води с 4:1 в мачовете си срещу лидера в схемата Медведев, като и четирите победи са на твърд корт. Именно такава е настилката в Санкт Петербург.", "date": "2019.09.21", "title": "Пети финал поред за Медведев"}
{"url": "https://www.standartnews.com/sport/bronz-za-ansambla-ot-svetovnoto-402123.html", "text": "Българският ансамбъл, в състав Симона Дянкова, Стефани Кирякова, Мадлен Радуканова, Лаура Траатс и Ерика Зафирова, защити бронзовото си отличие в многобоя от световното първенство по художествена гимнастика, след като зае трето място в Баку. Българките направиха две красиви съчетания без грешки. Те бяха лидерки в класирането на три обръча и два чифта бухалки с оценка 28.800 при 20.300 за трудност и 8.500 за изпълнение, но рускините победиха родния ансамбъл във второто съчетание. Миналогодишните световни шампионки завършиха със сбор от 58.700 (28.700 и 30.000 на пет топки) точки, а българките останаха трети с 58.000 (28.800 и 29.200). Япония спечели второто място с 58.200 (29.000 и 29.200) точки и свали Италия от тройката от турнира в София през 2018-а година. фото БГНЕС", "date": "2019.09.21", "title": "Бронз за ансамбъла от световното"}
{"url": "https://standartnews.com/sport/botev-i-dunav-se-zanulikha-vv-vratsa-402142.html", "text": "Ботев (Враца) и Дунав не успяха да се победят и завършиха при резултат 0:0. Това бе и първия съботен двубой от десетия кръг на efbet Лига. Двубоят не предложи много интересни ситуации, като домакините могат да съжаляват повече за изпуснатата победа. Футболистите на Сашо Ангелов бяха по-активният отбор, но изпуснаха няколко изгодини ситуации, като и късметът не беше на тяхна страна, след като изстрел на Доминик Янков се отби от напречната греда.", "date": "2019.09.21", "title": "Ботев и Дунав се занулиха във Враца"}
{"url": "https://www.standartnews.com/sport/sloveniya-sprya-voleybolistite-ni-na-evro-2019-402145.html", "text": "Волейболните ни национали загубиха с 1:3 гейма от Словения в осминафиналната среща от Евро 2019 играна в Словения. Пред изпълнената от 12 000 зрители зала в Любляна момчетата на Силвано Пранди взеха инфарктно първия гейм след 3 сетбола за домакините. В следващите 3 гейма обаче словенците играха на върха на възможностите си, а и късмета винаги ги покриваше и така загубихме с 1:3. Нашите приключиха учатието си на 31-ия шампионат на Стария континент с 3 победи и 3 загуби и място от осмо до 16-о. На четвъртфинала Словения излиза срещу Русия.", "date": "2019.09.21", "title": "Словения спря волейболистите ни на Евро 2019"}
{"url": "https://www.standartnews.com/sport/peti-final-pored-za-medvedev-402141.html", "text": "Финалистът от US Open 2019 Даниил Медведев (Рус) се класира за пети път поред на финал, след като победи със 7:5, 7:5 квалификанта Игор Герасимов на турнира по тенис за мъже в Санкт Петербург. В битката за титлата той ще срещне четвъртия в схемата хърватин Борна Чорич, който надви Жоао Соуза с 3:6, 7:6 (5), 6:1. \r\nПрез август Медведев игра на финалите във Вашингтон, Монреал и Синсинати, а в началото на септември и на откритото първенство по тенис на САЩ. Той спечели само една титла - в Синсинати. Чорич води с 4:1 в мачовете си срещу лидера в схемата Медведев, като и четирите победи са на твърд корт. Именно такава е настилката в Санкт Петербург.", "date": "2019.09.21", "title": "Пети финал поред за Медведев"}
{"url": "https://www.standartnews.com/sport/blgariya-s-bronz-i-ot-svetovnoto-po-shchangi-402131.html", "text": "Силното представяне на българските спортисти продължи днес и с бронзов медал от световното по щанги в Патая (Тайланд). Божидар Андреев (73 кг) спечели бронз в двубоя, като в отделните движения взе сребро (изхвърляне) и бронз (изтласкване). Това са първи отличия за България на шампионата в Тайланд. \r\nВ първото движение Божидар направи три успешни опита и взе максимума, като дори подобри с 3 кг своя резултат от европейското тази пролет – 149, 154, 157 кг. Единствено китаецът Ши Жийон бе по-силен, олимпийският и световен шампион започна когато всички останали бяха приключили със 160, след което мина без грешка през 163 и 166 кг. \r\nВ изтласкването Андреев стартира без проблем от 189 кг, после се справи и със 189 и единственият му неуспешен опит в състезанието бе последният на 192 кг. Това означаваше бронз в изтласкването и бронз в двубоя с резултат 346 кг. Във второто движение Ши Жийон счупи световния рекорд със 197 кг, което му осигури златото и световния рекорд в двубоя със 363 кг. Втори се нареди Окан Чо от КНДР с 347 кг (154 и 193) кг. \r\n22-годишният Божидар Андреев е европейски шампион тази година от първенството в Батуми, където стана единственият ни златен медалист с двубой 345 кг (153 и 192 – европейски рекорд). Миналата година, след дълга пауза той се присъедини към националния отбор и спечели злато на в полския град Замошч европейско първенство за 23-годишни в полския град Замошч в кат. 77 кг с 338 кг двубой. По-късно през годината се нареди девети на Световното в Ашхабад (Тюркменистан) с 335 кг в кат. 73 кг. \r\nВъзпитаник на сливенската школа с треньор Пламен Братойчев, съобщава интернет страницата на БФВТ  . \r\nПо-рано на шампионата в Патая Стилян Гроздев и Мая Иванова не успяха да запишат двубой в категориите си. Гроздев бе 11-и в група „Б“ след изхвърлянето, но в изтласкването направи три неуспешни опита. В първото движение той вдигна 133 кг и след това два пъти не се справи със 135, а във второто изпитание пробва без успех два пъти на 165 и накрая на 166 кг. В състезанията при жените, също в група \"Б\" в категория до 55 килограма, Мая Иванова пък направи шест неуспешни опита - три на 82 килограма в изхвърлянето и още три на 100 килограма в изтласкването. \r\n \r\nМеждувременно Даниела Пандова се класира на 12-о място при най-леките в категория до 45 килограма. В група Б тя събра двубой 142 кг след като изхвърли 63 кг и изтласка 79 кг. Титлата спечели европейската шампионка Шазийе Ердоган (Турция) с двубой 169 кг (77 и 92), пред Лудиа Монтеро (Куба) със 167 (76 и 91), Лиза Сетиауати (Индовнезия) със 165 килограма (70 и 95) и др. \r\nУтре на подиума ще излезе предпоследният наш участник – в група Б на кат. 81 кг от 10.30 ч. българско време ще вдига Юндер Бейтула. \r\nПоследният ни участник е Васил Господинов, той пътува в понеделник за Тайланд и по програма ще се състезава в група А на кат. 109 кг, която е насрочена за четвъртък от 14.00 българско време.  ", "date": "2019.09.21", "title": "България с бронз и от световното по щанги"}
{"url": "https://www.standartnews.com/sport/levski-udari-slaviya-v-derbito-402143.html", "text": "Левски удари Славия с 2:0 в 141-ото дерби между двата столични тима. Головете за победата на \"сините\" вкараха Филипе Нашименто (73) и Станислав Иванов (81). Левски игра по-добре през целия мач, като преди почивката само шанса попречи да не падне гол. \"Сините\" фенове изпочупиха част от седалките в сектора за гости на стадиона в Овча купел. Победата изведе Левски на първото място с 23 т. Лудогорец е втори с 21, но има мач по-малко. Славия е с 10 т.  ", "date": "2019.09.21", "title": "Левски удари Славия в дербито"}
{"url": "https://www.standartnews.com/sport/botev-i-dunav-se-zanulikha-vv-vratsa-402142.html", "text": "Ботев (Враца) и Дунав не успяха да се победят и завършиха при резултат 0:0. Това бе и първия съботен двубой от десетия кръг на efbet Лига. Двубоят не предложи много интересни ситуации, като домакините могат да съжаляват повече за изпуснатата победа. Футболистите на Сашо Ангелов бяха по-активният отбор, но изпуснаха няколко изгодини ситуации, като и късметът не беше на тяхна страна, след като изстрел на Доминик Янков се отби от напречната греда.", "date": "2019.09.21", "title": "Ботев и Дунав се занулиха във Враца"}
{"url": "https://standartnews.com/sport/sloveniya-sprya-voleybolistite-ni-na-evro-2019-402145.html", "text": "Волейболните ни национали загубиха с 1:3 гейма от Словения в осминафиналната среща от Евро 2019 играна в Словения. Пред изпълнената от 12 000 зрители зала в Любляна момчетата на Силвано Пранди взеха инфарктно първия гейм след 3 сетбола за домакините. В следващите 3 гейма обаче словенците играха на върха на възможностите си, а и късмета винаги ги покриваше и така загубихме с 1:3. Нашите приключиха учатието си на 31-ия шампионат на Стария континент с 3 победи и 3 загуби и място от осмо до 16-о. На четвъртфинала Словения излиза срещу Русия.", "date": "2019.09.21", "title": "Словения спря волейболистите ни на Евро 2019"}
{"url": "https://www.standartnews.com/sport/ronaldo-belezhi-yuve-bie-402144.html", "text": "Шампионът по футбол на Италия - Ювентус постигна неочаквано трудна победа с 2:1 при домакинството си на Верона в мач от 4-ия кръг на Серия \"А\". Гостите изиграха отлична среща на \"Алианц Стейдиъм\" и трябва да съжаляват, че не успяха да спънат хегемона на Ботуша, след като нацелиха три греди. Мигел Велосо откри резултата в 21-ата минута, а секунди по-рано Самуел Ди Кармине изпусна дузпа. \r\nСлед половин час игра Аарън Рамзи изравни с помоща на рикошет, в началото на второто полувреме Кристиано Роналдо донесе успеха за домакините от наказателен удар. До края Верона имаше няколко добри шанса да изравни, а Юве определено не впечатли с играта си. \r\nВ класирането Юве вече има 10 точки и се върна на върха преди дербито Милан – Интер тази вечер. Двубоят в Милано ще гледа наживо и Христо Стоичков. Верона пък си остана с 4 т. и заема 12-ата позиция.", "date": "2019.09.21", "title": "Роналдо бележи, Юве бие"}
{"url": "https://standartnews.com/svyat/otkrikha-ubit-blgarin-v-germaniya-402074.html", "text": "18-годишен български студент почина в болница, след като е бил нападнат и намушкан с нож на улица в германския град Карлскрон, недалеч от Инголщад, съобщи немския сайт merkur.de. \r\n \r\nОколо 20.45 часа снощи местен жител намерил българина, който живеел със семейството си в Карлскрон, да лежи на главната улица недалеч от църквата. Младежът е бил намушкан в корема и кървял обилно. Той е транспортиран в местната болница, но въпреки усилията на лекарите е издъхнал. \r\n \r\nРайонът е бил отцепен от полиция и малко по-късно криминалистите са открили оръжието на убийството в тревна площ. Българският студент е бил намушкан с кухненски нож. \r\n \r\nОгледът е продължил през цялата нощ, като са използвани следови кучета. Вдигнат е бил и хеликоптер. С помощта на преводачи се извършват разпити. Извършителят на жестокото убийство обаче все още не е задържан. \r\n \r\nОт германската полиция съобщиха, че е възможно убийството на българския студент да е по расистки подбуди. Властите умоляват всички, които имат информация по случая, да се свържат с полицията или прокуратурата.", "date": "2019.09.21", "title": "Откриха убит българин в Германия"}
{"url": "https://standartnews.com/svyat/7000-politsai-v-parizh-za-zhltite-zhiletki-402079.html", "text": "Над 7000 полицаи ще бъдат мобилизирани за демонстрациите в Париж в събота заради опасения, че протестът на „жълтите жилетки“ и анархисти може да се влее в демонстрациите срещу промените в климата. Протести са планирани за събота, но все още не е ясно дали движението ще яхне вълната на климатичните протести и ще възвърне мощта си от зимата и ранната пролет, когато демонстрациите ескалираха до кървави сблъсъци със силите за сигурност. Президентът Еманюел Макрон призова за спокойствие и заяви, че „е добре хората да могат да се изразяват“, но помоли да не бъдат нарушавано спокойствието по време на протестите срещу промените в климата и на културните събития, които ще се проведат днес в рамките на Дните на европейското наследство. Движението на „Жълтите жилетки“ се появи преди 10 месеца срещу социалната несправедливост, а демонстрантите обвиниха Еманюел Макрон, че пренебрегва нуждите на обикновените хора.", "date": "2019.09.21", "title": "7000 полицаи в Париж за \"Жълтите жилетки\""}
{"url": "https://standartnews.com/svyat/geniite-koito-stoyat-zad-seriala-priyateli-402085.html", "text": "236 епизода, 10 сезона и десетки милиони зрители по целия свят! Когато Дейвид Крейн и Марта Кауфман създават първите 22 минути от „Приятели”, едва ли подозират, че той ще стане един от най-добрите сериали на всички времена. \r\n  \r\nНесъмнено звездите в сериала са Дженифър Анистън, Кортни Кокс, Матю Пери, Дейвид Шуимър, Лиса Кудроу, Мат Лебланк. Продукцията от една страна им отваря вратите към сърцата на хората, от друга впоследствие им е трудно да избягат от образите си на Рейчъл Грийн, Моника Гелър, Фийби Буфе, Джоуи Трибиани, Чандлър Бинг и Рос Гелър. \r\n \r\nТяхната игра и присъствие пред камерите не е за подценяване. По време на кастингите за ролите самите актьори вдъхновяват за нови нюанси към описаните образи. И в крайна сметка се стига до там, че шестимата нюйоркчани печелят сърцата на милиони зрители в целия свят. Но зад всичко това стоят Дейвид Крейн, Марта Кауфман и Кевин С. Брайт, които са изпълнителни продуценти на сериала, излъчван от 1994 до 2004 г. в САЩ и години наред, до днес, в други страни. \r\n  \r\nМарта Кауфман е американски сценарист и продуцент. Завършва Университета „Брендейс” в Уолтъм, Масачузетс, с диплома по Театрални изкуства през 1978 г. Докато следва там се запознава с бъдещия си творчески партньор Дейвид Крейн, който завършва една година след нея. Омъжена е за композитора Майкъл Склоф, с когото имат три деца и живеят в Лос Анджелис. Съпругът ѝ е съавтор на обичаната песен „I'll Be There for You“ на The Rembrandts, използвана в шапката на „Приятели“ през всичките сезони. \r\n \r\nМарта Кауфман е главен продуцент на комедийния сериал „Джеси“ с участието на Кристина Апългейт, който обаче е прекратен след два сезона. Заедно с Дейвид Крейн работи и по сериала „Тайните на Вероника“ (Veronica's Closet). Самият Крейн завършва гимназия Харитън в Роузмънт, Пенсилвания, а след това взема диплома от Университета „Брендейс”, където именно среща Кауфман. Той е син на телевизионния водещ Джийн Крейн и първата му съпруга. Дейвид Крейн е от популярните личности, които не крият, че са хомосексуални. \r\n  \r\nКрейн и Кауфман разработват три нови телевизионни предавания, чиито премиери да са през есенния сезон на 1994 г., след като техният ситком „Семеен албум“ е отхвърлен от CBS предишната година. Двамата искат да развият сериал за „шестима души на около 20 години, които си проправят своя път през Манхатън“, за NBC. Те представят идеята си на продуцента Кевин Брайт, с когото вече са работили. \r\n \r\nПървоначално екипът кръщава сериала „Кафе Инсомния“. По същото време президентът на NBC Entertainment Уорън Литълфийлд търси комедия, която включва млади хора, събрани в големия град и споделящи своя жизнен опит. Когато Кауфман, Крейн и Брайт представят „Кафе Инсомния“, Литълфийлд е впечатлен. \r\n  Gulliver/Getty Images Кауфман и Крейн започват да пишат пилотния сценарий за шоуто, вече озаглавено „Приятели като нас“, което им отнема три дни. Литълфийлд иска сериалът да представя Поколението Х и да разглежда новият вид родово обвързване, но триото не споделя това виждане. За Крейн това не е сериал само за едно поколение и иска всеки да му се наслаждава. NBC харесва пилотния сценарий и поръчва сериите под друго име – „Шест от един”, основно поради приликата на заглавието с друг сериал по ABC. \r\n  \r\nКогато сериалът е избран от NBC, безработни писатели изпращат своите ръкописи, подготвени за други сериали – основно за неиздадени епизоди на „Зайнфелд“. През следващите няколко седмици, Крейн, Кауфман и Брайт разглеждат ръкописите и събират екип от седем млади автори (държат да са млади!). \r\n \r\n Според Крейн използването на шестима „равни“ герои, вместо наблягането на един или двама, ще позволи „безброй сюжетни линии“. Основната част от идеите за сюжет идват от писателите, но актьорите също добавят идеи. Сюжетните линии за всеки сезон се представят от продуцентите в началото на предходното лято. Преди епизодът да започне да се снима, Кауфман и Крейн преразглеждат сценария, написан от друг автор, за да изчистят нещата, които биха изглеждали чужди за сериала или героите. \r\n  \r\nСнимките започват в студиото на Warner Bros в Бурбанк, Калифорния, през лятото на 1994 г. пред жива публика, на която е дадено резюме на сериите. Само финалът на четвъртия сезон е сниман в Лондон. \r\n  Gulliver/Getty Images Пилотният епизод надминава надеждите на NBC и на сериала е отредено така желаното време – 20.30 часа в четвъртък, между „Луд по теб“ и „Зайнфелд“. Брайт, Кауфман и Крейн казват, че са продуцирали сериала точно за този времеви интервал. Най-накрая шоуто е озаглавено „Приятели“ и премиерата му е на 22 септември 1994 г. Гледана е от почти 22 милиона американци. Сериалът се оказва огромен успех и основна част от програмата на телевизията в четвъртъците. \r\n  \r\nИ докато създателите възнамеряват последният сезон да е осмият, то NBC ги убеждава за още. Телевизията плаща 10 милиона долара на Warner Bros за продукцията на всеки епизод от десетия сезон – най-високата цена в историята на телевизията за 30-минутен сериал. \r\n \r\n Преди излъчването на края на сериала Кауфман и Крейн казват, че не биха подписали за 11-и сезон, дори всички членове на екипа да искат. По думите на Крейн им е отнело доста време да приемат и за десети сезон. В крайна сметка, по данни от Уикипедия, финалният епизод на сериала е проследен от около 51,1 милиона души. \r\n  \r\nИзглежда, че схемата, по която работят Дейвид Крейн и Марта Кауфман е успешна, но те дори не се надяват на огромния успех, който постигат. Заради продължилата и след края на излъчването му в САЩ слава на сериала по целия свят, и то години наред, а и заради това, че е обичан от много поколения, няма да е пресилено да ги наречем гении. А сега, когато Марта Кауфман е рожденик (родена на 21 септември 1956 г.), е идеалното време да изгледате още един епизод на обичния ситком.", "date": "2019.09.21", "title": "Гениите, които стоят зад сериала „Приятели”"}
{"url": "https://standartnews.com/svyat/parizh-proveryava-mototsikleti-za-detsibeli-402134.html", "text": "  След борбата за подобряване качеството на въздуха, Париж откри втори фронт в усилията си да подобри живота на своите обитатели, предприемайки мерки срещу вредния шум от двуколесните превозни средства, съобщава в. \"Паризиен\" в електронното си издание. \r\n \r\nОбщинската полиция вчера извърши проверки на мотоциклети и скутери, тъй като официално съществува праг за децибелите, който зависи от модела и броя на цилиндрите на превозното средство. Така например на глоба от 90 евро подлежи моторист, в чийто талон е вписан максимален праг от 85 децибела, но при 6000 оборота двигателят достига 105 децибела. Още 90 евро е глобата за неоригинален ауспух. \r\n \r\nНякои се оправдават, че когато водачите на автомобили не ги виждат, те форсират, за да бъдат чути Това обаче е проблем в Париж. Шумът се отразява на здравето - на слуха, на съня, на когнитивното развитие на децата, на сърдечно-съдовата система. Прагът на Световната здравна организация (СЗО) е 65 децибела, но както и при качеството на въздуха, тези норми се превишават. \r\n \r\nПарижкото кметство ще експериментира с първите противошумни радари, които ще бъдат разрешени в бъдещия закон за транспорта. \r\n \r\nЗа да се борят с шума, градските власти вече модернизираха голяма част от настилката на околовръстния път на Париж, благодарение на което силата на шума от трафика намалява с 2 децибела.", "date": "2019.09.21", "title": "Париж проверява мотоциклети за децибели"}
{"url": "https://standartnews.com/svyat/siriya-svali-vorzhen-dron-402137.html", "text": "Въоръжен дрон бе свален днес в южната сирийска провинция Кунейтра, съобщи официалната агенция САНА, цитирана от Франс прес и БТА. По информация на агенцията безпилотният самолет е бил снабден с касетъчни боеприпаси. Той е бил свален близо до окупираните от Израел Голански възвишения. САНА не съобщи повече подробности, а единствено публикува няколко снимки. Инцидентът стана два дни след като друг дрон бе унищожен над предградието на Дамаск Акраба. Никой не е поел отговорност за изпращането на дроновете и тяхната позиция. Израел често нанася въздушни и ракетни удари в Сирия, но рядко си признава. Израел казва, че взема под прицел основно бази на иранските сили и на ливанската екстремистка групировка Хизбула в Сирия, отбеляза АП.", "date": "2019.09.21", "title": "Сирия свали въоръжен дрон"}
{"url": "https://standartnews.com/sport/ronaldo-belezhi-yuve-bie-402144.html", "text": "Шампионът по футбол на Италия - Ювентус постигна неочаквано трудна победа с 2:1 при домакинството си на Верона в мач от 4-ия кръг на Серия \"А\". Гостите изиграха отлична среща на \"Алианц Стейдиъм\" и трябва да съжаляват, че не успяха да спънат хегемона на Ботуша, след като нацелиха три греди. Мигел Велосо откри резултата в 21-ата минута, а секунди по-рано Самуел Ди Кармине изпусна дузпа. \r\nСлед половин час игра Аарън Рамзи изравни с помоща на рикошет, в началото на второто полувреме Кристиано Роналдо донесе успеха за домакините от наказателен удар. До края Верона имаше няколко добри шанса да изравни, а Юве определено не впечатли с играта си. \r\nВ класирането Юве вече има 10 точки и се върна на върха преди дербито Милан – Интер тази вечер. Двубоят в Милано ще гледа наживо и Христо Стоичков. Верона пък си остана с 4 т. и заема 12-ата позиция.", "date": "2019.09.21", "title": "Роналдо бележи, Юве бие"}
