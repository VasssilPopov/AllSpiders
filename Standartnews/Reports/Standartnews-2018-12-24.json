{"url": "https://www.standartnews.com/sport/smenikha-trenora-na-bayer-leverkuzen-381260.html", "text": "Байер Леверкузен освободи старши треньора Хайко Херлих, въпреки че напоследък той постигна две поредни победи в германското футболно първенство, съобщи БНР.  Неговото място на 4 януари ще заеме бившият треньор на Борусия Дортмунд - Петер Бос. Херлих и неговият помощник Нико Шнек напускат незабавно. Холандецът Бос, който изведе Аякс до финала в Лига Европа през 2017 година, пък подписа договор до лятото на 2020-а. Бившият нападател Херлих, който има пет мача за националния отбор на Германия и доста повече за Леверкузен, Борусия Мьонхенгладбах и Дортмунд, бе назначен за треньор на \"аспирините\" през юни 2017-а. Той изведе \"аспирините\"  до първото място в групата си в Лига Европа, където един от съперниците на тима беше нашият Лудогорец.", "date": "2018.12.23", "title": "Смениха треньора на Байер Леверкузен"}
{"url": "https://www.standartnews.com/regionalni/praznichen-festival-sbira-v-kazanlk-koledarski-sstavi-381256.html", "text": " Празничният фестивал „Добре ми дошли, коледари!\" ще събере коледарски състави от утре в Града на розите. Стартът е от 12 часа, на централния площад „Севтополис“, канят любителите на автентичния фолклор домакините.  Здраве и берекет на казанлъчани и гостите на града ще пожелаят фолклорни състави от читалищата на общините Казанлък, Стара Загора и Калофер. \r\n  Фестивалът „Добре ми дошли, коледари!“ се организира от община Казанлък и народното читалище „Жар - 2002“ и е част от богатата културно-развлекателна програма  за коледните и новогодишните празници. \r\n   На връх Коледа веднага след празничната църква на площад \"Севтоплис\" ще се извие Коледното мегданско хоро, канят домакините всички желаещи да се включат в него. \r\n ", "date": "2018.12.23", "title": "Празничен фестивал събира  в Казанлък  коледарски състави"}
{"url": "https://www.standartnews.com/regionalni/dvama-mzhe-zaginakha-pri-tragichni-intsidenti-v-starozagorsko-381250.html", "text": "Двама мъже се простиха с живота си при трагични инциденти в Старозагорско дни преди Рождество Христово. Млад мъж от Стара Загора. , на 33 години, е загинал след като е блъснат от влак в Стара Загора, съобщиха от пресцентъра на МВР. Инцидентът е станал вчера около 1,00 часа след полунощ жп линията  Бургас -  София, под надлез на старозагорски бул.\"Св. Патриарх Евтимий\". При пресичане на жплиният мъжът е бил ударен фатално от преминаваща в този момент влакова композиция и е загинал на място.  \r\nПри пожар в къща в старозагорското с. Трънково, община Раднево е загинал 68-годишен мъж.  При извършения оглед е било установено, че огънят е възникнал в стая на къщата, като в нея е намерено и тялото на обитаващия дома. Причините за възникването му са в процес на изясняване. Не са установени данни за умишлен палеж и насилствена смърт на мъжа. \r\n ", "date": "2018.12.23", "title": "Двама мъже загинаха при трагични инциденти  в Старозагорско"}
{"url": "https://www.standartnews.com/sport/yuve-zavrshi-godinata-s-pobeda-381241.html", "text": "Италианският гранд Ювентус продължава наказателната си акция в Серия \"А\". В дербито на 17-ия кръг \"черно-белите\" победиха с 1:0 Рома. Единственият гол на \"Алианц Стейдиъм\" в Торино отбеляза Марио Манджукич в 35-ата минута. Петкратният носител на Златната топка Кристиано Роналдо пък пощади предколедно \"вълците\" с няколко фрапантни пропуска. Много силен мач за римляните изигра вратарят Робин Олсен, който спаси всичко възможно. С успеха шампионите събраха 49 точки и отново възстановиха аванса си пред Наполи на 8 пункта. \"Вълците\" остават с 24 т. и се смъкнаха на 10-то място в класирането. В следващия кръг на 26 декември Юве има тежко гостуване на Аталанта, докато Рома приема Сасуоло.", "date": "2018.12.23", "title": "Юве завърши годината с победа"}
{"url": "https://www.standartnews.com/biznes/benzint-nay-evtin-ot-30-mesetsa-nasam-381263.html", "text": "В началото на дългата серия от празнични дни цените на горивата направи нова стъпка надолу. От снощи част от големите вериги бензиностанции намалиха цените на бензина и на дизела с по 5 стотинки. Така в момента най-масовият бензин А-95 е вече 1,94 лева, а дизелът струва 2,14 лева.  При бензина това е най-ниското ниво от 30 месеца насам - по-евтин не е бил от юни 2016 г. Цената на дизела е на 8-месечен минимум. Причината за поевтиняването е падането на петрола. В края на миналата седмица котировките му се задържаха под 54 долара. Ако тези нива останат и през тази седмица, е възможно да има нов спад на горивата и бензинът да мине под 1,90 лева, а дизелът - под 2,10 лв.", "date": "2018.12.23", "title": "Бензинът най-евтин от 30 месеца насам"}
{"url": "https://www.standartnews.com/balgariya-obshtestvo/britantsi-spasikha-s-10-000-paunda-chitalishcheto-v-mindya-381249.html", "text": "Семейство англичани дариха над 10 хиляди паунда на читалището в село Миндя. Йън и Катрин, които живеят в селото от 12 години, разбрали, че покривът на сградата скоро ще падне. И без да вдигат много шум дарили солидната сума, за да има къде местните хора да се събират., разказа Би Ти Ви. Година преди тях тук се заселила тяхната сънародничка Бевърли Кокс.    ”Бяхме чували, че България е хубаво място за живеене. В Англия трябваше да живеем там, където работим. Нямахме дом. И искахме някакво постоянно място, където да ходим и където да живеем, ако пожелаем. Направихме проучване и се влюбихме във Велико Търново. Дойдохме през февруари, беше минус 18 градуса! Беше най-големият сняг, който съм виждала. Отне ни 6 часа да стигнем от София до тук! Разгледахме няколко къщи и се влюбихме в тази тук, в Миндя”, спомня си Бевърли Кокс.  \r\nВ 100 годишната къща, която превръща в свой дом, Бевърли се отдава на хобито си - да рисува. А картините си често излага в старото читалище. \"Читалищата са сърцето и душата на селата. Всички празненства се случват тук, децата правят театър тук, тук правим литературни четения, уроци по български. И когато разбрахме, че покривът е в толкова лошо състояние, искахме да помогнем!\", казва още Бевърли.  \r\n Тя, Иън и Катрин вече плануват следващите си проекти - искат да превърнат едната зала на читалището в театър, а другата - във фитнес зала", "date": "2018.12.23", "title": "Британци спасиха с 10 000 паунда читалището в Миндя"}
{"url": "https://www.standartnews.com/regionalni/dobrichlii-aktivno-nabirat-sredstva-za-nov-khram-381254.html", "text": "\r\n  Добричлии активно набираха средства за нов храм в кв. „Добротица“ преди празниците, когато хората по принцип са по щедри. Дни преди Коледа са проведени две благотворителни кампании, в които са събрани над 8 хил. лв. В художествена изложба  са предоставени безвъзмездно картини от техните автори за каузата. От продажбата им и от дарения в дарителницата по време на откриването и са били събрани 3 129 лева. Освен това в сметката на бъдещия храм „Св. Лука Кримски“ се влезли 5 229 лева, внасяни на по малки суми от 10, 20, 30 лева.  \r\n  . След Нова година доброволци щели да събират  на различни места в града по 2 лева. Целта на добршчлии е църквата да се вдигне  чрез малки дарения от много хора \r\n  Очаква се около християнския празник Благовещение да бъде направена ", "date": "2018.12.23", "title": "Добричлии активно набират средства за нов храм"}
{"url": "https://www.standartnews.com/sport/razkrikha-tayna-lyubovnitsa-na-mourino-381244.html", "text": "Изгоненият от Манчестър Юнайтед треньор Жозе Моуринью от осем години въртял любов с по-млада с 14 години от него блондинка, твърди британският таблоид The Sun. Изгората на 55-годишния португалец, с която той изневерявал на половинката си Матилда, се казвала Пруденс Картър-Робинсън..Двамата били засичани на екзотични места по света няколко пъти, твърди изданието, което понякога пише и верни неща. Картър-Робинсън работела в голяма компания за IТ-услуги и в момента живеела в Северен Лондон в дом за £1,2 млн. Тя се запознала с Моуриньо още през 2010 г., когато той водел мадридския Реал, после връзката им продължила, докато той бил треньор на Челси, но двамата станали особено близки след като Специалния поел Манчестър Юнайтед през 2016 г. Заподозряната любовница отказала категорично да отговаря на въпроси на британски журналисти за дружбата и с Моуриньо..\"Аз не разбирам за какво говорите\", отговорила рязко и гневно тя, пише The Sun. Самият португалец пък заплашил таблоида със съд. Досега Специалния не е забъркван в подобни скандали и бракът му с Матилда вървеше гладко. Двамата имат дъщеря и син, който е кръстен на баща си. Ръководството на Манчестър Юнайтед развали Коледата на Моуриньо като го освободи на 18 декември заради слаби резултати. Начело на \"дяволите\" сега е норвежецът с бебешко лице Оле Гунар Солскяер, който дебютира с разгромна победа над Кардиф в събота.  ", "date": "2018.12.23", "title": "Разкриха тайна любовница на Моуриньо"}
{"url": "https://www.standartnews.com/regionalni/zapechatakha-zavedenieto-koeto-natrovi-uchenitsi-ot-varna-381251.html", "text": "Заведението „Тейсти”, където след коледно тържество близо 100 варненски ученици от V Пета езикова гимназия получиха хранително натравяне, е запечатано, съобщиха  днес от областната дирекция по безопасност на храните във Варна. Спряна е била работата и на фирмата „Сладки изкушения”, която е осигурила кетъринга за партито. Лабораторните анализи на взетите проби от персонала на двата обекта са положителни за стафилококи и отрицателни за ешерихия коли и ентеробактерии, посочват санитарните инспектори. Проверката на заведението пък е констатирала, че за сервиране не са използвани прибори за еднократна употреба.  За приготвянето на коктейлните хапки външната фирма е използвала маргарин, сирене, кашкавал, луканка и шунка. Продуктите са били годни и правилно съхранявани. \r\n  На собствениците на двата обекта ще бъдат съставени актове за административно нарушение по Закона за храните, уточняват от областната дирекция по безопасност на храните. \r\nФото - радио Варна \r\n ", "date": "2018.12.23", "title": "Запечатаха заведението,  което натрови  ученици от Варна"}
{"url": "https://www.standartnews.com/svyat/kartofena-supa-za-merkel-ribena-za-putin-biftetsi-za-trmp-381255.html", "text": "За американския президент   се знае, че предпочита хамбургери, пица, добре препечените бифтеци, руло Стефани и сладолед с вкус на ванилия или череша. Руският му колега  обича да закусва с извара с мед, поне три пъти седмично яде рибена чорба от есетра.  От предястията най-любимото му е пушена есетра с лимон и масло. А като основно най-често набляга на варено говеждо месо, поднесено с пикантна заквасена сметана и чеснов сос. За цвят в тази чиния, главният готвач на руския президент поднася червени боровинки, които са акцента на ястието. Путин никога не сяда на масата без плато от колбаси, което съдържа печено свинско, пилешки рула, език, пушен бекон и осолена сланина. Какво обича да яде германският канцлер   официално беше обявено за поверителна информация. Нейният личен готвач Улрих Керц бил категоричен, че ако сподели какво й прави, всеки негов колега ще го приготвя за визитите й по света. Въпреки това медиите разкриха, че тя обожава простите ястия като рагу и руло от месо с плънка. Картофената супа пък е едно от любимите й специалитети. Често си правела и паниран шницел с аспержи. На Коледа задължително приготвяла патица за семейството си. Френският президент    обича телешко бланкет с бял сос по класическата рецепта (Blanqette de Veau) за френско рагу, приготвено в бульон с ароматни подправки. Сосът е от така нареченото бяло РУ - вид сос с добавена сметана и жълтъци. Бланкетите се приготвят също и с риба или само със зеленчуци. Традиционно се сервира с бял ориз или картофи. признава, че обожава т. нар. \"гореща баня\", въпреки че това е типично италианско ястие. \"Банята\" е сос, забъркан от зехтин, аншуа и чесън. Поднася се горещ. В него се топят сурови или печени зеленчуци, както и задължителните препечени филийки. Франциск обича да си готви сам и е доста добър кулинар.   т често хапва сандвичи и шоколадова торта. Мръщи се, когато на масата има морски дарове, защото не може да ги яде. Дарън МакГрейди, който е бил придворният й готвач в продължение на десетки години, споделя, че Елизабет II има обикновен вкус. Когато е на официални банкети, тя знае как да се наслаждава на завъртени ястия, но у дома предпочита по-проста кухня. Обикновено започва деня си с лека закуска, последвана от обяд, следобеден чай, а вечерята си гарнира със специален джин.    харесва хамбургери, диетична кока-кола и сирене, но не в традиционния му вид, а на спрей. Друг световен богагаш   пък се впечатлил, че при децата до 6 г. смъртността била най-ниска в сравнение с останалите хора. Ето защо се хранел с храна за деца или с храна, с каквато си мислил, че ядат. Често пъти започвал деня си със закуска от сладолед, на ден изпивал по 5 кенчета кока-кола и изяждал няколко пакета чипс. За създателя на \"Фейсбук\"   е известно, че всяка година отправя някакво предизвикателство. През 2011 г. беше казал, че ще яде само онова, което е убил. Резултатът бил година на ястия, съставени основно от козе и пилешко месо, един път ястие от свинско, но най-вече вегетарианска храна. (По материали от чуждия печат)", "date": "2018.12.23", "title": "Картофена супа за Меркел, рибена за Путин, бифтеци за Тръмп"}
{"url": "https://www.standartnews.com/svyat/grtski-ostrov-dava-po-500-evro-na-mesets-na-vseki-zaselnik-381258.html", "text": "Властите на малкия гръцки остров Антикитера ще дадат на всяко семейство месечна издръжка от 500 евро, безплатно настаняване и дори безплатна храна, ако се преместят да живеят на острова. Целта на местната власт е да върне живота в малкото китно местенце, където в момента живея 24-ма души, пише  .  Съвместният план е изготвен от митрополит Кипира и Монемвасия, заедно с местния съвет. На острова активно търсят хора, които са готови да работят като рибари, фермери, строители или пекари. „Това са професии, които могат да гарантират приличен доход за тези, които ще дойдат на нашия остров”, заяви представител на местната власт. Антикитера е малък остров в Егейско море, точно срещу по-големия остров Китира, и се намира на около половината път между Крит и Пелопонес. Въпреки отдалечеността им, Китира и Антикитера принадлежат административно на гръцката столица. Проектът за привличане на млади семейства към острова беше обявен публично и вече повече от петнадесет различни семейства се обадиха на местния съвет, за да научат повече подробности за плана.  Президентът на съвета казва, че местните хора са готови да приемат всеки, който иска да дойде и да посети острова, за да придобие практически опит в начина си на живот. Това се счита за важно, за да могат семействата да вземат разумно решение за постоянно преместване на малкия остров. Антикитера е известна в цял свят с древна бронзова машина, открита в корабокрушение през април 1900 г. от група гмуркачи. Кръстена от археолозите „Машината Антикитера” е древен аналогов компютър, използван за прогнозиране на астрономически позиции, както и затъмнения на планетите. В състояние да предскаже такива събития хилядолетия по-рано, тя се смята за едно от най-големите научни съкровища, открити някога.", "date": "2018.12.23", "title": "Гръцки остров дава по 500 евро на месец на всеки заселник"}
{"url": "https://www.standartnews.com/sport/mri-s-priziv-vsichki-v-levski-s-ostavki-na-1-yanuari-381259.html", "text": "Бившият треньор на Левски Станимир Стоилов влезе с бутонките на сегашното ръководство на \"Герена\". Роденият в Хасково специалист призова с идването на новия изпълнителен директор в клуба, всички шефове  да подадат оставки още на 1 януари. \"Явно не са точните футболни хора в клуба. Всеки вика аз съм голям левскар, а стоят там да получават заплата. Мисля, че с идването на новия изпълнителен директор на 1 януари, всички трябва да бъдат освободени и той да прецени кой да назначи. Резултатите са катастрофални. На 1 януари всички, които работят в клуба, трябва да са с оставките\", каза Стоилов пред журналисти, предаде Канал 3. Той се изказа крайно негативно и за чужденците в Левски, които получават огромни заплати, а дори не попадат в групата на отбора за мачовете. Стоилов смята, че ако се махнат тримата чуждестранни нападатели, за един месец ще се съберат парите за глобите на клуба, а за една година ще може да се изгради и нов сектор. \"Жалко, че се стига до глоби и наказания. Аз мисля, че всичко ще се плати, но не трябва да се стига дотук. Губят се пари така. Мисля, че е време да се помисли за изграждане на нов стадион и нова тренировъчна база за децата. Така може да се запази идентичността на клуба и да се развие до такава степен, че да е печеливш. Мисля, че няма да се допусне Левски да тръгне по пътя на ЦСКА\", добави той. \"Правят се излишни разходи за футболисти, които даже в групата на влизат. Левски има четири или пет централни нападатели, от тях тримата чужденци даже и не играят. Ако само те се махнат, от заплатите им за един месец ще платим глобата, а за една година ще построим Сектор \"Б\". Не може на резерви да се дават такива заплати. Нещата са елементарни - не трябва да се взимат излишни играчи. Когато имаш 16 или 20 чужденци и играят седем... това е катастрофа. Като се видях за първи път със Спас Русев му казах да внимава със съветниците, сега му препоръчвам да си ги смени\", каза още Стоилов.", "date": "2018.12.23", "title": "Мъри с призив: Всички в Левски с оставки на 1 януари"}
{"url": "https://www.standartnews.com/svyat/avtogolovete-na-apple-381262.html", "text": "През 2018 г. Apple постигна доста успехи, включително един исторически - компанията стана първата, чиято пазарна капитализация прехвърли границата от 1 трилион долара. Точно, когато всичко изглеждаше перфектно, Apple направи поредица от грешки и изтри близо 300 млрд. долара от капитализацията си. Освен това е в своеобразна криза, пише  Така, вместо да запомни годината като върхово постижение, Apple в момента се надява дори да я завърши на плюс по отношение на акциите, които в края на седмицата паднаха до най-ниските си нива за последните 12 месеца. Причините за случващото се не са една и две. Най-очевидните дадоха първоначален тласък на спада. Първо, беше новината, че продажбите на iPhone са с около 2 млн. бройки под очакванията. Към това може да се добавят и слуховете, че продажбите и на новите три модела не са цветущи и дори Apple е поискала намаляване на производството им. Макар и слухове, те са достатъчни за увреждане на оптимизма на инвеститорите. След това Apple допълнително влоши ситуацията. Компанията обяви, че повече няма да съобщава колко бройки от iPhone е продала. Тя се аргументира, че това според нея не е отражение на здравината на бизнеса ѝ и удовлетвореността на клиентите. Отстрани обаче изглеждаше по-скоро като опит да се скрие фактът, че продажбите на iPhone вече са достигнали своя пик и не могат да растат още и още. А това е достатъчно за инвеститорите да се разстроят още повече и да започнат да продават акции. Компанията се опитва да компенсира спада на продажбите с ръст на цените. За сега това е успешно и макар да не бележи големи скокве в доставките, тя продължава да записва ръст на приходите. Потребителите обаче не са много доволни от по-високите цени, така че тази тактика няма да може да продължи дълго. Друг проблем на Apple е, че все още не може да намали зависимостта си от iPhone. Компанията пусна няколко нови продукта през тази година, но почти никой освен върлите фенове на компанията не може да се сети кои са те. Освен това са и предимно малки аксесоари и джаджи, които трудно биха могли да се надяват на гигантски продажби. Apple се опитва да увеличи и приходите си от абонаменти и дигитално съдържание, но и там за сега няма кой знае какво развитие. Липсва реален прогрес в устройствата на Apple, докато конкурентките вече работят по по-смели устройства като сгъваеми смартфони например. Компанията има проблеми и с продажбите в два ключови пазара - Китай и Индия. Устройствата ѝ станаха твърде скъпи за там и потребителите се пренасочват към далеч по-евтини алтернативи и местни производители. Напрактика липсват нови пазари за Apple, което също не се харесва на инвеститорите.  Има и още. Apple се оказа в центъра на поредно огромно дело. Този път срещу производителя на процесори Qualcomm, който я съди за нарушени патенти и неплатени такси за използването им. За сега Apple губи ключови позиции по делото, като съдът в Китай и Германия вече наложи забрани за продажбите на по-старите модели iPhone, които са споменати в делото. Междувременно Qualcomm иска да бъдат забранени продажбите и на най-новите модели, а аргументите на Apple, че проблемът засяга само устройства с по-стар софтуер и той вече е обновен, за сега не намират приемственост от съда. А през втората половина на декември, компанията съвсем си влоши празниците. В интернет се появиха поредица оплаквания, че новият iPad Pro пристига до някои потребители с леко огънат корпус. Оказва се, че това огъване се случва още в завода, а Apple не го признава като проблем или дефект.  Вместо това ИТ гигантът обясни, че става дума за следствие от производствения процес и е нормално. Очаквано, никой не призна подобно обяснение. Въпреки критиките Apple реши да повтори отново, като е пратила имейли до някои потребители, които се оплакали. Тези писма бяха публикувани и от 9to5Mac. В тях вицепрезидентът на компанията Дан Ричио пише, че \"iPad Pro изпълнява или надвишава всички високи стандарти за качество на Apple за дизайн и прецизно производство. Внимателно сме разработили всеки елемент от производствения процес и всичко е точно измервано и контролирано\". Според Apple леката извивка нито ще се влоши с времето, нито ще повлияе на работата на устройството. Ситуацията наподобява т.нар. \"антенагейт\" преди години с предишен модел на iPhone. Тогава се оказа, че устройството губи обхват, когато се държи плътно в ръцете. Заваляха много критики и подигравки, а пиперливият Стив Джоб обяви в типичния си стил, че просто хората държат телефона грешно и с устройството няма проблем. Резултатът от сегашния проблем с iPad Pro е ново понижение на акциите на Apple и още критики. Не помага и общото лошо представяне на ИТгигантите на фондовите пазари през следващите месеци. Към тях вече се присъединяват и мрачните прогнози, че това е само началото на поредица по-големи сривове в цената на компанията. Така, вместо да започне 2019 г. с оптимизъм, Apple ще трябва да търси начини да прекъсне тенденцията и да върне оптимизма на инвеститорите. И също така да помили как успя да изпълни почти буквално поговорката, че каквото си направиш сам, никой не може да ти го направи.", "date": "2018.12.23", "title": "Автоголовете на Apple"}
{"url": "https://www.standartnews.com/svyat/tsunami-otnese-tsyala-rok-banda-v-indoneziya-381243.html", "text": "Цунами, което бе предизвикано от изригване на вулкан в Индонезия, е отнело живота на най-малко 168 души и е ранило 745, а за безследно изчезнали се водят 30 души, сочат последнни данни на властите, цитирани от световните агенции. Стихията е помела сцена на която е свирела рок банда Seventeen. Открито е тялото само на един от музикантите, а останалите се водят изчезнали.   Трагедията се е разиграла на плажовете около Зондския пролив.  \r\nЦунамито е предизвикано от изригване на вулкан в планината Анак - Кракатау. Властите предупреждават, че броят на жертвите и ранените ще расте. Засегната е и западната част на остров Ява. Трима души се издирват, нанесени са материални щети на десетки сгради. \r\nСпоред индонезийските власти бедствието може да е предизвикано от необичаен прилив, дължащ се на новолуние и подводни свлачища след изригването на намиращия се там вулкан Анак Кракатау.  \r\nИндонезия е разположена на така наречения Тихоокеански \"Огнен пръстен\" - регион с чести земетресения и изригвания на вулкани. Поредното природно бедствие връхлетя островната държава през септември, когато загинаха над 830 души, след като земетресение и последвало цунами, удариха град Палу на остров Сулавеси, разположен източно от Борнео. \"Общият брой на загиналите достигна 168 души, има 745 ранени и 30 души се водят за безследно изчезнали\", обяви говорителят на индонезийската агенция за реакции при бедствия Сутопо Пурво Нугрохо.  Спасителни екипи и линейни трудно достигат засегнатите зони, тъй като някои от улиците са блокирани от съборени сгради. Стотици жилища са разрушени, заяви говорител на Службата за реакция при бедствия, който свърза огромната вълна с подводни свличания след изригването по-рано на вулкана Анак Кракатау. Вълната е връхлетяла около 21.30 часа местно време снощи, уточни службата по метеорология, климатология и геофизика.    ", "date": "2018.12.23", "title": "Цунами отнесе цяла рок банда в Индонезия /ДОПЪЛНЕНА/"}
{"url": "https://www.standartnews.com/svyat/trmp-naznachi-nov-shef-na-pentagona-381265.html", "text": "Американският президент Доналд Тръмп обяви назначаването на Патрик Шанахан за нов министър на отбраната, след като по-рано тази седмица Джеймс Матис подаде оставка заради решението на Вашингтон за изтегляне на американските войски от Сирия, предава AFP. \"Радвам се да ви съобщя, че нашият много талантлив заместник-министър на отбраната Патрик Шанахан ще поеме поста на действащ министър на отбраната, считано от 1 януари 2019 г.\", заяви лидерът на Белия дом, ускорявайки планираното отегляне на Матис с два месеца. \"Патрик има дълъг списък от постижения, докато служеше като заместник. Той ще бъде страхотен!\", написа Тръмп в социалната мрежа \"Туитър\". Вчера, ключовият политик в президентската администрация, Брет Макгърк подаде оставка. Той е несъгласен с решението на държавния глава американските войски да напуснат Сирия   Макгърк беше специалният пратеник на САЩ в международната коалиция срещу групировката \"Ислямска държава\". През него минаваха всички ключови решения за операция срещу ислямистите в Близкия изток. Оставката на Макгърк е два дни, след като Матис също се оттегли от поста си в знак на протест срещу решението на Тръмп. Макгърк бе специалният пратеник на САЩ в международната коалиция срещу групировката \"Ислямска държава\". В същото време държавният глава на САЩ Доналд Тръмп е обсъдил с президента на Турция Реджеп Тайип Ердоган изтеглянето на американските военнослужещи от Сирия, предава AFP. Лидерът на Белия дом сподели в социалната мрежа \"Туитър\", че е обсъдил \"бавното и координирано изтегляне на американските войски от района\" в телефонен разговор с турския си колега. Президентът на САЩ информира, че двамата лидери са имали \"дълъг и продуктивен разговор\". Двамата са дискутирали също близкоизточната радикална групировка \"Ислямска държава\" и \"силно разширяващата се търговия\". По-рано турският министър на външните работи Мевлют Чавушоглу обяви, че турско-американската работна група ще се срещне във Вашингтон на 8 януари, за да обсъди изтеглянето на САЩ от Сирия. ", "date": "2018.12.23", "title": "Тръмп назначи нов шеф на Пентагона"}
{"url": "https://www.standartnews.com/svyat/kralskoto-semeystvo-razdava-1500-pudinga-i-prashcha-850-kartichki-381267.html", "text": "Британското кралско семейство спазва множество традиции по време на коледните празници. Някои от тях датират от векове, а други са се наложили през последните няколко десетилетия. Някои от тях не са особено известни, но са доста любопитни. Ето част от тях, описани от : Кралица Елизабет II и принц Филип изпращат на близки и приятели около 850 ръчно подписани коледни картички. Тяхното надписване започва още от лятото, като всяко семейство от кралската фамилия изпраща собствена персонализирана картичка. Продължавайки традицията на дядо си, всяка Коледа кралицата раздава 1500 коледни пудинга на персонала на двореца и силите на сигурността, за да им благодари за положения труд през годината. От 1988 г. британското кралско семейство празнува Коледа и други празници в имението Сандрингам, което е собственост на кралското семейство от 1862 г.  От всички резиденции на кралицата, това имение е най-малкото и понякога се налага гостите да нощуват в стаи, отредени за персонала. Кралицата наема цял вагон от обикновен обществен влак и заедно с принц Филип и техния персонал се отправя в графство Норфолк. Тази година кралицата отново пристигна с влак: Членовете на семейството, които са поканени да прекарат коледните празници с кралицата и принц Филип в Сандрингам, имат точен график на пристигане на Бъдни вечер. Всяка група има точно определено време, когато трябва да се появи. Най-младшите членове пристигат първи, а най-важните - например принц Чарлз и херцогът и херцогинята на Кеймбридж пристигат последни. Половинките на членовете на кралското семейство могат да присъстват на коледните тържества, само ако са женени или омъжени за членове на кралското семейство. Разбира се има и изключения от това правило, като например Мегън Маркъл, за която принц Хари издейства покана за семейната коледа през 2017 г., когато все още не бяха женени. Кейт Мидълтън, например, не е била поканена да празнува Коледа с кралицата до брака си с принц Уилям през 2011 година. Източник: ЕПА/БГНЕС След като всички семейства са се събрали в Сандрингам в късния следобед на Бъдни вечер, най-малките членове на фамилията довършват украсяването на коледното дърво с помощта на останалите гости. Друга традиция на кралското семейство включва разопаковането на подаръците още на Бъдни вечер, а не на Коледа. Но няма задължителни правила за самите подаръци и много често те не са скъпи и изискани, а шеговити, като тоалетна чиния, мелницата за пипер или гъба за баня. Принц Хари даже веднъж подари на Кралицата шапка за баня, на която пише „Ain’t Life a B*tch”. Принцовете Уилям и Хари традиционно играят футбол по Коледа заедно със служителите на имението Сандрингам и местни жители на Норфолк. Всички гости присъстват на официална вечеря на Бъдни вечер, на която мъжете трябва да носят костюми, а жените дълги рокли. Цялата фамилия отива до църквата „Света Мария Магдалена“ пеша, а процесията обикновено се води от принц Филип. Елизабет II пристига с автомобил. Кралското семейство се придържа към едно и също коледно меню всяка година. Основното ястие за коледният обяд е пуйка с гарнитура от моркови, пащърнак и брюкселско зеле. Десертът е коледен пудинг. Често на трапезата присъстват и омари и други вкусотии. Вечерта всички играят на шарада (Шарада е салонна игра или загадка, чиято цел е познаване на определена дума или съчетание от думи.) Забавленията продължават до полунощ, но никой няма право да се оттегли в спалнята си, докато кралица Елизабет II не го направи първа.  ", "date": "2018.12.23", "title": "Кралското семейство раздава 1500 пудинга и праща 850 картички"}
{"url": "https://www.standartnews.com/svyat/erdogan-podgoni-aktori-za-obida-381264.html", "text": "Главната републиканска прокуратура в азиатската част на Истанбул започва разследване на популярните турски актьори Метин Акпътар и Мюждат Гезен заради техните думи в едно телевизионно предаване, предава информационната агенция ДХА, цитирана от \"Фокус\". \"В излъченото на 21 декември предаване \"Народна трибуна\" с водещ Угур Дюндар е установено, че въпросните актьори са взели на прицел президента на Република Турция Реджеп Тайип Ердоган с използването на унизителни думи и смъртни заплахи към него. На следващия ден - 22 декември, незабавно е започнало прокурорско разследване съгласно чл. 160 от НК. По този повод Метин Акпътар и Мюждат Гезен са извикани за да дадат показания в прокуратурата.\", се посочва в официалното писмено съобщение по случая, цитирано от ДХА. Генералният председател на Партията на справедливостта и развитието (ПСР) и президент на Турция Реджеп Тайип Ердоган днес говори на тържествено отриване на група обекти в истанбулския район \"Арнавуткьой\", информира вестник \"Джумхуриет\". Пред насъбралите се граждани Ердоган посочи търговски център и ги попита: \"Е, как е това?\". Публиката обаче не погледна към посоченото от Ердоган място. Президентът веднага реагира гневно: \"Ама вие гледате на друго място! Ще гледате натам, където аз ви посочвам...\", пише още \"Джумхуриет\".", "date": "2018.12.23", "title": "Ердоган подгони актьори за обида"}
