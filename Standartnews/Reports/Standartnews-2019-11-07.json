{"url": "https://standartnews.com/kultura/7-s-debyut-na-kinomaniya-406007.html", "text": "Българският филм-омнибус „7“, заснет като вдъхновение от града на тепетата – Пловдив, ще бъде показан за първи път на софийска публика на Киномания 2019. Прожекцията на филма, в присъствието на авторите, ще бъде на 13.11 в кино „Люмиер“ и ще бъде излъчен в две части: част 1-ва от 19:00 часа и част 2-ра от 20:30. Билети се продават с отстъпка за двете части, както и по отделно на билетна каса НДК и онлайн. Филмът „7“, обединяващ седем късометражни филма, създадени от седем режисьорски екипа от младото поколение в българското кино, изследват какво се случва в душите на седем персонажа в красивия и старинен град Пловдив. Режисьорите Ралица Петрова („Better nature”), Христо Симеонов („Нина” – Златна роза 2019), Димитър Кутманов („Дом” – Специален диплом от Златна роза 2019), Любомир Младенов („Съвсем като мен”), Павел Г. Веснаков („Химера“), Николай Тодоров („Изчезващ вид”) и Петър Вълчанов и Кристина Грозева („Дует”) разказват във филмите си истории за порастването, за втория шанс, за мечтата за по-добър живот, истории за намирането на себе си в другия и за пътя, по който да живееш. Лентите бяха заснети в Пловдив през 2018-а като част от артистичната програма на Пловдив - Европейска столица на културата 2019 и реализирани с подкрепата на общинска фондация „Пловдив 2019“, както и на много спомоществователи от града. След Киномания, „7“ ще бъде излъчван от 29-ти ноември в София в кината „Одеон“, „Дом на Киното“, „Влайкова“, както и в Пловдив в кино „Лъки Дом на Киното“ и Варна - ФКЦ Варна.", "date": "2019.11.06", "title": "„7“ с дебют на Киномания"}
{"url": "https://standartnews.com/kultura/sasho-kadiev-trgva-na-turne-v-sashch-406006.html", "text": "Оригиналните авторски рубрики и любопитни промени са запазена марка на „Преди обед“, а от 7 ноември екипът на предаването е подготвил нова порция изненади, с които ще продължи да провокира интереса на зрителите. От този четвъртък на стола на Сашо Кадиев до Деси Стоянова в новото високотехнологично студио на bTV ще седнат 9 популярни мъже, които са живото доказателство, че кавалерството не е отживелица. Различен поглед към най-интересните теми и гости от деня в компанията на чаровната водеща ще отправят Калин Сърменов, Башар Рахал, Део, Криско, Иво Танев, Ивайло Нойзи Цветков, Косьо Филипов, Дани Петканов и Любо Нейков. А какви изненади са подготвили те и ще заместят ли достойно Сашо Кадиев - зрителите на bTV ще могат да проверят сами всеки делничен ден от 7 до 20 ноември, от 9.30 – „та чааак до обедните новини“. През това време обичаният актьор и водещ на най-гледаното ТВ предаване в своя часови слот ще бъде на театрално турне в САЩ с постановката „Горката Франция“. Комедията, посветена на сблъсъка между поколенията, ще се играе в 7 американски града: Бостън (8.11), Торонто (9.11), Чикаго (10.11), Лас Вегас (12.11), Атланта (15.11), Сиатъл (16.11) и Лос Анджелис (Ориндж Каунти – 17.11). Макар и отвъд океана, по време на престоя си в САЩ, вечно усмихнатата екранна половинка на Деси Стоянова обещава да държи в течение зрителите „къде е Сашко?“.", "date": "2019.11.06", "title": "Сашо Кадиев тръгва на турне в САЩ"}
{"url": "https://www.standartnews.com/sport/v-napoli-stava-strashno-klubt-shche-sdi-igrachite-406063.html", "text": "Работата на старши треньора на Наполи Карло Анчелоти бе поставена под сериозна въпросителна, след като играчите от тима напуснаха извънредно организирания от ръководството на клуба тренировъчен лагер. Футболистите отказаха да продължават да стоят в клубната база след равенството 1:1 с австрийския Ред Бул Залцбург във вторник в Шампионската лига и се прибраха при семействата си, а техният наставник не се яви на задължителната пресконференция след мача. Самият лагер бе дисциплинарна мярка, въведена от президента Аурелио де Лаурентис, след поражението с 1:2 от Рома през уикенда. От клуба в лицето Де Лаурентис обявиха, че ще започнат съдебни действия срещу футболистите и обвиниха Анчелоти в подстрекателство. Пресата в Италия очаква бившият наставник на Милан, Реал Мадрид и Байерн да бъде уволнен до дни или сам да подаде оставка. Наполи е в серия от 4 мача без победа във всички турнири и макар тимът да има всички шансове да преодолее груповата фаза в Шампионската лига, в Серия \"А\" \"небесносините\" заемат едва седмо място.", "date": "2019.11.06", "title": "В Наполи става страшно - клубът ще съди играчите"}
{"url": "https://www.standartnews.com/sport/grisho-iznasya-urok-v-khaskovo-406061.html", "text": "Най-добрият ни тенисист в момента Григор Димитров отново ще зарадва младите таланти в България. Тази седмица най-добрият ни тенисист ще се прибере в родния си град Хасково и ще даде открит урок на състезатели от родни клубове. Това ще се случи в петък от 15:00 часа в комплекс „Тенис кортове“, намиращ се в парк Кенана, съобщи tennishaskovo.com. В момента Григор е на кратка почивка в Исландия заедно с майка си Мария и баща си Димитър ", "date": "2019.11.06", "title": "Гришо изнася урок в Хасково"}
{"url": "https://www.standartnews.com/sport/trenort-na-ludorets-uveren-predi-sblska-s-espanol-406062.html", "text": "Подготвени сме за стила на Еспаньол и сме готови да вземем точка или три от тях. Това сподели Алекси Желязков, който ще бъде вписан като наставник на Лудогорец в утрешния мач, тъй като периодът, в който УЕФА разрешава даден клуб да бъде воден от временен наставник без лиценз, какъвто бе случаят със Станислав Генчев, отдавна изтече. „Първият мач го загубихме без да отстъпваме на Еспаньол. Мачът беше равностоен, Имаше малки детайли, които решиха мача. Не правим трагедии от тази загуба. Готови сме, подготвени сме и сме готови да се противопоставим  на Еспаньол. Готови сме да вземем точка или три”, каза Желязков. „Които и футболисти да излязат утре за Еспаньол, начинът на игра и стилът едва ли ще се промени при новия треньор. Ние сме се подготвили за него. Готови сме да играем срещу този стил, кой ще играе като единици и футболисти, е без значение за нас”, продължи той. „Еспаньол смени треньора си точно преди  нашия мач. Той винаги е играл с тази схема, различна от тази на Еспаньол при предишния треньор, във всичките си предишни отбори.. Успяхме да анализираме предишния мач и да видим всички лоши и добри страни. Надявам се утре всичко да завърши в наша полза”. \"Всички футболисти са тук, всички са здрави. Имаме идеи как ще започне мача, но няма как да споделя кои хора ще играят. Те играят различно в различните турнири. Не знам кой е приоритет за тях. Предполагам, че вътрешното първенство, имайки предвид мястото, на което се намират. Не мисля, че в Европа са колебливи, дори напротив. Сметки не правим. Не се интересуваме от другия мач. Важно е ние да победим, тогава няма значение резултатът от другия мач\", допълни специалистът. „След треньорската смяна и идването на Генчев, сами може да видите какви резултати са постигнати. Той има блестящо бъдеще. Кариерата му тепърва започва. Сами ще се убедите в това. Много съм щастлив от неговите резултати. Аз съм дал съгласието си да бъда в щаб. Готов съм да му помагам във всяко едно отношение за неговото развитие”, сподели още наставникът на Лудогорец. На въпрос от испанските журналисти относно „най-опасния футболист на Лудогорец Клаудиу Кешеру и дали той ще игра, Желязков отговори: „Кешеру е тук. Напълно възстановен е и тренира нормално. Ще видите сами утре дали той ще играе.", "date": "2019.11.06", "title": "Треньорът на Лудорец уверен преди сблъсъка с Еспаньол"}
{"url": "https://www.standartnews.com/sport/etr-otnese-3-ot-levski-v-sofiya-406045.html", "text": "Левски се наложи с класическото 3:0 над Етър в предпоследния мач от 15-ия кръг на efbet Лига. Точен за \"сините\" преди почивката бе Холмар Ейлофсон (23). Силната игра на Левски през второто полувреме бе материализирана с нови попадения на Паулиньо (48) и Дени Алар (67). За последния това бе първи гол в първенството. С трите точки Левски се върна на второто място с 35 т. Лидер е Лудогорец с 39. Етър остава на девета позиция с 14 т.", "date": "2019.11.06", "title": "Етър отнесе 3 от Левски в София"}
{"url": "https://standartnews.com/regionalni/kmet-i-svetnitsi-v-kozloduy-se-zaklekha-406046.html", "text": "Днес се проведе първото заседание на общинския съвет в Козлодуй,на което тържествено положиха клетва общинските съветници, кметът на общината Маринела Николова и избраните кметове на кметства. Областният управител Малина Николова връчи на кмета на Община Козлодуй символите на местната власт – огърлица и ключ, като й пожела още нови успехи. \"Нека Ви води консенсусът и разбирането, че само единни може да отстоявате исканията на гражданите на община Козлодуй“, каза Малина Николова. От своя страна Маринела Николова се обърна към всички присъстващи с думи на благодарност и увереност. “Работата, която свършихме за изминалите четири години, даде видими резултати, но занапред ни предстоят още важни проекти в полза на всички жители на нашата община. Сърдечно благодаря на нашите съграждани за огромната подкрепа! Това, че съм избрана за втори мандат за кмет на Община Козлодуй, за мен е изключителна отговорност”. Тя пожела на всички здраве и благополучие. На първото си заседание новоизбраният общински съвет избра за свой председател Николинка Тодорова. „Заемането на поста председател на общински съвет е изключителна отговорност, която аз поемам с ясното съзнание, че ще бъда водена от законността и интересите на гражданите на община Козлодуй. Ще разчитам на съдействие от страна на всички общински съветници. Пожелавам успех на новия общински съвет!”, каза Тодорова при встъпването си в длъжност.", "date": "2019.11.06", "title": "Кмет и съветници в Козлодуй се заклеха"}
{"url": "https://standartnews.com/sport/grisho-iznasya-urok-v-khaskovo-406061.html", "text": "Най-добрият ни тенисист в момента Григор Димитров отново ще зарадва младите таланти в България. Тази седмица най-добрият ни тенисист ще се прибере в родния си град Хасково и ще даде открит урок на състезатели от родни клубове. Това ще се случи в петък от 15:00 часа в комплекс „Тенис кортове“, намиращ се в парк Кенана, съобщи tennishaskovo.com. В момента Григор е на кратка почивка в Исландия заедно с майка си Мария и баща си Димитър ", "date": "2019.11.06", "title": "Гришо изнася урок в Хасково"}
{"url": "https://standartnews.com/sport/etr-otnese-3-ot-levski-v-sofiya-406045.html", "text": "Левски се наложи с класическото 3:0 над Етър в предпоследния мач от 15-ия кръг на efbet Лига. Точен за \"сините\" преди почивката бе Холмар Ейлофсон (23). Силната игра на Левски през второто полувреме бе материализирана с нови попадения на Паулиньо (48) и Дени Алар (67). За последния това бе първи гол в първенството. С трите точки Левски се върна на второто място с 35 т. Лидер е Лудогорец с 39. Етър остава на девета позиция с 14 т.", "date": "2019.11.06", "title": "Етър отнесе 3 от Левски в София"}
{"url": "https://standartnews.com/sport/botev-pd-schupi-karka-v-ruse-406037.html", "text": "Футболистите на Ботев (Пловдив) се наложиха с 2:1 при гостуването си на налегнатия от сериозни финансови проблеми Дунав в Русе в двубой от 15-ия кръг на efbet Лига. Това беше първи успех за „канарчетата“ в първенството от 24 август, когато в мач от седмия кръг се наложиха с 2:1 над Витоша. Любопитното е, че Ботев спечели първа победа като гост в първенството след цели 375 дни. За последно бе победен Ботев във Враца с 1:0 на 27 октомври 2018. В 13-ата минута Фернандо Виана отбеляза първия си гол. Александър Тонев напредна по лявото крило и центрира перфектно към бразилеца, който откри резултата. Отново същата комбинация донесе втори гол за Ботев. Пак Тонев стигна почти до аутлинията, а после върна топката към точката на дузпата и Виана не сбърка. В 87-ата минута Ахмед Ахмедов намали от дузпа. Тя беше отсъдена от Валентин Железов за нарушение срещу Янко Георгиев на Джонатан Перейра, който получи червен картон. След този двубой двата отбора имат по 13 точки. В момента играят Левски - Етър, а утре е последния мач от кръга Арда - Царско село.", "date": "2019.11.06", "title": "Ботев (Пд) счупи каръка в Русе"}
{"url": "https://standartnews.com/svyat/200-evro-globa-za-spirane-na-bus-lenta-v-grtsiya-406048.html", "text": "Пътната полиция в Гърция въвежда глоба от 200 евро за шофьорите на леки автомобили и таксита при спиране и паркиране в бус лента. Закъснение в разписанието на градските автобуси, както и пострадали пътници при слизане и качване принуди пътна полиция да наложи пълно спазване на забраната за спиране и паркиране на лентата за автобуси. Масово се поставят камери по трасето на градския транспорт, като глобата за нарушение е 200 евро, предаде БНР. По трасето на автобусите на градския транспорт са монтирани съответните пътни знаци, които забраняват спиране, престой и паркиране на други превозни средства. Самите шофьори в градския транспорт поискаха помощ от пътна полиция и съобщават за риск от катастрофи, създаден от паркирани коли дори на спирки. Пътна полиция санкционира масово и за нарушения при паркиране и спиране на места за инвалиди, както и на пешеходни пътеки.", "date": "2019.11.06", "title": "200 евро глоба за спиране на бус лента в Гърция"}
{"url": "https://standartnews.com/svyat/nezabavno-makhat-vizite-za-polyatsi-za-sashch-406051.html", "text": "Поляците ще могат да пътуват до САЩ без виза от началото на следващата седмица, обяви днес полският президент Анджей Дуда, цитиран от Ройтерс. Той добави, че официалното съобщение ще бъде направено по-късно днес във Вашингтон. По думите му това е \"важна и добра новина\" за 37-те милиона поляци и 10-те милиона поляци в САЩ. Застанал до американския посланик във Варшава Жоржет Мосбахер, Дуда благодари на президента Доналд Тръмп за решението му да включи Полша в списъка на страните от федералната програма за безвизов режим. От 11 ноември, когато е Денят на независимостта - националният празник на Полша, - поляците ще могат да пребивават до 90 дни на територията на САЩ с цел туризъм или бизнес. Това решение на Вашингтон се очакваше отдавна в Полша, която е един от най-близките съюзници на САЩ в Европа със здрави двустранни политически, търговски и военни връзки, отбеляза Ройтерс.", "date": "2019.11.06", "title": "Незабавно махат визите за поляци за САЩ"}
{"url": "https://standartnews.com/svyat/otnemat-bebeto-na-blgari-v-angliya-406056.html", "text": "Бебе с български родители трябва да бъде осиновено в Англия, въпреки че в резултат сигурно ще изгуби културната си идентичност, реши английски съдия, пише днес издаваният в Брадфорд в. „Телеграф & Аргъс“. Съдия Сара Линч е трябвало да вземе решение за бъдещето на момичето, чието име не се съобщава, по искане на социални работници, които твърдят, че българските ѝ родители не могат да оказват сигурна грижа за нея. Съдията заяви, че осиновяването „най-вероятно“ ще доведе до загуба на идентичността на момичето като българско дете. Но тя добави, че няма реалистична перспектива бебето да бъде оставено на родителите и е решила, че единствено осиновяване ще донесе сигурността, от която се нуждае. Сара Линч посочи в писменото си становище, че момичето на може да бъде идентифицирано в медиите, но в случая е въвлечен общинският съвет на Брадфорд, графство Западен Йоркшир. Тя допълва, че момичето, което скоро ще навърши 1 година, трябва да бъде осиновени след анализ на доказателства от скорошно съдебно слушане в Лийдс. Родителите искали да остане с тях и не се съгласили и „с намек“ за осиновяване. Но социалните работници заявяват, че бебето няма да е на сигурно място у дома, а подходящи за осиновяване роднини няма на разположение. Случаят се следи от българското посолство в Лондон. Съдията е уведомена, че момичето има брат, който живее с дядо си в България. ", "date": "2019.11.06", "title": "Отнемат бебето на българи в Англия"}
{"url": "https://standartnews.com/sport/trenort-na-ludorets-uveren-predi-sblska-s-espanol-406062.html", "text": "Подготвени сме за стила на Еспаньол и сме готови да вземем точка или три от тях. Това сподели Алекси Желязков, който ще бъде вписан като наставник на Лудогорец в утрешния мач, тъй като периодът, в който УЕФА разрешава даден клуб да бъде воден от временен наставник без лиценз, какъвто бе случаят със Станислав Генчев, отдавна изтече. „Първият мач го загубихме без да отстъпваме на Еспаньол. Мачът беше равностоен, Имаше малки детайли, които решиха мача. Не правим трагедии от тази загуба. Готови сме, подготвени сме и сме готови да се противопоставим  на Еспаньол. Готови сме да вземем точка или три”, каза Желязков. „Които и футболисти да излязат утре за Еспаньол, начинът на игра и стилът едва ли ще се промени при новия треньор. Ние сме се подготвили за него. Готови сме да играем срещу този стил, кой ще играе като единици и футболисти, е без значение за нас”, продължи той. „Еспаньол смени треньора си точно преди  нашия мач. Той винаги е играл с тази схема, различна от тази на Еспаньол при предишния треньор, във всичките си предишни отбори.. Успяхме да анализираме предишния мач и да видим всички лоши и добри страни. Надявам се утре всичко да завърши в наша полза”. \"Всички футболисти са тук, всички са здрави. Имаме идеи как ще започне мача, но няма как да споделя кои хора ще играят. Те играят различно в различните турнири. Не знам кой е приоритет за тях. Предполагам, че вътрешното първенство, имайки предвид мястото, на което се намират. Не мисля, че в Европа са колебливи, дори напротив. Сметки не правим. Не се интересуваме от другия мач. Важно е ние да победим, тогава няма значение резултатът от другия мач\", допълни специалистът. „След треньорската смяна и идването на Генчев, сами може да видите какви резултати са постигнати. Той има блестящо бъдеще. Кариерата му тепърва започва. Сами ще се убедите в това. Много съм щастлив от неговите резултати. Аз съм дал съгласието си да бъда в щаб. Готов съм да му помагам във всяко едно отношение за неговото развитие”, сподели още наставникът на Лудогорец. На въпрос от испанските журналисти относно „най-опасния футболист на Лудогорец Клаудиу Кешеру и дали той ще игра, Желязков отговори: „Кешеру е тук. Напълно възстановен е и тренира нормално. Ще видите сами утре дали той ще играе.", "date": "2019.11.06", "title": "Треньорът на Лудорец уверен преди сблъсъка с Еспаньол"}
{"url": "https://standartnews.com/sport/v-napoli-stava-strashno-klubt-shche-sdi-igrachite-406063.html", "text": "Работата на старши треньора на Наполи Карло Анчелоти бе поставена под сериозна въпросителна, след като играчите от тима напуснаха извънредно организирания от ръководството на клуба тренировъчен лагер. Футболистите отказаха да продължават да стоят в клубната база след равенството 1:1 с австрийския Ред Бул Залцбург във вторник в Шампионската лига и се прибраха при семействата си, а техният наставник не се яви на задължителната пресконференция след мача. Самият лагер бе дисциплинарна мярка, въведена от президента Аурелио де Лаурентис, след поражението с 1:2 от Рома през уикенда. От клуба в лицето Де Лаурентис обявиха, че ще започнат съдебни действия срещу футболистите и обвиниха Анчелоти в подстрекателство. Пресата в Италия очаква бившият наставник на Милан, Реал Мадрид и Байерн да бъде уволнен до дни или сам да подаде оставка. Наполи е в серия от 4 мача без победа във всички турнири и макар тимът да има всички шансове да преодолее груповата фаза в Шампионската лига, в Серия \"А\" \"небесносините\" заемат едва седмо място.", "date": "2019.11.06", "title": "В Наполи става страшно - клубът ще съди играчите"}
{"url": "https://standartnews.com/biznes/a1-startira-prodazhbite-na-noviya-smartfon-nokia-62-406010.html", "text": "Новият смартфон   вече е наличен в търговската мрежа на  . Моделът се позиционира в средния ценови клас, като може да бъде закупен за 9,99 лева на месец или за 199,99 лева в брой с план  . Nokia 6.2 идва с нов дизайн, като за изработката на корпуса е използван полимерен композит, който придава здравина и издръжливост. Смартфонът е лек, като притежава заоблени ъгли и извивки по страните, които правят работата с него по-удобна и възможна дори с една ръка. Дизайнът се отличава и с новата подредба на камерите на задния панел, разположени в леко издаденa рамка с форма на кръг. Смартфонът се предлага от А1 в керамичен черен цвят, който има матов завършек, придаващ допълнителен стил и удобство. Предният панел на Nokia 6.2 разполага със защита Corning Gorilla Glass от трето поколение, а самият дисплей е с размер 6.3 инча. Той е с IPS LCD матрица, FHD+ резолюция и поддържа функцията Always On, с която потребителите могат винаги да следят своите известия. Екранът е от типа PureDispley, като устройството разполага със специален Pixelwork видеопроцесор, който преобразува всяко едно видеосъдържание от стандартен динамичен диапазон (SDR) във висококачествен динамичен диапазон (HDR). По този начин видеоклиповете са с по-наситени цветови нюанси и с по-добра яркост. В горната част на дисплея е включен малък капковидно изрязан прорез, където е разположена селфи камерата с 8MP. Тя поддържа HDR технология и функции за заснемане на видео във FHD резолюция с до 30 кадъра в секунда. Задната камера на Nokia 6.2 е тройна и поддържаща функции с изкуствен интелект. Основният сензор е широкоъгълен 16 MP (f/1.8), като с него се заснемат изображения с богати детайли, добър контраст и светлина. Втората камера е ултраширокоъгълна с 8MP (f/2.2), като сензорът позволява заснемане на кадри със зрително поле до 118 градуса. Nokia 6.2 разполага и със сензор за дълбочина от 5MP, който позволява добавяне на боке ефект към изображенията. Смартфонът притежава Dual-Sight функция за заснемане, която активира основната и предната камера едновременно, като по този начин дава възможност да се заснемат клипове и от двете камери по едно и също време. Камерата може да заснема видео с 4K резолюция и да записва съраунд звук. Сред функциите за снимане изпъква и специалният нощен режим, който улавя детайли дори при ниска осветеност. Nokia 6.2 комбинира осемядрен процесор Snapdragon™ 636 от Qualcomm®, изграден по 14-нанометрова архитектура, графичен процесор Adreno 509 и 4GB оперативна памет. Процесорът разполага с функции с изкуствен интелект, които оптимизират работата на устройството и допълнително спомагат за енергийната ефективност на смартфона. Паметта за съхранение е 64 GB, като тя може да се увеличи до 512GB с помощта на microSD. Хардуерът на смартфона се допълва от адаптивна батерия с капацитет от 3500 mAh, като изкуственият интелект на операционната система оптимизира използването на рядко отваряни приложения. Батерията разполага с функция за бързо зареждане с до 10 W. Nokia 6.2 идва с Android 9 Pie и е част от програмата Android One. В рамките на 3 години устройството ще получава гарантирани месечни ъпдейти за сигурност, като периодът за актуализации на операционната система е 2 години. Като част от програмата Android One, Nokia 6.2 ще бъде и сред първите, които ще получат най-новата операционна система от Google – Android 10, след нейното официално представяне.", "date": "2019.11.06", "title": "А1 стартира продажбите на новия смартфон Nokia 6.2"}
{"url": "https://standartnews.com/biznes/biznest-e-optimistichno-nastroen-za-idnata-godina-406014.html", "text": "Eвропейско икономическо проучване на бизнес климата за 2020 година ще представи днес Българската търговско-промишлена палата (БТПП). Акцентът се поставя върху данните  за страната. България участва за 21-ви път от 27 издания на изследването с 555 компании. Данните за бизнес климата у нас, които ще бъдат представени в детайли от икономическият екип на БТПП, обхващат проблемите пред бизнеса, приходите от продажби, заетостта и инвестициите и ще бъдат сравнени с тези от Европа. „2019 г. беше добра за макроикономическите показатели на България, но не беше добра за прогрес в направленията, които се очакват от бизнеса, за да бъдат подобрени позициите на страната. Това са липсата на електронно правителство, липсата въобще на сериозни стъпки за неговото реализиране, свързаната с това корупция и застой във върховенството за закона“. Това подчерта в интервю за БНР председателят на БТПП Цветан Симеонов. По думите му българският бизнес е оптимистично настроен за средата през 2020 г.: „Около 63% от анкетираните през тази година очакват подобрение на бизнес климата, което е близо 10% увеличение“. Според Цветан Симеонов не е редно да се увеличават с 10% заплатите на всички в публичния сектор, а това трябва да става след проверка на качеството на работа. Това е ясен сигнал, че въобще няма намерение да се въвежда електронно правителство, предположи той. Другият негативен ефект според него е, че това ще продължи да изтегля работна сила от частния сектор: „Не във всички сектори могат да си позволят 10% увеличение. Средно и четирите членки на Асоциацията на българските работодатели оценяват, че е възможно през следващата година двуцифрено, близо до 10-те процента, увеличение на заплатите в частния сектор, но това става под натиск“. Симеонов подчерта още, че няма добро движение в процедурите по внос на работници. Според него много мудно вървят нещата в тази посока. БТПП ще иска ускоряване на тази процедура и ще даде своите препоръки за това.", "date": "2019.11.06", "title": "Бизнесът е оптимистично настроен за идната година"}
{"url": "https://standartnews.com/biznes/raste-iznost-na-blgarski-stoki-chrez-lidl-406053.html", "text": "Над 30 млн. лева от продажби са реализирали български производители в магазини на Лидл (Lidl) в Европа през 2018 г., което е 100% ръст спрямо предходната година. Благодарение на партньорството си с Лидл България, 36 български компании изнасят продукция извън страната, като постигнатите резултати през миналата година надвишават сумата на продажбите, реализирани през 2016 г. и 2017 г., взети заедно. Тези резултати бяха представени днес от главния изпълнителен директор на Лидл България Милена Драгийска и министъра на земеделието, храните и горите Десислава Танева на събитие, заедно с представители на двама от българските производители, реализирали значителни продажби в търговската мрежа на Лидл в Европа - група Симид и Смарт Органик АД. „Приветствам всички усилия, които правят търговските вериги и конкретно Лидл в подкрепа на българските производители. Разговорите с тях в тази посока стартирахме през 2016 г., когато започнахме да говорим какви програми да се направят. Смея да твърдя, че няколко години по-късно, те показват много добри резултати. Надявам се това сътрудничество да продължи, така както показват първите резултати в този период. Бих искала да поздравя Лидл за контрола на качеството на продуктите, които продават, защото потребителите имат нужда от качествени продукти по всяко време“, заяви министър Танева. „Ако цифрите за 2018 г. са впечатляващи, то очакванията ни за 2019 г. са още по-високи. До края на септември 2019 г. 36 български производители са успели да реализират продажби в търговската мрежа на Лидл в Европа на обща стойност от почти 24 млн. лв., предлагайки 112 продукта на 22 пазара. Сред тях са и нови пазари като Великобритания, Северна Ирландия и Сърбия. Тези цифри са ясното доказателство за устойчивия успех и реалните възможности за износ и растеж, които Лидл България предоставя на българските производители. Тези успехи са благодарение на професионализма и иновациите на българските производители и отговорното отношение на Лидл в това партньорство с тях“, коментира Милена Драгийска. Държавите, в които се реализират най-много продажби на български стоки в търговската мрежа на Лидл през последните 2 години, са Румъния, Германия, Гърция, Полша и Сърбия. Румъния дължи високите си резултати най-вече на износа на хляб, в Гърция се реализират значителни продажби на олио, а фаворитът в Германия са сурови био барчета, които са и първият български продукт с касово позициониране в над 3200 магазина на Lidl в Германия. “Работим с Лидл от 2010 г., когато започнахме с 14 артикула, а днес вече сме с 40. Съвместното ни партньорство поставя пред нас безкомпромисни изисквания за качество на произвежданите продукти, както и постигане на най-високи сертификационни нива. Това ни помага самите ние да ставаме по-добри, непрекъснато да се развиваме, да работим в посока на продуктови иновации като чисти рецепти, например, нови вкусове и продукти. Тези възможности ни правят по-конкурентоспособни както на българския, така и на международните пазари“, заяви Поли Димова, директор „Продажби“ на група Симид. „Развиващите се отношения между Смарт Органик и Лидл ни дават възможността да презентираме наши продукти във все повече европейски държави. Това сътрудничество налага високи изисквания към качеството на продуктите, готовност за големи заявки и тяхното гъвкаво и навременно изпълнение, осигурява ни добро натоварване на мощностите и увеличаване ефективността на производството. Вследствие на това партньорство създадохме нов цех за производство – инвестиция, която е важна за нас и за целия ни бизнес“, сподели Яни Драгов, изпълнителен директор на Смарт Органик.", "date": "2019.11.06", "title": "Расте износът на български стоки чрез Лидл"}
{"url": "https://standartnews.com/balgariya/poveche-pari-za-noshchen-trud-na-politsaite-406050.html", "text": "Добър новогодишен подарък очаква родните служители на реда. В макрорамката на МВР е предвидено да се увеличат парите за възнаграждения през 2020 година; Министър Младен Маринов вярва, че от догодина ще се увеличи нощният труд на полицаите. С колко точно, все още се правят разчети, но министърът се надява ръстът да е адекватен. Той коментира и бюджета на министерството. \"Когато говорим за бюджет винаги може още\", поясни Младен Маринов пред медиите. По думите му това, което е предвидено в бюджета на МВР за догодина, щяло да задоволи нуждите на силовото ведомство. Самият министър добави, че е доволен. През месец юли полицаите и надзирателите излязоха под прозорците на Министерския съвет с искане на по-висока цена на нощния труд. Тогава обаче бе заявено, че парите били по-необходими за здравеопазването и за училищата.  ", "date": "2019.11.06", "title": "Повече пари за нощен труд на полицаите"}
{"url": "https://standartnews.com/biznes/germaniya-veche-ne-e-nomer-edno-eto-zashcho-406029.html", "text": "Традиционният номер едно по икономически показатели в Европа - Германия, отстъпва лидерската си позиция. Франция, която дишаше във врата на немците, вече е с едни гърди пред тях. Успехът на французите идва малко неочаквано на фона на общите нестабилни показатели на световната икономика. Според Blombeerg този растеж се дължи както на постепенното намаление на данъците, така и на първите резултати от реформите на Еманюел Макрон. Икономическите реформи на френския президент предизвикаха в началото силно социално недоволство в страната и появата на \"жълтите жилетки\". Сега обаче ситуацията очевидно е по-различна.  Доказателството,че причините са не са само в нaвpeмeннитe нaмaлeния нa дaнъцитe, ca cилнитe бизнec инвecтиции и yвeличeнaтa зaeтocт cлeд пpoмeни в тpyдoвoтo зaĸoнoдaтeлcтвo. Teмпът нa cъздaвaнe нa paбoтни мecтa e тoлĸoвa бъpз, чe иĸoнoмиcтитe нe мoгaт дa гo oбяcнят, a глaвният иĸoнoмиcт нa цeнтpaлнaтa бaнĸa гo нapeчe забележителен. Обратно - икономическите анализи показват, че Германия върви към известна рецесия. Това дава допълнителен стимул на Макрон да опита на позиционира страната на лидерското място в Европа и да окаже по-сериозен отпор на икономически гиганти като САЩ и Китай. През третото тримисечие Франция отчете по-доблър от очаквания растеж - 0,3 процента, като вътрешното търсене бе ключов двигател. Страната привлича и все повече чуждестранни инвестиции. Разбира се, този процес за Франция няма да бъде толковае бързо.толкова бърз. Успехът засега е временен, защото глобално Франция отстъпва по не е един показател на Германия. Красноречив е фактът например, че безработицата в страната е все още двойно по-голяма от тази при немците.     ", "date": "2019.11.06", "title": "Германия вече не е номер едно - ето защо"}
{"url": "https://standartnews.com/biznes/bil-geyts-veche-ne-e-vtori-po-bogatstvo-zashcho-406004.html", "text": "Бил Гейтс загуби за първи път от седем години второто място в престижната класация на Форбс за най-богатите в света. Основателят на Майкрофот отстъпва мястото на президента на Луи Вюитон Бернард Арно. Френският бизнесмен вече е със състояние от 107 милиарда срещу 106,8 милиарда долара за Гейтс.   Още през юни състоянието на Арно надхвърли 100 милиарда долара и той влезе в тройката на най-богатите. Месец по-късно индекса на Блумбърг го прати на второ място, днес това прави и Форбс. Първото място остава за основателя на Амазон Джеф Безо, който дори след развода, има състояние от 112,4 милиарда долара и остава на върха.  ", "date": "2019.11.06", "title": "Бил Гейтс вече не е  втори по богатство. Защо?"}
{"url": "https://standartnews.com/balgariya/trsyat-oshche-shofori-za-3000-evro-u-nas-406040.html", "text": "Една добра новина за шофьорите у нас, които търсят високоплатена работа. Водещата компания в транспортния сектор у нас Discordia продължава със сериозните инвестиции на българския пазар. Компанията пpeдвиждa дa пpoдължи paзшиpeниeтo нa eĸипa cи щo ce oтнacя дo бpoя шoфьopи, c ĸoитo paзпoлaгa, нo cъщo тaĸa гoтви знaчитeлнo yвeличeниe и нa бpoя cлyжитeли, зaeти c aдминиcтpaтивни дeйнocти.  На събитие в столицата това бе потвърдено от изпълнителния директор на фирмата Христо Христов. През следващите тpи гoдини pъĸoвoдcтвoтo има доста амбициозни планове. Предвижда се разширение на екипа в paзличнитe oфиcи y нac и в чyжбинa. Kъм мoмeнтa aдминиcтpaтивнитe cлyжитeли ca 180, a дo 2022 гoдинa тpябвa дa бъдaт нaзнaчeни oщe 140 дyши в цeнтpaлaтa в Coфия, ĸaĸтo и в ocтaнaлитe oфиcи във Bapнa, Pyмъния и Уĸpaйнa. И тук се признава, че бизнесът е затруднен от липсата на квалифицирани кадри. Все пaĸ Xpиcтoв aĸцeнтиpa въpxy нeoбxoдимocттa ceĸтopът дa пpeдлaгa пo-aтpaĸтивни ycлoвия зa paбoтa, зa дa мoжe дa пpивличa нoви cлyжитeли, ĸaĸтo и дa ycпee дa въpнe в cтpaнaтa няĸoи, ĸoитo paбoтят в чyжбинa. Заплатите мнoгo зaвиcят oт тoвa в ĸъдe paбoтят шoфьopитe . Πpи нac зa тeзи, ĸoитo извъpшвaт пpeвoзи в peгиoнa, възнaгpaждeниятa тpъгвaт oт 1600 - 1800 eвpo нeтнo нa мeceц, ĸaтo в тoвa чиcлo влизaт и ĸoмaндиpoвъчнитe. Зa тeзи, ĸoитo paбoтят в пo-дaлeчнитe пaзapи, възнaгpaждeниятa cтигaт 2500 и дopи 3000 eвpo\", пocoчи тoй и дoпълни, чe бългapcĸитe ĸoмпaнии в ceĸтopa плaщaт или нa нивaтa нa тeзи в Зaпaднa Eвpoпa, или нaд тяx. \"Във Фpaнция, нaпpимep, бpyтният дoxoд мoжe дa бъдe 2500 eвpo, a пpи нac тoвa e нeтният\", ĸaзa oщe Xpиcтoв.", "date": "2019.11.06", "title": "Търсят още шофьори за 3000 евро у нас"}
{"url": "https://standartnews.com/regionalni/bivsh-kmet-oglavi-obshchinskiya-svet-v-samuil-406022.html", "text": "Бивш кмет оглави общинския съвет в Самуил. Доктор Бейтула Сали, който управлява кметството в разградската община през последните 12 години, отново получи ключов пост в местната власт. Това стана на учредителната сесия на местния парламент, която бе открита от заместник-областния управител на Разград Нурие Црънгалова. Тя пожела успешен мандат на новоизбраните общинари и конструктивна работа в полза на хората. Досегашният кмет доктор Сали връчи символичния ключ на Самуил на приемника си Джевдет Азис, който е и негов съпартиец от ДПС. Мнозинството от 11 съветници, доминирано от представителите на движението, определи бившия кмет за пръв между равни.  ", "date": "2019.11.06", "title": "Бивш кмет оглави общинския съвет в Самуил"}
{"url": "https://www.standartnews.com/sport/botev-pd-schupi-karka-v-ruse-406037.html", "text": "Футболистите на Ботев (Пловдив) се наложиха с 2:1 при гостуването си на налегнатия от сериозни финансови проблеми Дунав в Русе в двубой от 15-ия кръг на efbet Лига. Това беше първи успех за „канарчетата“ в първенството от 24 август, когато в мач от седмия кръг се наложиха с 2:1 над Витоша. Любопитното е, че Ботев спечели първа победа като гост в първенството след цели 375 дни. За последно бе победен Ботев във Враца с 1:0 на 27 октомври 2018. В 13-ата минута Фернандо Виана отбеляза първия си гол. Александър Тонев напредна по лявото крило и центрира перфектно към бразилеца, който откри резултата. Отново същата комбинация донесе втори гол за Ботев. Пак Тонев стигна почти до аутлинията, а после върна топката към точката на дузпата и Виана не сбърка. В 87-ата минута Ахмед Ахмедов намали от дузпа. Тя беше отсъдена от Валентин Железов за нарушение срещу Янко Георгиев на Джонатан Перейра, който получи червен картон. След този двубой двата отбора имат по 13 точки. В момента играят Левски - Етър, а утре е последния мач от кръга Арда - Царско село.", "date": "2019.11.06", "title": "Ботев (Пд) счупи каръка в Русе"}
