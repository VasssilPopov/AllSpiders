{"url": "https://standartnews.com/svyat/kontraprotest-v-barselona-404494.html", "text": "Под мотото \"Справедливост и съжителство\" десетки хиляди скандираха в подкрепа на единството на Испания, на мадридските власти и на националната гвардия. Според статистиката 48% от жителите на Каталуния са против излизането й от състава на Испания. Щетите от безредиците в Барселона надвишават 2,5 млн. евро. Безредиците в Барселона бяха предизвикани от протести срещу осъдителните присъди на сепаратистки лидери. От външното ни министерство предупредиха за нови протести пред правителствени учреждения и призоваха българите да не пътуват до Барселона, а сънародниците ни там да избягват районите с демонстрации.", "date": "2019.10.20", "title": "Контрапротест в Барселона"}
{"url": "https://standartnews.com/regionalni/shestima-postradakha-pri-katastrofa-na-benzinostantsiya-404496.html", "text": "Шестима души пострадаха при тежка катастрофа на бензиностанция в село Белопопци край Елин Пелин. Състоянието на четирима е тежко. Сигнал за инцидента е подаден в 18:11 часа. От Бърза помощ са реагирали мигновено и са изпратили 3 линейки. В „Пирогов” са откарани 26-годишен мъж с контузия на главата и гръдния кош и детето му – момиченце на 5 г., което е с контузия на ръката. В момента спешните екипи транспортират към болница мъж и жена на по 69 г. Тя е с тежка контузия на шийни прешлени и гръден кош, той е с фрактура на ръка.", "date": "2019.10.20", "title": "Шестима ранени при катастрофа на бензиностанция"}
{"url": "https://standartnews.com/regionalni/po-chist-vzdukh-za-pernik-tazi-zima-404436.html", "text": "Очаква се тази зима въздухът в Перник да бъде по-чист. Основание за тези очаквания дават инвестициите от 2 милиона лева, които са планирани от „Топлофикация Перник” за предстоящия отоплителен сезон. \"В началото на месеца оттеглихме нашето инвестиционно намерение за оползотворяване на RDF и внесохме ново - като допълнително горивоо да се използва само биомаса, за което ще бъде проведена нова процедура\", съобщи пред Dir.bg директорът на \"Топлофикация Перник\" инж. Любомир Спасов. Според него промяната в горивната база е неизбежна. От една страна въглищата в Пернишкия басейн постепенно се изчерпват, от друга - цената на емисиите, които е необходимо да се купуват, непрекъснато расте. \"Поради тези 2 причини се налага да търсим нови варианти\", каза инж. Спасов и конкретизира: \"Необходимо е да закупим шредиращи машини, чрез които биомасата да се смила на достатъчно дребна фракция, за да е подходяща за използване в нашите котли. Във връзка със съвместното изгаряне на биомаса и въглища, планираме да инвестираме в частично преустройство на два от нашите парогенератори.\" Общата стойност на инвестицията е около 2 милиона лева, като реализирането на намеренията се очаква да осигури на перничани по-чист въздух и съответно по-високо качество на живот.", "date": "2019.10.20", "title": "По-чист въздух за Перник тази зима"}
{"url": "https://standartnews.com/regionalni/patriarkht-e-pocheten-grazhdanin-na-pernik-404420.html", "text": "  Предложението бе на инициативен комитет, оглавяван от областния управител Ирена Соколова. То е съпроводено с подписка, под която стоят имената на президента Георги Първанов, двукратният олимпийски шампион Боян Радев, журналиста Бойко Василев, политици, общественици, бизнесмени, духовници, предаде БНР. „С голяма благодарност и с признателност, за оценката, която се дава за моите скромни трудове. Затова аз ги приемам с благодарност. И ще пожелая молитвено занапред със застъпничеството на Св. Иван Рилски- нашият национален светец, да бъде всичко така както добрите българи биха подредили своя живот\", каза патриарх Неофит.  ", "date": "2019.10.20", "title": "Патриархът   е почетен гражданин на Перник"}
{"url": "https://standartnews.com/kultura/lambo-psuva-znachi-e-po-dobre-404444.html", "text": "„Ламбо псува – значи е по-добре“, шегуват се с облекчение и оптимизъм хората от най-близкото обкръжение на Стефан Данаилов и чукат на дърво. Големият актьор, който все още е в реанимацията на Военно-медицинска академия, където денонощно е под зоркото око на доктори с по няколко титли, засега говорел с малко по-дрезгав от традиционния си тембър – естествен резултат от процедурата, в която се използват тръби в помощ на дишането. Ламбо обаче вече на воля изпробвал възможностите на гласа си и давал разпореждания по различни теми на племенницата си Росица Обрешкова и на по-големия си син – Росен Цанков.  Днес, неделя, професорът, посреща и по-малкия - Владимир. Влади Данаилов пристига от Америка, където остана да живее, след като майка му, кинозвездата Ирен Кривошиева, избра да се завърне в родината. Данаилов младши, който за последно беше в София с жена си Виктория за премиерата на баща си в „Актрисата“, съвсем стратегически идва точно сега. „Ако беше дошъл миналата седмица, когато ситуацията беше в силно тревожен пик,  Ламбо щеше да реши, че момчето му едва ли не идва да се сбогува с него и можеше все пак да се постресне, въпреки че нито за миг не е изпадал в паника и е категоричен, че за пореден път ще надмогне здравословната краза. Така че сега Влади пристига тъкмо на време, за да му покаже любовта си и да го нахъси за по-бързо съвземане“, казаха още близките на Мастера. Владимир, който учи медицина в САЩ, е в разгара на лекции и упражнения, но въпреки това е помолил преподавателите си да го освободят за кратко, за да прелети до София и вече съвсем на живо да вдъхне оптимизъм на татко си, след като през седмицата писа бойки призиви към в социалните мрежи. Засега в реанимацията на ВМА допускат само членовете на семейството, Росица Обрешкова и Росен Цанков, а към тях ще се присъедини и Влади Данаилов. Докторите обаче били доста ядосани, когато разбрали, че от болницата им изтича информация за Ламбо, която мълниеносно се разпространява из така наречените „жълти“ сайтове в доста волнодумен вариант. Тъкмо се канели да направят бързо разследване и ако се налага, да ограничат ползването на телефони, когато станало ясно, че един от пациентите разказва по жицата какво се случва с любимеца на народа.  „Ламбо има нужда от спокойствие, а ние нямаме необходимост от излишен пи ар“, са категорични лекарите от ВМА. От колегите и приятелите на Стефан Данаилов в самото начало на хоспитализирането му във ВМА пръв е успял да си уреди влизане при него Мариус Донкин. Ламбо и шефът на Народния са бойни другари от десетилетия, а техният съвместен хит „Енигматични вариации“ на Ерик Еманюел Шмид е сред най-добрите БГ спектакли на всички времена. Бандата на Ламбо, както самият той нарича екипа на „Актрисата“, очаква с нетърпение мига, в който ще го преместят от реанимацията в самостоятелна стая. Тогава ще могат да общуват с него не само по телефона, но и да го видят поне за малко. Всички представления на хитовия спектакъл, естествено, са отложени. Както вече каза пред „Стандарт“ продуцентът Кирил Кирилов, на никой и за секунда не му е минавала през ума идеята дубльор да замести Стефан Данаилов в постановката. Турнето из България за милионен път доказа, че той е единствен и неповторим и може да въодушеви хиляди – талант, от който БСП тотално се възползва от много петилетки насам. Да припомним, че голямата заслуга за премиерата на „Актрисата“ е на Аня Пенчева. Тя доста време търсеше драматургична творба, в която да има персонаж специално за Ламбо. А след като я откри, й трябваха само няколко часа, за да убеди Стефан Данаилов, че всички очакват завръщането му на сцената. Феноменалната обиколка на „Актрисата“ из България и препълнените до козирката зали вдъхнаха страхотен адреналин и енергия на Мастера. Но излизането му пред феновете и  така желаното от него натоварване за ролята нямат нищо общо с проблема от последните две седмици, тръгнал от излив в белия дроб.                                                    ", "date": "2019.10.20", "title": "Ламбо псува – значи е по-добре"}
{"url": "https://standartnews.com/kultura/zheni-lecheva-chete-romana-si-v-plovdiv-404459.html", "text": "Жени Александрова-Лечева от Малък градски театър „Зад канала“ продължава да блести в новия спектакъл на Разград  „Мене ме,  мамо, змей люби“ на Иглика Пеева по П. Ю. Тодоров.   В мюзикъла, който гастролира из България, звучат автентични фолклорни бисери в аранжимент на Левон Манукян, който е на чело и на симфоничния оркестър. Сред другите звезди, които пеят, танцуват и актьорстват в постановката, са Петя Буюклиева, Коцето-Калки, Радосвета Йовкова от „Филип Кутев“ и, естествено, целият състав на театрално-музикалната трупа. Режисьор е професор Александър Илиев.  Докато репетира като Цена, съпругата на Иван Лечев постига чудесна хармония с Левон Манукян и вече са готови с нов проект - коледни рок концерти, в които ще се развихрят класичката Милена и компания.  Жени, която отдавна не си поставя граници в жанровете, е винаги готова за всевъзможни арт приключения. Досега е преминала през кажи-речи всички стилове в музиката – и изненадани няма, тъй като гласът й е великолепен. При едно от традиционните му обаждания от съответната точка на света, където е на турне с „Фондацията“, Иван Лечев е информиран от съпругата си: „Пиша поп фолк парче“. Това е поредната задача на Жени в документалните „Поп фолк хроники“ на „Зад канала“, където тя играе тематична певица и изпълнява собствената си продукция.   „След комунистическите времена, когато всичко е било затворено и сковано, всички се отприщват и не знаят какво да правят – със себе си, със свободата си, с парите си. Трябвало е да избият напрежението - стигайки дори и до крайности“, е нейната версия за появата на поп фолка през 90-те.  Като контрапункт – 12 години трупата на Бина Харалампиева триумфира с „Ритъм енд блус“ на незабравимия Румен Цонев, чиито дух сякаш се усеща над сцената. „Благодарна съм на Иван, че стои зад всички мои превъплъщения“, категорична е Жени. Защото тя нито за миг не спира да се труди и като писателка, участва и в проекти, посветени на литературата.  На 23 октомври от 16, 30 часа в двора на училището „Христо Г. Данов” в Пловдив /при лошо време в „Колодрума”/ тя ще чете откъси от дебютния си детски роман „Тайният ключ или приключенията на Тит и Ярмина“. Тогава актрисата, Стефан Вълдобрев и „Обичайните заподозрени” ще се включат в акцията за насърчаване на детското четене „Разказвачът на приказки представя…”.  Популярните музиканти не само ще свирят за учениците под тепетата - Вълдобрев, Иван Лечев, Веселин Веселинов-Еко, Стоян Янкулов-Стунджи и Мирослав Иванов ще споделят с хлапетата и тийнейджърите заглавията на любими книги, ще си спомнят любими герои и автори и как те са им повлияли. Събраните средства от концерта „Билет срещу книга” – цената е 25 лева за дете и родител, като, както подсказва мотото, срещу тези пари всеки невръстен меломан получава адекватно за възрастта му томче - ще бъдат използвани за училищни библиотеки. “Разказвачът на приказки представя” от 2 години работи с 32 учебни заведения в Пловдив – от подготвителна група до прогимназия и вече над 60 родни автори са се срещали на живо с малките си почитатели в Пловдив и околностите. „Запознах се с Разказва на приказки - Константин Кирил Иванов, и веднага ми стана ясно, че всичко, което прави той, е супер интересно и безкрайно полезно. Още повече че на неговите събития децата усещат литературата по съвсем различен начин – не като в час по литература или като при разговорите с родителите, които им обясняват, че имат задължителен списък за четене“, коментира Жени Лечева.     ", "date": "2019.10.20", "title": "Жени Лечева чете романа си в Пловдив"}
{"url": "https://standartnews.com/kultura/900-na-kraka-pred-mikhail-petrov-404464.html", "text": "900 аплодираха на крака Михаил Петров в Народния, където известният актьор празнува юбилей с режисьорския си спектакъл „Един безумен ден“.  Но голямата изненада беше монологът на Фигаро, за който самият той излезе под бурните овации на публиката. Ролята на прочутия френски герой е от най-известните в кариерата на Мишо, който от близо половин век е сред академичните асове. 15-минутно документално видео пък разкри акценти от 47-те сезона на Петров в имперската трупа. След финалните аплаузи зам.министърът на културата Румен Димитров поднесе на рожденика престижна награда за приноса му в развитието на изкуството и родния театър. Страхотно вълнуващо писмо бе прочетено и от шефа на Народния Мариус Донкин. След многото букети Михаил Петров просълзи цялата зала. Той припомни, че финикийските знаци, които биха били използвани за юбилейни подаръци и цветя, е по-добре да отидат при Вероника Янакиева – млада актриса, която има нужда от олекотена спортна количка, за да се предвижва по-лесно в представленията. Той решил да я подкрепи, след като видял нейно страхотно изпълнение в Ютюб.    Разбира се, Мишо не пропусна да благодари на съпругата си Нана – муза и стълб в живота и възходящата му кариера. Топ артистът, който е познат с финото си чувство за хумор, неотдавна създаде лична страница във Фейсбук, където написа: „Здравейте! Аз съм Михаил Петров. Актьорът, режисьорът, съпругът, бащата, дядото, тенисистът и т.н. - дейности, с които вярвам, се справям с желание и отговорност. Понякога имам усещането, че съм в Народен театър „Иван Вазов” от мезозойската ера. Поведението и манталитетът ми обаче, са като на \"заловен революционер\", който и под дулото на револвера няма да признае на колко години е всъщност. Достатъчно зрял съм, за да знам на този етап „колко е важно да бъдем сериозни” и да се позабавляваме“. Неслучайно купонът под покрива на Народния бе огласен от още ръкопляскани и „Многая лета“. Целият състав на „Един безумен ден“ редеше мили жестове към рожденика. Сред първите дами, които го разцелуваха след представлението, беше Аня Пенчева. Двамата са страхотен дует в „Аз плащам“ – един от юбилейните хитове, който ще се завърти на 24 октомври, и са верни бойни другари през десетилетията заедно в Народния.           Михаил Петров – баща и син Аня Пенчева и съпругът й Ивайло Караньотов са стари приятели с рожденика и семейството му    ", "date": "2019.10.20", "title": "900 на крака пред Михаил Петров"}
{"url": "https://standartnews.com/sport/mri-s-prva-titla-na-singl-ot-30-mesetsa-404500.html", "text": "Шотландецът Анди Мъри официално се завърна сред най-добрите в професионалния тур. Бившият №1 в света победи Стан Вавринка с 2:1 сета и спечели титлата от турнира на твърди кортове в Антверпен, който е от категория АТП 250. За Мъри това е първи трофей от 2 години и половина насам. \r\nМъри загуби първия сет с 3:6, но успя да направи обрат, печелейки следващите 2 части с 6:4, 6:4 след близо два часа и половина игра. \r\nОсобено впечатляващ е фактът, че шотландецът изоставаше със сет и пробив във втория, но въпреки това успя да намери сили да пребори опитния си опонент. \r\n„Този триумф означава много за мен. Последните няколко години бяха изключително трудни. И двамата със Стан имахме проблеми с контузии. Невероятно е, че след всичко това двамата отново се срещнахме във финален мач. Беше невероятно. Не очаквах, че ще мога да играя във финал толкова скоро и затова съм повече от щастлив“, коментира след срещата Мъри.", "date": "2019.10.20", "title": "Мъри с първа титла на сингъл от 30 месеца"}
{"url": "https://standartnews.com/sport/blgarin-specheli-svetovnata-titla-po-dzhudo-404475.html", "text": "Ивайло Иванов донесе първия златен медал за България от седмите военни световни игри, които се провеждат в У Хан, Китай. В първа среща, фаза 1/16 финали в категория 81 килограма на турнира по джудо българинът победи с „ипон“ Джон Мвале (Замбия).  В 1/8 финалите европейският ни шампион с лекота още в първата минута победи отново с „ипон“ Авделал Мохамед (Египет). В четвъртфиналите българинът се справи с Заболс Кризсан (Унгария) като записа трети успех с „ипон“.  Четвъртият „ипон“ изпрати Иванов в битката за златото, като в полуфинала не даде никакъв шанс на поляка Лукаш Блач. Във финалната среща Ивайло Иванов победи с „вадзари“ и италианеца Андрея Регис и спечели титлата в категорията. Бронзовите медали станаха притежание на Хайдаят Хейдаров  (Азербайджан) и Хо Ли Сунг (Корея).", "date": "2019.10.20", "title": "Българин спечели световната титла по джудо"}
{"url": "https://standartnews.com/sport/livrpul-prodlzhava-bez-zaguba-v-angliya-404497.html", "text": "Манчестър Юнайтед и Ливърпул завършиха 1:1 в среща от 9-ия кръг на английската Висша лига по футбол. Това бяха първите загубени точки на лидерът в класирането Ливърпул от началото на сезона. Двата отбора си размениха по няколко опасни атаки, за да дойде 36-ата минута, когато домакините поведоха в резултата с гол на Рашфорд. Дивок Ориги загуби топката в центъра, тя стигна до Джеймс отдясно. Неговото центриране бе перфектно и Рашфорд засече топката за 1:0. Ситуацията, при която Ориги загуби топката, бе разглеждана с ВАР поради съмнения за нарушение, но такова нямаше и попадението бе зачетено. Малко преди почивката попадение на Ливърпул бе отменено след намесата на системата за видеоповторения. Садио Мане овладя топката и преодоля Линдельоф, като прати топката в мрежата. Повторенията обаче показаха, че сенегалецът игра с ръка при овладяването и голът не бе зачетен. След почивката Ливърпул имаше огромно преимущество при владеенето на топката, но успя да изравни едва 5 минути преди края с гол на Лалана. Звездата на Ливърпул Мохамед Салах остана извън групата, след като не успя да се възстанови от контузия, получена на мача с Лестър преди две седмици. фото ЕПА/БГНЕС", "date": "2019.10.20", "title": "Ливърпул продължава без загуба в Англия"}
{"url": "https://standartnews.com/sport/loko-pd-izlga-tsska-sofiya-404495.html", "text": "Локомотив (Пловдив) победи с 1:0 ЦСКА София, в дербито на 13-ия кръг на efbet Лига. В 16-ата минута Умарбаев успя да се пребори с четирима футболисти в червено на границата на наказателното поле и подаде към непокрития Томашевич, който с плътен шут отбеляза единствения гол. В 27-ата минута Димитър Илиев се разходи в наказателното поле на гостите и пусна успоредно на голлинията, като чудото спаси „червените“ от втори гол, тъй като трима играчи на Локомотив пропуснаха да вкарат на метър пред голлинията. В 33-ата минута Локо отново организира опасна атака след грешка на Мазику. Ожболт му отне топката, напредна фронтално срещу вратата на гостите и вместо да подаде към свой съотборник в голова позиция, реши да шутира от 20 метра, но Бусато изби. Малко преди края на полувремето Малинов изведе великолепно Соу сам срещу вратаря, но Луков спаси. Втората част започна с по-активна игра на гостите, а пропуски направиха Соу и Малинов. В 82-ата минута Локомотив  останаха с 10 човека след втори жълт картон на голмайстора Томашевич. \"Боби Михайлов за последно ни отряза главата, заяви един от шефовете в ЦСКА-София Стойчо Стоилов.", "date": "2019.10.20", "title": "Локо (Пд) излъга ЦСКА-София"}
{"url": "https://www.standartnews.com/sport/mri-s-prva-titla-na-singl-ot-30-mesetsa-404500.html", "text": "Шотландецът Анди Мъри официално се завърна сред най-добрите в професионалния тур. Бившият №1 в света победи Стан Вавринка с 2:1 сета и спечели титлата от турнира на твърди кортове в Антверпен, който е от категория АТП 250. За Мъри това е първи трофей от 2 години и половина насам. \r\nМъри загуби първия сет с 3:6, но успя да направи обрат, печелейки следващите 2 части с 6:4, 6:4 след близо два часа и половина игра. \r\nОсобено впечатляващ е фактът, че шотландецът изоставаше със сет и пробив във втория, но въпреки това успя да намери сили да пребори опитния си опонент. \r\n„Този триумф означава много за мен. Последните няколко години бяха изключително трудни. И двамата със Стан имахме проблеми с контузии. Невероятно е, че след всичко това двамата отново се срещнахме във финален мач. Беше невероятно. Не очаквах, че ще мога да играя във финал толкова скоро и затова съм повече от щастлив“, коментира след срещата Мъри.", "date": "2019.10.20", "title": "Мъри с първа титла на сингъл от 30 месеца"}
{"url": "https://www.standartnews.com/sport/blgarin-specheli-svetovnata-titla-po-dzhudo-404475.html", "text": "Ивайло Иванов донесе първия златен медал за България от седмите военни световни игри, които се провеждат в У Хан, Китай. В първа среща, фаза 1/16 финали в категория 81 килограма на турнира по джудо българинът победи с „ипон“ Джон Мвале (Замбия).  В 1/8 финалите европейският ни шампион с лекота още в първата минута победи отново с „ипон“ Авделал Мохамед (Египет). В четвъртфиналите българинът се справи с Заболс Кризсан (Унгария) като записа трети успех с „ипон“.  Четвъртият „ипон“ изпрати Иванов в битката за златото, като в полуфинала не даде никакъв шанс на поляка Лукаш Блач. Във финалната среща Ивайло Иванов победи с „вадзари“ и италианеца Андрея Регис и спечели титлата в категорията. Бронзовите медали станаха притежание на Хайдаят Хейдаров  (Азербайджан) и Хо Ли Сунг (Корея).", "date": "2019.10.20", "title": "Българин спечели световната титла по джудо"}
{"url": "https://www.standartnews.com/sport/loko-pd-izlga-tsska-sofiya-404495.html", "text": "Локомотив (Пловдив) победи с 1:0 ЦСКА София, в дербито на 13-ия кръг на efbet Лига. В 16-ата минута Умарбаев успя да се пребори с четирима футболисти в червено на границата на наказателното поле и подаде към непокрития Томашевич, който с плътен шут отбеляза единствения гол. В 27-ата минута Димитър Илиев се разходи в наказателното поле на гостите и пусна успоредно на голлинията, като чудото спаси „червените“ от втори гол, тъй като трима играчи на Локомотив пропуснаха да вкарат на метър пред голлинията. В 33-ата минута Локо отново организира опасна атака след грешка на Мазику. Ожболт му отне топката, напредна фронтално срещу вратата на гостите и вместо да подаде към свой съотборник в голова позиция, реши да шутира от 20 метра, но Бусато изби. Малко преди края на полувремето Малинов изведе великолепно Соу сам срещу вратаря, но Луков спаси. Втората част започна с по-активна игра на гостите, а пропуски направиха Соу и Малинов. В 82-ата минута Локомотив  останаха с 10 човека след втори жълт картон на голмайстора Томашевич. \"Боби Михайлов за последно ни отряза главата, заяви един от шефовете в ЦСКА-София Стойчо Стоилов.", "date": "2019.10.20", "title": "Локо (Пд) излъга ЦСКА-София"}
{"url": "https://www.standartnews.com/sport/livrpul-prodlzhava-bez-zaguba-v-angliya-404497.html", "text": "Манчестър Юнайтед и Ливърпул завършиха 1:1 в среща от 9-ия кръг на английската Висша лига по футбол. Това бяха първите загубени точки на лидерът в класирането Ливърпул от началото на сезона. Двата отбора си размениха по няколко опасни атаки, за да дойде 36-ата минута, когато домакините поведоха в резултата с гол на Рашфорд. Дивок Ориги загуби топката в центъра, тя стигна до Джеймс отдясно. Неговото центриране бе перфектно и Рашфорд засече топката за 1:0. Ситуацията, при която Ориги загуби топката, бе разглеждана с ВАР поради съмнения за нарушение, но такова нямаше и попадението бе зачетено. Малко преди почивката попадение на Ливърпул бе отменено след намесата на системата за видеоповторения. Садио Мане овладя топката и преодоля Линдельоф, като прати топката в мрежата. Повторенията обаче показаха, че сенегалецът игра с ръка при овладяването и голът не бе зачетен. След почивката Ливърпул имаше огромно преимущество при владеенето на топката, но успя да изравни едва 5 минути преди края с гол на Лалана. Звездата на Ливърпул Мохамед Салах остана извън групата, след като не успя да се възстанови от контузия, получена на мача с Лестър преди две седмици. фото ЕПА/БГНЕС", "date": "2019.10.20", "title": "Ливърпул продължава без загуба в Англия"}
{"url": "https://standartnews.com/biznes/remontirat-chast-ot-ptya-mezdra-roman-404454.html", "text": "Започна работата по 4-километров участък от третокласния път Мездра-Роман в отсечката между Мездра и село Горна Кремена. Това стана ясно при инспекция на част от републиканската пътна мрежа във Врачанска област, която направи министърът на регионалното развитие и благоустройството Петя Аврамова. В проверката се включиха и управителят на фирмата - изпълнител \"Пътинженеринг-М\" Тони Петров, директорът на ОПУ Враца Веселин Николов, техническият ръководител на обекта и служители на областното пътно управление, отговарящи за района. За ремонта на този участък са осигурени над 2,8 млн. лв. по програмата за текущ ремонт и поддържане от бюджета на АПИ. Предвижда се изпълнение на изцяло нова конструкция на пътното тяло, изграждане на банкети, канавки, както и дренажна система. До началото на зимния сезон се очаква ремонтът на участъка да бъде изцяло приключен, обещаха от строителната фирма.  „За ремонтните дейности на 27,6 км от третокласния път Мездра – Роман има изготвен технологичен проект, който е одобрен“, обясни регионалният министър и допълни, че индикативната стойност на ремонтните дейности е 16 млн. лв. Срокът за изпълнение е до края на следващата година. До края на април следващата година ще приключи ремонта на част от пътя Софрониево – Бутан, стана ясно при днешната проверка на министър Аврамова. В момента се извършват превантивни ремонтни дейности на 6,3 км от третокласния път, които стартираха още през месец май тази година. За тях са осигурени почти 660 хил. лв. от бюджета на Агенция „Пътна инфраструктура“.  В рамките на ремонтните дейности се предвижда изсичане на храсти и млада гора в обхвата на републиканския път, изпълнение на отводнителни мероприятия, частични ремонти на пътната настилка. Ремонт се прави и на мостовото съоръжение над река Огоста, което е строено 1966-та година. Ще бъдат подменени дилатационни фуги на моста, тротоарни конзоли и парапет за пешеходци. Ремонтът на моста трябва да приключи преди зимния сезон, увериха от фирмата – изпълнител. Временно, поради повреда на основна строителна машина работата е била спряна, но повредата е отстранена и ремонтните дейности на пътя продължават.", "date": "2019.10.20", "title": "Ремонтират част от пътя Мездра-Роман"}
{"url": "https://standartnews.com/biznes/po-slaba-rekolta-ot-tsarevitsa-i-slnchogled-v-loveshko-404439.html", "text": "По-слаба реколта с 30 процента от царевица отчитат земеделските стопани в Ловешко в сравнение с миналогодишната. Средният добив от царевица тази година е по-малко от 500 кг от декар, при 705 кг  за 2018 г, съобщава БНР. Освен това около 10 на сто от засетите площи с царевица са пропаднали вследствие на обилните дъждове и градушките в началото на лятото. Значително по-слаби тази година са добивите и от слънчоглед - под 200 кг от декар, което е с близо 50 кг от декар по-малко от предходната. Заради сухото есенно време се бави сеитбата на пшеница, ечемик и маслодайна рапица в региона.", "date": "2019.10.20", "title": "По-слаба реколта от царевица и слънчоглед  в Ловешко"}
{"url": "https://standartnews.com/biznes/fermerski-festival-pred-khrama-aleksandr-nevski-404433.html", "text": "Над 100 фермери от цялата страна ще участват в поредния Национален фермерски фестивал тази неделя от 11 до 18 часа пред храма-паметник „Александър Невски” в столицата. Те ще предложат на купувачите всичко необходимо за трапезата и домашно приготвени храни и напитки, типични за сезона. Наскоро общинските съветници в София гласуваха  всеки месец да се организира национален фермерски пазар на ул. \"Оборище\". Освен производители от цялата страна, които ще предложат най-доброто от продукцията им за сезона, ще има арт зона и козметика, традиции и занаяти, музика, тематични работилници. Експерти от фонд „Земеделие” пък ще използват случая, за да представят новите мерки за финансиране на пчеларите по Националната програма по пчеларство за периода 2020-2022 г. На щанда на ДФЗ от 13 до 15 ч. земеделските производители ще бъдат информирани на място за възможностите за кандидатстване, пише TrafficNews. На заинтересованите фермери ще бъдат раздадени и информационни материали. Програмата за пчеларство за тригодишния период 2020 – 2022 г. е с общ бюджет 19 199 412 лв. или по 6.4 млн. лв. за всяка година. До края на годината предстоят още два фермерски фестивала - на 24 ноември и 15 декември.", "date": "2019.10.20", "title": "Фермерски фестивал пред храма „Александър Невски”"}
{"url": "https://standartnews.com/biznes/nestandartni-stoki-riskuvat-zhivota-ni-404453.html", "text": "Безопасността на стоките се гарантира от държавно определени стандарти и когато те не се спазват има риск за живота ни. За съжаление има търговци, които не се съобразяват с изискванията за сигурни стоки, заяви пред телевизия Bulgaria ON AIR председателят на Комисията за защита на потребителите Димитър Маргаритов. „Тези стандарти не са някаква самоцел. В резултат на продължителни практически изпитвания е установено по какъв начин трябва да бъде конструиран даден предмет в зависимост от предназначението му, за да не крие рискове за живота и здравето на хората изобщо и на децата – в частност“, подчерта Маргаритов. „Понеже в България действат доста добре формулирани и подробни стандарти, се случва така че се попада на стоки, които не отговарят на изискванията им. Има различни видове рискове – от порязване, задушаване и т.н. Има рискове за живота, за здраве“, добави той. „За всяка стока, която би могла да бъде опасна, това се преценява и то по един изключително точно регламентиран начин – в акредитирани лаборатории или от вещи лица, които са оторизирани да правят тази оценка. Затова дори тогава, когато липсва един документ, от който да става ясно, че е направено съответното изпитване в лабораторни условия или експертизи и тази стока отговаря на стандарта за безопасност, тя не бива допускана изобщо на пазара и по-честите случаи, при които ние задържаме такива стоки, са действително на границата, а не в търговските обекти“, посочи председателят на КЗП. „Търговецът трябва да е наясно какво е действащото законодателство, кои са стандартите, на които трябва да отговарят съответните групи стоки, които той внася от държави извън Европейския съюз, където е възможно да важат други правила. Една стока може да бъде опасна съобразно действащото в ЕС законодателство, но в трети страни тя да се продава, защото там има други стандарти“, каза още той. „Има значение и възрастовата група, за която са предназначени облеклата. Единият от възможните рискове е свързан с лесното откъсване на дребни елементи, които обикновено са прикрепени по недостатъчно траен начин върху дрехата и могат да се отделят“, разясни председателят на КЗП. „Същевременно трябва да споменем и една друга голяма група рискове, свързани с т. нар. връзки със свободни краища и шнурове – закачване за транспортно средство, за велосипед, за така модерните напоследък тротинетки, което дори и за по-големи деца може да крие опасност от нараняване, обърна внимание той. При имитиращите храни стоки опасността се крие в това, че те или части от тях могат да бъдат погълнати от децата и да предизвикат задушаване. „Някои изключително сполучливо наподобяват плодове и зеленчуци и това може лесно да заблуди особено по-малко дете. Ние много често си мислим, че могат да причинят само някакви стомашни разстройства, но рисковете по-скоро са от задушаване, ако попадне в дихателните пътища елемент от тази стока“, посочи председателят на КЗП. Има и опасни стоки, от които удря ток. Например, пакетче с дъвки. „Произведено е от пластмаса. Тази част, която се подава, може да дръпнете. Примерно едно дете подава на друго да си вземе дъвка. И при дърпането се получава удар от ток. Понеже съм го изпробвал и върху себе си, мога да кажа, че не само че не е приятно, но действително токът е доста силен импулс и не само уплахата може да бъде рискът, който се появява“, обясни Маргаритов. Запалките с необичаен външен вид могат да изненадат с неочаквано възпроизвеждане на пламък от най-неподозирани места. Маргаритов даде пример със запалка във формата на мобилен телефон: „Конструирана е по такъв начин, че не отговаря на стандарта – когато приплъзнете капачето, пламъкът може да се озове в ръката Ви. Ако не знаете и се опитате да извлечете този пламък, вероятността, когато запалите, той да изгори ръката Ви, е много голяма.“ Председателят на КЗП припомни, че ако потребител закупи опасна стока, има право да я върне, а търговецът е длъжен да му възстанови заплатените за нея пари и да унищожи всички налични при него количества.", "date": "2019.10.20", "title": "\"Нестандартни\" стоки рискуват живота ни"}
{"url": "https://standartnews.com/biznes/politiko-kristalina-e-nay-vliyatelnata-zhena-vv-vashington-404485.html", "text": "\"Посрещнете най-влиятелната жена във Вашингтон, която не се казва Нанси\". С това заглавие излиза днес изданието \"Политико\" и публикува голяма статия за новия управляващ директор на Международния валутен фонд (МВФ) Кристалина Георгиева и предизвикателствата, които я чакат на този пост. Изданието отбелязва, че новият шеф на МВФ трябва да обедини света в момент, в който водещите икономики спорят относно глобалното икономическо забавяне и вдъхновената от Тръмп търговска война. Свикнете да произнасяте името Кристалина Георгиева. Тя е най-влиятелната жена във Вашингтон, която не се казва Нанси, пише \"Политико\" и отбелязва, че новата й позицията върви ръка за ръка с изключително сериозни предизвикателства. Сред трудностите за преодоляване, изброени от изданието, са забавянето на световния икономически растеж в 90 процента от света, задаваща се рецесия, забавяне на търговията на фона на американско-китайския търговски конфликт и несигурността около Брекзита. Освен това, отбелязва изданието, \"членовете на МВФ\" не са съгласни по много въпроси - от това как да подкрепят растежа до това как да бъдат управлявани. А управлението на Георгиева вероятно допълнително ще ги извади от зоната на комфорт, според изданието. Георгиева иска да отдалечи Фонда от традиционните му корени и да се занимава с \"човешката сигурност\" (любима фраза на Георгиева), да предоставя превантивни икономически грижи, а не наказателно икономическо лечение. На практика това означава да се подкрепи равенството между половете, да се насърчат зелените инвестиции и да се хармонизират световните институции, каза пред \"Политико\" ирландският финансов министър Паскал Донъхоу. Макар Георгиева да иска да разшири дневния ред на МВФ, всъщност тя ще има по-малко пространство за маневри, отколкото на предишния си ръководен пост в Световната банка, пише изданието. Георгиева ще трябва да се справи с изпълнителния съвет на МВФ и с доволния персонал на Фонда, който до голяма степен се ползва от освободени от данъци заплати и удобно работно време, допълва \"Политико\". Изданието отбелязва още, че Георгиева е доктор по икономика и има 30-годишен стаж в световни и регионални институции като Световната банка, ООН и ЕС. Според \"Политико\" управляващият директор на МВФ ще трябва да активизира личните си връзки с лидери като Владимир Путин, Нарендра Моди, Ангела Меркел и Еманюел Макрон, за да засили влиянието на МВФ. За да се разбере програмата на Георгиева и съюзниците, с които тя ще работи, означава да се разбере по-конкретно Франция, която е оглавявала МВФ през 49 от последните 56 години, възприемайки поста почти като неин собствен, отбелязва изданието. \"Политико\" припомня тук, че Франция е оказала огромна подкрепа за кандидатурата на Георгиева за ръководител на Фонда. Френското правителство споделя холистичните виждания на Георгиева как да задвижи растежа - с инвестиции в жените, зелена икономика и дигитална революция, пише \"Политико\", допълвайки, че Кристалина Георгиева и Франция ще имат общ дневен ред през 2020 година и след това, но за да има успех само Франция няма да е достатъчна на Георгиева. Според изданието тя ще се нуждае от американски съюзници и вече има някои като Иванка Тръмп и президента на Световната банка Дейвид Малпас в допълнение към връзките, които тя е установила в администрациите на президентите Буш и Обама. Георгиева и американската администрация вече имат съвпадения във възгледите за равенството на половете, отбелязва изданието. Според \"Политико\" най-голямо напрежение между САЩ и управляващия директор на МВФ може да породи политиката за борба с климатичните промени. Георгиева използва някои от първите си появи на срещите на МВФ тази седмица, за да обяви, че климатичните рискове скоро ще бъдат интегрирани в икономическия надзор и препоръките на МВФ, отбелязва изданието. Според \"Политико\" най-трудната задача от всички пред Кристалина Георгиева може да се окаже Китай, който е недоволен от нежеланието на развитите икономики да предоставят на нововъзникващите икономики по-голямо влияние в сложната система за гласуване на МВФ и на този фон Пекин развива собствени инфраструктурни проекти и инвестиционни банки през последните пет години. Самир Сюлейманов, ръководител на отдела за стратегически инициативи в Световната банка, посочва, че макар Кристалина Георгиева \"разбира се, да има собствени възгледи\", нейната специална сила е да намира заслужаваща доверие обща позиция. Това, за което няма талант Георгиева, е да понася глупаци и тези, които се опитват на нарушат и преиначат правилата, отбелязва изданието. \"Политико\" допълва още, че под милата усмивка на българката и позитивния, любезен начин на говорене се крие желязна воля. ", "date": "2019.10.20", "title": "Кристалина е най-влиятелната жена във Вашингтон"}
