{"url": "https://standartnews.com/svyat/strogi-pravila-za-planinarite-v-germaniya-399676.html", "text": "Планинарите, които преминават през германските алпийски пасища, ще трябва да спазват по-строги правила. Причината – селфитата и снимките, които туристите си правят на поляните, дразнят кравите и случаите на нападнати от животни хора зачестяват. Затова в районите, където се отглеждат стадата, бяха поставени предупредителни табели с надписи: „Внимание, пасящи животни“, „Моля, спазвайте дистанция“, „Кучетата трябва да бъдат водени на каишка“, защото понякога майките крави отчаяно защитават своите телета и нападат кучетата. Подобни правила за поведение на туристите вече официално влязоха в сила в съседна Австрия, където властите решиха да променят и гражданско-процесуалния кодекс, така че при инциденти да не бъдат държани отговорни само собствениците на селскостопанските животни, а също и туристите, ако не съблюдават правилата.", "date": "2019.08.18", "title": "Строги правила за планинарите в Германия"}
{"url": "https://standartnews.com/svyat/temperaturen-rekord-v-alyaska-399675.html", "text": "В Националното управление на океанските и атмосферните изследвания на САЩ (NOAA) съобщиха за максимална в историята на Арктика температура – плюс 34,8 градуса по Целзий, предаде Gizmodo, цитирано от Канал 3. Рекордът бил регистриран на 26 юли от шведската метеорологична станция Маркусвинс, която се намира в южния край на Полярния кръг. Такъв рекорд бе установен и в Аляска, което доведе до горски пожари и масова гибел на сьомгата. Освен това заради затоплянето ледът във водите на Аляска изчезна 6-8 седмици по-рано от обичайния срок. През февруари 2018 г. климатологът Зак Лабе от Калифорнийския университет в Ървайн разказа за ненормално затопляне в Гренландско море, в резултат на което средната арктическа температура по това време е била с 20 градуса над нормата.", "date": "2019.08.18", "title": "Температурен рекорд в Аляска"}
{"url": "https://standartnews.com/svyat/krvava-nedelya-tiyneydzhr-izkla-rodninite-si-v-rusiya-399652.html", "text": "16-годишнен непълнолетен заклал с брадва цялото си семейство в село Патрикеево, Уляновска област на Русия. Тимур убил майка си, баба си, дядо си, брат си и сестра си. След това излязъл на улицата, нанесъл си няколко рани с нож и скочил от кула, съобщава БГНЕС. Преди да посегне на семейството си, Тимур изпратил гласово съобщение на свой приятел, на когото разказал за плановете си. Казал, че не иска да убива баба си и дядо си, но щяло да се наложи, за да не се разстройват те от смъртта другите роднини. После убил майка си, брат си и сестра си. Следователите издирват приятеля, за да даде първите показания.", "date": "2019.08.18", "title": "Кърваво: Тийнейджър изкла роднините си в Русия"}
{"url": "https://standartnews.com/svyat/turtsiya-se-bori-za-folksvagen-ss-zbi-i-nokti-399672.html", "text": "Преди дни шефът на президентската дирекция за инвестициите Арда Ермут посочи предимствата на Турция пред България в състезанието за спечелването на завода. В интервю пред германския FAZ той заяви, че за страната му изграждането на новия завод не е само инвестиция, а носи и огромен символичен заряд. „Фолксваген“ е най-предпочитаната в Турция автомобилна марка, годишно там се купуват около 67 000 коли, посочи той. Кметицата на голямата община Айдън в Югозападна Турция Йозлем Черчиоглу пък се обърна с призив към депутатите от управляващата Партия на справедливостта и развитието да предприемат мерки и да се борят активно, за да не бъде избрана България за новия завод на „Фолксваген“. Черчиоглу е кмет от главната опозиционна Републиканска народна партия. Тя настоява на всяка цена заводът да бъде изграден на територията на общината, управлявана от нея. „Окончателният резултат още не е известен и е рано да се ядосваме. Трябва да се борим докрай и ще се преборим Германия да предпочете нас“, казва кметицата, цитирана от агенция IHA, съобщи OFFNews. Тя отбелязва изявленията на българския премиер Бойко Борисов и на президента Росен Плевнелиев, според които София ще предостави много по-добра оферта. „Ние защо да мълчим? Нашата община е в състояние да предостави далеч по-добри условия. Имаме чудесна инфраструктура за изграждането на новия завод и близо 4000 готови работници“, твърди Черчиоглу. Призив отправи и кметът на община Герменджик от провинция Айдън Фуат Йондеш. Според него общината му е „географски, стратегически и логистично най-подходяща за завода на „Фолксваген“ и в никакъв случай Турция не следва да изгуби проекта, за да отиде той в България“. „Готови сме да мобилизираме всички наши усилия и съоръжения за придобиването на този толкова голям проект, важен от икономическа гледна точка. Районът ни има всички условия за изграждането на завода и е най-големият и подходящ кандидат“, твърди той. Йондеш посочва, че общината е готова да дари земята в промишлената зона, създадена специално за подобна инвестиция. Той подчертава важността на логистиката и стратегическото разположение на района си. „Най-важното условие за изграждането на завода е мястото, на което се намираме, което е на ключов маршрут за транспортиране. Ние сме разположени на кръстопътя на всички пътища – тук минават всички железници, до нас са две летища и морето. Това ни дава огромно предимство по отношение на логистиката“, коментира той. Освен това общината му е взела решение за изграждането на нова жп линия към специалната индустриална зона, която да улесни компанията да доставя части и продукти от и до пристанищата. Вероятно през ноември т.г. автомобилната компания ще вземе окончателното си решение за избора на мястото за проекта.", "date": "2019.08.18", "title": "Кметове в Турция се накокошиниха за завода на VW"}
{"url": "https://standartnews.com/svyat/poreden-den-na-protesti-v-khonkong-399667.html", "text": "Хиляди протестиращи се включиха в поредната демонстрация в Хонконг. Те се събраха пред сградата на правителството и я осветиха с лазерни показалки. По-рано десетки хиляди демонстранти окупираха основен път в централната част и спонтанно проведоха шествие. Полицията беше дала разрешение за митинга, но не и за последвалия поход. Въпреки това демонстрантите изпълниха улиците, настоявайки за избирателни реформи и независимо разследване за предпологаема полицейска жестокост. Те също така са твърдо решени да покажат на правителството, че няма да се откажат от исканията си, едно от които е официалното оттегляне на законопроекта, позволяващ екстрадиция на хора в континентален Китай. Недоволството продължава вече 11 седмица. Организаторите се надяват протестът да протече без ексцесии, след като предишните бяха съпроводени с насилие между крайни протестиращи и полицията.", "date": "2019.08.18", "title": "Пореден ден на протести в Хонконг"}
{"url": "https://standartnews.com/svyat/zastrelyakha-servitor-zaksnyal-s-porchkata-399673.html", "text": "Клиент застреля сервитьор в заведение в предградията на Париж, вероятно вбесен, че трябвало да чака дълго за поръчания сандвич, съобщи АФП. Колегите на убития повикали полиция, след като мъжът бил улучен с пистолет в рамото в Ноази льо Гран, източно от Париж. Убиецът, който според очевидец се вбесил, защото „сандвичът му не бе готов достатъчно бързо“, избягал. Полицията започна разследване за убийство. Шокираните местни жители се събраха пред заведението за пици и сандвичи. „Той бе убит заради един сандвич?“, запита невярващ един от тях. „Много е тъжно, това е тих и спокоен ресторант, без никакви проблеми. Отвори едва преди няколко месеца“, сподели 29-годишна съседка. Според други обаче районът се слави с висока престъпност, продажба на наркотици и пиянски изцепки.", "date": "2019.08.18", "title": "Застреляха сервитьор, закъснял с поръчката"}
{"url": "https://standartnews.com/svyat/v-turtsiya-zalovikha-330-nelegalni-emigranti-399666.html", "text": "Турските сили за сигурност заловиха общо 330 нелегални емигранти в област Чанаккале, съобщи БНР. Те били заловени при 7 отделни операции. Емигрантите се опитвали да достигнат до гръцкия остров Мидилли с гумени лодки. Сред задържаните има афганистанци, палестинци и сирийци. Задържаните са предадени на Центъра за обратно връщане на чужденци и ще бъдат изпратени в родните им страни. При пътни проверки в южната тракийска област Текирдаг тази нощ са били задържани три транспортни средства, превозващи други общо 75 нелегални емигранти от Афганистан, Бангладеш и Пакистан. Вчера в четири района в област Измир бяха задържани 186 нелегални емигранти от различни страни от Азия и Африка. Всички те използват подходящите метеорологични условия, за да се опитат да се прехвърлят по море в Гърция.", "date": "2019.08.18", "title": "В Турция заловиха 330 нелегални емигранти"}
{"url": "https://www.standartnews.com/sport/vtori-medal-za-ansambla-v-minsk-399657.html", "text": "Ден след като спечели среброто в многобоя, българският ансамбъл по художествена гимнастика извоюва и бронзовите медали във финала с 5 топки на световната чалъндж купа в Минск. Момичетата на Весела Димитрова отново, както и вчера, играха великолепно и получиха неимоверно високата оценка 29.450. Това обаче не стигна на ансамбъла ни за повече от бронза на този финал. Италианките станаха първи с оценка 29.800, а руският ансамбъл грабна среброто със същата оценка като нашата, но с една десета по-висока оценка в изпълнение. Предстои и финалът при смесените съчетания. В индивидуалната надпревара Боряна Калейн остана на 4-о място във финала на топка. Нейният резултат е 22.550 и четвърто място в крайното класиране във финала на топка. Златният медал е за рускинята Дина Аверина с 23.600. На второ място и със сребърния медал остана сестра й Aрина Аверина с 23.200 точки. Бронзовият медал е за Линой Ашрам (Израел) с 22.900. На бухпалки Калейн зае шестата позиция с оценка 21.650. Победителка е Дина Аверина  с 23.500, пред Линой Ашрам 23.400 и Арина Аверина 22.700 точки. На лента Боряна допусна грешки и получи оценка 17.750, отредила й седмото място. И тук спечели Дина Аверина с резултат  22.150, пред сестра й Арина 21.850 и италианката Милена Балдасари 21.600. Шампионка на обръч стана Линой Ашрам с 23.500 точки. Рускините Арина и Дина Аверини взеха среброто и бронза, съответно с 23,450 точки и 23.100. На този уред българките не участваха.", "date": "2019.08.18", "title": "Втори медал за ансамбъла в Минск"}
{"url": "https://standartnews.com/kultura/malin-krstev-bilalov-i-yurukov-sbirat-fenki-v-sozopol-399639.html", "text": "„Аполония“ празнува пореден юбилей – празниците на изкуствата отбелязват издание № 35 с маратон на музите. От 29 август до 7 септември събития от всички жанрове ще изкушават в Созопол познавачи и лаици. Някои от най-прославените жреци на сцената всяка вечер ще приемат овациите на запленените от Талия и Мелпомена. Представленията по традиция са в читалище „Отец Паисий“. На 30 август е мюзикълът „Алиса в Огледалния свят“ по романа на Луис Карол на режисьора  Бисерка Колевска, хореографа Жасмина Стоянова и вокалните педагози  Рози Караславова, Яна Балева, Елизабет Нешева.  В изключително амбициозния и мащабен проект на „Бон-бон“ участват над 50 деца между 4 и 15 години. Малък градски театър заковава интереса на 31 август с „Аз обичам, ти обичаш, тя обича“. Хитът на Теди Москов и Симон Шварц с музиката на Антони Дончев е вдъхновен от филма на Еторе Скола „Обичахме се толкова много“. На сцената се вихрят Малин Кръстев, Филип Аврамов, Владимир Зомбори, Каталин Старейшинска, Ирини Жамбонас, Иван Петрушинов... Те са трима най-добри приятели, влюбени в една жена в продължение на 30 години.  А тя коя е – и кого от тях обича? Изобщо обича ли някого, или просто майсторски жонглира между тях. За нея всяка любов е единствена. „Няма нищо по-сложно! Няма нищо по-просто! Всички са италианци“, казва Теди Москов, който преди години специализира във Вечния град.  На другия ден, 1 септември, трупата „Зад канала“ рязко сменя блендата с „Празникът“ от Томас Винтерберг във версия на Явор Гърдев. Иван Бърнев играе перверзен баща, който събира нещастната си фамилия около юбилейна трапеза и се опитва да оправдае сексуални издевателства в миналото. Партнират му Бойко Кръстанов, Весела Бабинова, Анастасия Лютова... Кошмарът започва, след като синът, чиято сестра близначка наскоро се е самоубила, произнася реч, разкриваща страшни, чудовищни тайни, свързани с родителите му. До самия финал - и за героите, и за зрителите - остава въпросът какво се е случило в действителност и  доколко това, което човек смята, че го е сполетяло, е реален факт. На 2 септември гилдията чества Крикор Азарян – 85 години от рождението на професора и 10 от смъртта му. Театърът, който носи името му, представя „Чехов х 3“ на Антоанета Бачурова и Владимир Люцканов. Участват Меглена Караламбова, Бойка Велкова, Георги Новаков, Александра Сърчаджиева, Койна Русева, Николай Урумов, Малин Кръстев, Станка Калчева, Владимир Люцканов, Валентин Ганев, Мария Каварджикова, Деян Донков и Марин Янев. Заглавието е свързано с трилогията от Чехови пиеси, които режисьорът постави в последните години от живота си –  „Чайка“ в Армията, „Три сестри“ в Младежкия и „Вишнева градина“ в Народния. На 3 септември е ред на най-новото от афиша на „199“ – „Най-бързият часовник във вселената“. Действието се развива в Източен Лондон – в  необикновеното жилище на Кугар Глас, който е изплашен от непобедимото остаряване. Той е избрал винаги да бъде на 19 и често празнува рождения си ден. Всичко е много различно от това, което изглежда. Автор на пиесата е Филип Ридли – художник, сценарист и режисьор в киното, композитор на филмова музика, фотограф. Смятан е за основоположник на тематичното течение In-yer-face – „Направо в лицето“. На 4 септември „Възраждане“ се включва със „Защото на мама така й харесва“ на  Жолт Пожгаи, Лилия Абаджиева и Васил Абаджиев. Актьорите са Донка Аврамова-Бочева, Мариана Жикич, Анатоли Лазаров, Боян Младенов, Георги Златарев, Йордан Ръсин, Свежен Младенов... Аристократично италианско семейство се е събрало, за да почете паметта на най-малкия син, загинал при катастрофа.  Идва обаче тайнствен непознат, който разкрива лъжата, в която живеят всички. Става ясно, че  мнимият живот отдалечава от наистина важното, а социалните маски са пагубни за отношенията. „В непрестанната смяна на образа за себе си става все по-трудно да откриеш собствената си същност“, коментира Лилия Абаджиева. На 5 септември Деян Донков и Радина Кърджилова ще подгреят страстите с „Любовникът“ – режисьорския дебют на Донков в Народния. Странната, напрегната и интригуваща пиеса изследва тънкостите на съвременния брак. За външния свят Сара и Ричард са почтена конвенционална двойка от предградията. Зад затворените врати обаче те се радват на изненадващо споразумение: всеки ден докато Ричард е на работа, любовникът на Сара идва в къщата. Междувременно Ричард често посещава проститутка в града. И все пак двамата говорят открито един на друг за своите извънбрачни дела без ревност или гняв. Смях, сълзи и напрежение – съвсем по Харолд Пинтър. На 6 септември Созопол аплодира още един любовен дует – Михаил Билалов и Емануела Шкодрева в „Моята скъпа лейди“ на Израел Хоровиц. В спектакъла на Стилиян Петров зрителите ще станат на крака и за голямата Мария Стефанова. Американец пристига в Париж, за да получи наследството си. Но както обикновено се случва, всичко се оказва доста по-сложно. Защото зад всяка истина са скрити няколко други - повече или по-малко важни истини, а зад лицето на липсващата любов може би се крият нови любови. На 7 септември академиците предлагат класиката на своя драматург Яворов – „Когато гръм удари, как ехото заглъхва“ в интерпретация на Бина Харалампиева и Юрий Дачев с Дарин Ангелов, Иван Юруков, Теодора Духовникова... Последната, предсмъртна пиеса на Яворов, е създадена в тежко за България и за поета време. На фона на тези мрачни събития творбата му остава недооценена, въпреки че е силна нравствено-психологическа драма, сравнявана с тези на Ибсен. Какво се случва, когато в живота на едно семейство се върне човекът, който преди години е правил нежелана любов с жената и тя е родила неговия син на съпруга си.", "date": "2019.08.18", "title": "Малин Кръстев, Билалов и Юруков събират фенки в Созопол"}
{"url": "https://standartnews.com/kultura/porazenite-na-teodora-dimova-vrshchat-km-1944-a-399640.html", "text": "„Поразените“, дългоочакваният роман на Теодора Димова („Сиела”), ще бъде представен за първи път на 30 август на „Аполония“ в Художествената галерия на Созопол. За творбата ще говорят професор д-р Веселин Методиев и професор Михаил Неделчев. Известната писателка разказва историята на три жени и едно дете, които губят своите мъже и бащи, поразени от тоталитарния режим, установил се у нас чрез съветската окупация след преврата на 9 септември 1944 година. След като затвори 10-годишния обърнат цикъл, посветен на християнството с последната си книга – „Зове овцете си по име”, сега авторката ни връща към един от най-тъмните периоди  на нашата история. Нейните герои вървят в леденото февруарско утро към мястото, където са избити близките им. Вали сняг. Жените не говорят. Напомнят на черни мироносици, но не за да възвестят радостната вест, а за да видят ямата, където със сгурия са засипани телата на обичните им. Снегът не се задържа върху този черен кръг. Стопява се. Всичко наоколо е бяло, а този кръг остава черен… Теодора Димова коментира: „Ние всички, родените преди ’89-а и след нея, всички ние, които имаме нещо общо с България, сме поразени от тези събития така, както сме поразени от Чернобилската авария. Мащабът на пораженията тепърва започва да излиза наяве. Това е печално известно на всички ни. Но поразени ли са наистина „Поразените”? Това е въпросът, който ме тревожеше и утешаваше едновременно, докато пишех за трите жени и за това дете. В какво се изразява поражението и в какво победата? Свети апостол Павловата прочута фраза звучеше през цялото време в главата ми: „…силата ми се в немощ напълно проявява…”. Кой е по-силен в очите на Бога – този, който кротко плаче в себе си, или онзи, който безсрамно тържествува?”", "date": "2019.08.18", "title": "„Поразените” на Теодора Димова връщат към 1944-а"}
{"url": "https://standartnews.com/kultura/dzh-r-r-martin-ne-kharesvam-igra-na-tronove-399645.html", "text": "Джордж Р. Р. Мартин призна пред „The Guardian“, че не е фен на „Игра на тронове“. Писателят заяви, че финалът на култовата поредица бил доста фриволен и световната й слава попречила на творческия му процес. „Не харесвам сериала. Нещото, което трябвше да ме вдъхнови да побързам, всъщност ме забави. Когато сядах да пиша, се чувствах зле, защото дори и в добрите дни си казвах „Трябва да завърша цяла книга, а съм написал само 4 страници вместо 40“, коментира Мартин. Но Джордж споделя, че финалът на сериала няма да повлияе върху този на романа, когато седне да го пише. „Това нищо не променя. Не можеш да угодиш на всички, за това най-добре угоди на себе си. Спрях да се впечатлявам от реакцията на публиката – някои теории са верни, други – не. Ще разберат, когато завърша историята“, продължава авторът. Мартин добавя и че отношенията с читателите на книгите му вече не са същите. „Не искам да отида на купон и да трябва да се снимам с безкрайна опашка от хора. Това не е забавно, както беше преди – това вече е просто работа. Днес дори не мога да вляза и в книжарница на спокойствие, което преди много обичах да правя. Не мога просто да седна и да почета малко и да си тръгна с торба с книги. Сега хората ме разпознават в рамките на 10 минути и тълпата около мен се сформира незабавно. От славата се печели много, но и се губи“, категоричен е Мартин.", "date": "2019.08.18", "title": "Дж. Р. Р. Мартин: Не харесвам „Игра на тронове“"}
{"url": "https://standartnews.com/kultura/dzhon-favro-stareyshinata-na-marvel-399636.html", "text": "Киновселената на Марвел може би дължи успеха си най-вече на Джон Фавро – режисьорът, който започна поредицата с първия „Железен човек“ през 2008-а. Фавро дори участва пред камерите за милионера Тони Старк – изигран, разбира се, от Робърт Дауни джуниър – както и в други ленти на Марвел. Сега отново се превъплъщава в Хепи Хоган в „Спайдър-мен: Далеч от дома“, в който той и Питър Паркър (Том Холанд) трябва заедно да се научат да живеят след смъртта на Железния човек. Джон Фавро е роден на 19 октомври 1966 година в Куинс в семейство на учители. Влиза в гимназията на Бронкс, а след това и в колежа на Куинс, но така и не завършва обучението си. Въпреки това първата му работа е на „Уол стрийт“. Фавро дебютира в киното през 1993-а в драмата „Руди“. През 1996-а той пробива в Холивуд със „Суингърс“ – едновременно сценарист и актьор. През 1997-а участва в няколко епизода на култовата комедия „Приятели“. По това време влиза в класиката „Сайнфелд“. Режисьорският му дебют през 2001-а е с трилъра „Made“, в който отново актьорства. Филмът не пожъна огромен успех сред публиката, но беше оценен високо от критиците. През 2003-а Джон режисира комедията „Елф“ с Уил Феръл – и отново играе в лентата си, която е смятана за една от най-добрите коледни истории на всички времена. През 2008-а режисира, съпродуцира и участва в „Железния човек“, поставяйки началото на киновселената на Марвел. Той изпълнява същите задължения и през 2011-а за продължението, но се отказва от режисьорския стол за третата част през 2013-а и само играе в нея. От тогава Фавро е участвал във филмите „Отмъстителите“, „Капитан Америка 3“, „Спайдър-мен: Завръщане у дома“, а сега и в „Спайдър-мен: Далеч от дома“. За „Железния човек“ Фавро печели наградата Сатурн „Fantasy & Horror Films“ за най-добър режисьор през 2009-а. През 2016-а той бе награден с „Hollywood Film Award“ за „Книга за джунглата“. Джон Фавро не е от най-големите богаташи на Холивуд – в сметките му има само 60 милиона долара.", "date": "2019.08.18", "title": "Джон Фавро – старейшината на Марвел"}
{"url": "https://www.standartnews.com/sport/10-ot-ludogorets-pobedikha-cherno-more-vv-varna-399677.html", "text": "Лудогорец победи Черно море във Варна с 2:1 в дербито на шестия кръг на футболната efbet Лига. Шампионите завършиха мача с 10 души, защото за втори жълт картон в 85-ата минута бе изгонен Марселиньо. Черно море откри резултата чрез Родриго Енрике (28). Дан Битон изравни в 32-ата. Победният гол за Лудогорец вкара Клаудио Кешеру (74). Загубата е първа за Черно море от началото на сезона. Успехът върна шампионите на върха с 14 т. Левски е втори с 13, а Берое е трети с 12.", "date": "2019.08.18", "title": "10 от Лудогорец победиха Черно море във Варна"}
{"url": "https://standartnews.com/kultura/meril-striyp-izkhvrlila-dzhak-niklsn-ot-stayata-si-399632.html", "text": "През септември на пазара ще излезе книгата на Ерин Карлсън „Кралица Мерил: иконичните роли, героичните дела и легендарният живот на Мерил Стрийп“. Четивото разкрива най-върховните моменти от битието и кариерата на актрисата. Трудният й път към върха започнал още през студентските години в „Йейл“. Мерил първо се сблъскала с Дъстин Хофман. В средата на 70-те години на миналия век тя се явила на прослушване за пиеса на Бродуей и той я хванал за гърдите. Когато двамат снимат „Крамър срещу Крамър\" няколко години по-късно, Стрийп вече била наясно с кого си има работа. За да постигне по-голям драматичен ефект, актьорът си позволил да я удари през лицето пред камерата и да прошепне в ухото й името на Джон Казале – наскоро починалият й от рак любим. Хофман бил известен във филмовите среди с непристойното си поведение към жените, но го обяснявал като начин за снемане на напрежението. Актрисата обаче се изправила срещу Дъстин и той никога повече не я закачал. Ролята й във филма й носи първата победа на наградите „Оскар“. През същото десетилетие Стрийп попада и на Джак Никълсън. Двамата играят заедно в „Горещо сърце“. По време на снимките през 1976-а той се влюбил силно в нея. Мерил била принудена да го изгони от стаята си заради прекалено сексуалните му аванси. След този случай да се заклела никога повече да не снима с актьора.", "date": "2019.08.18", "title": "Мерил Стрийп изхвърлила Джак Никълсън от стаята си"}
{"url": "https://www.standartnews.com/sport/ludogorets-pusna-biletite-za-macha-s-maribor-399658.html", "text": "ПФК Лудогорец стартира днес свободната продажба на билетите за първия плейоф от Лига Европа срещу словенския шампион Марибор. \r\nМачът е в четвъртък (22 август) от 20,30 ч. \r\nДнес входни талони могат да бъдат закупени от клубната база. В понеделник, вторник и сряда от 17,30 ч. до 20,00 ч. ще работи и касата на улица \"Васил Левски\". В деня на мача гишето отваря в 10,00 ч. \r\n \r\nЦените на билетите за мача с Марибор остават без промяна: \r\n \r\nСектор \"В\" блокове 3 и 4 - 20 лв. \r\n \r\nСектор \"В\" блокове 1,2,5,6 - 12 лв. \r\n \r\nТрибуна \"Моци\" - 10 лв. \r\n \r\nМалък ВИП - 50 лв. \r\n \r\nДеца и ученици (с ученическа карта или бележник): \r\n \r\nТрибуна \"Моци\" - 5 лв. \r\n \r\nЗа двубоя с отбора от Словения се продават и семейни билети на следните \r\n \r\nцени: \r\n \r\nСектор \"В\" (блокове 1,2,5,6) \r\n \r\nРодител с едно дете - 14 лв. \r\n \r\nРодител с две деца - 16 лв. \r\n \r\nСемейство с едно дете - 24 лв. \r\n \r\nСемейство с две деца - 26 лв. \r\n \r\nСемейство с три деца - 28 лв. \r\n \r\nТрибуна \"Моци\" \r\n \r\nРодител с едно дете - 12 лв. \r\n \r\nРодител с две деца - 14 лв. \r\n \r\nСемейство с едно дете - 22 лв. \r\n \r\nСемейство с две деца - 24 лв \r\n \r\nСемейство с три деца - 26 лв.", "date": "2019.08.18", "title": "Лудогорец пусна билетите за мача с Марибор"}
{"url": "https://www.standartnews.com/sport/arda-izpoti-tsska-sofiya-399670.html", "text": "Новакът в efbet Лига Арда напрегна тотално ЦСКА-София при гостуването си от шестия кръг. \"Червените\" поведоха с гол на Тони Уот в 15-ата минута. Радослав Василев обаче изравни 4 по-късно. Евандво вкара за 2:1 в 63-ата, а Али Соу се разписа за 3:1 в 89-ата. Малко преди това Арда изпусна да изравни. Все пак гостите от Кърджали вкараха за 3:2 в 91-ата чрез Иван Коконов. След малко във Варна на ст. \"Тича\" започва дербито на кръга Черно море - Лудогорец. Преди този мач в класирането води Левски с 13 т, пред Берое - 12 и Лудогорец - 11.", "date": "2019.08.18", "title": "Арда изпоти ЦСКА-София"}
{"url": "https://standartnews.com/kultura/tarantino-roman-razpita-za-syuzheta-v-imalo-edno-vreme-399644.html", "text": "-Докато Куентин Тарантино подготвя снимките на „Имало едно време в ... Холивуд“, чрез общ познат Роман Полански започва да се интересува от подробности в сюжета, базиран върху личната му трагедия от 1969-а – убийството на бременната му в деветия месец съпруга Шарън Тейт.  „Наш приятел ми каза, че Роман няма претенции, но иска да узнае повече детайли от фабулата. Разкрих му всичко, което беше ясно до този момент, и Полански даде окей за използването на образа му“, споделя Тарантино.  А Марго Роби, която влиза в кожата на Шарън, коментира: „Куентин ми обясни, че героинята ми е сърцето на цялата история. Филмът е нашата почит към нея. Била е като слънчев лъч“. Полански, който на 18 август празнува 86, дълго време не може да превъзмогне мъката по погубеното си семейство. Той се залюбва с красивата Шарън Тейт през 1967-а, докато я снима в поредния си филм – „Танцът на вампирите“. По това време дребният поляк, роден в Париж и израснал в еврейското гето на Краков, чиито майка и баба загиват в Аушвиц, вече е направил шеметна кариера -   „Нож във водата“ има номинация за „Оскар“, а „Отвращение“ и „Задънена улица“ печелят „Сребърна“ и „Златна“ мечка в Берлин. В началото на 1968-а Полански и Тейт се установяват в Холивуд, където той снима „Бебето на Розмари“. И тъкмо, когато най-после решава, че животът му  е напълно щастлив след детските му кошмари, го връхлита новият ужас.  Полански се връща на работа повече от година след престъплението, извършено от сектата на Чарлз Менсън.  През 1971-а екранизира „Макбет“. След това снима Марчело Мастрояни в „Какво?“.  Той възражда интереса към „ноар“-а с „Китайският квартал“, получил 11 номинации за „Оскар“, но прибрал само една статуетка – за оригинален сценарий. Следващият голям скандал около него, който все още продължава да заглъхва, е през 1977-а – тогава режисьорът е обвинен в изнасилване на 13-годишно момиче.  Магистратите на САЩ и до днес преследват кинаджията, тъй като заповедта за неговия арест през 70-те е издадена на базата на признатата вина, а това в Америка няма давност. Независимо, че европейската кино гилдия подкрепя Полански и той притежава всички нейни супер престижни награди, а Ейдриън Броуди прибра „Оскар“ за изумителната си роля в „Пианистът“ на поляка, Филмовата академия отвъд океана миналата година го изключи в разгара на Motoo. Да припомним, че докато Арнолд Шварценегер беше губернатор на Калифорния, на свой ред отказа да помилва колегата си.  ", "date": "2019.08.18", "title": "Тарантино: Роман разпита за сюжета в „Имало едно време...“"}
{"url": "https://www.standartnews.com/sport/kobrata-vizhdam-ruis-da-specheli-otnovo-399660.html", "text": "Българският професионален боксьор Кубрат Пулев е един от най-заинтересованите от срещата-реванш между Антъни Джошуа и Анди Руис-младши. Затова и от сайта Fightnews го потърсиха за коментар и прогноза за предстоящата битка. В момента Кобрата води подготовката си в Лас Вегас, САЩ. „Не бях толкова изненадан, че IBF позволи да се проведе реваншът, но искаме да се изяснят условията, за да сме сигурни, че ще се бия със следващия победител. Чакам това да се случи от 3 години. Оставам фокусиран и продължавам да се подготвям за победителя от този реванш”, заяви Кубрат Пулев. „Мачът е битка с шансове 50:50. И виждам Руис да спечели отново. В момента провеждам тренировъчен лагер в Лас Вегас и усещам, че ми предстоят страхотни неща”, сподели още Кобрата. Двубоят между Антъни Джошуа и Анди Риус за титлите на WBO, WBC и IBF би трябвало да се проведе на боксова галавечер в Дирия, Саудитска Арабия на 7 декември. Въпреки това, от щаба на Анди Руис изразиха негодувание за мястото на двубоя. Промоутърът на британеца Еди Хърн обяви, че двете страни имат подписан договор за мач в Дирия. Кубрат Пулев от своя страна се надява да се изправи в битка за световната титла срещу победителя от този мач.", "date": "2019.08.18", "title": "Кобрата: Виждам Руис да спечели отново"}
{"url": "https://www.standartnews.com/sport/ansamblt-vze-i-zlato-v-minsk-399668.html", "text": "Българският ансамбъл по художествена гимнастика вече има пълен комплект от световната чалъндж купа в Минск. След като се окичи със среброто в многобоя, българският ансамбъл по художествена гимнастика извоюва златните медали в смесеното съчетание с три обръча и два чифта бухалки, както и бронза на 5 топки, за да затвърди великолепното си представяне в беларуската столица. Диамантените момичета\" бяха великиолепни по време на целия турнир, като в края, след доста спорно пренебрегване за сметка на конкурентките ни през почти цялото време, играта им бе възнаградена със злато с оценка 28.600 точки в смесеното съчетание. Втори на този финал са домакините с оценка 28.450, а трети са украинките с 28.100. Шампионките от многобоя - рускините, допуснаха страшно много грешки и финишираха последни тук. Нашите извоюваха и бронзовите медали във финала с 5 топки. Момичетата на Весела Димитрова отново, както вчера и онзи ден, играха великолепно и получиха неимоверно високата оценка 29.450. Това обаче не стигна на ансамбъла ни за повече от бронза на този финал. Италианките станаха първи с оценка 29.800, а руският ансамбъл грабна среброто със същата оценка като нашата, но с една десета по-висока оценка в изпълнение. Така българският ансамбъл ще се завърне от Беларус с пълен комплект от медали.", "date": "2019.08.18", "title": "Ансамбълът взе и злато в Минск"}
{"url": "https://standartnews.com/kultura/margo-robi-vsichko-mozhe-da-se-promeni-za-mig-399631.html", "text": "Марго Роби ще блесне на корицата на „Vogue“ през септември. Актрисата даде и интервю за списанието, което бе проведено от самият Куентин Тарантино. Легендарният режисьор повдигна темата, че в Холивуд някой може да успее или след десетилетие, или след само шест месеца. „Прав си, няма определен срок. Това е и магията на индустрията – всичко може да се промени за миг. Хората често ме питат кой е бил върховият момент в кариерата ми до сега. Ако трябва да съм честна, не мога да кажа, че работата по „Вълкът от Уолстрийт“ беше по-приятна от времето ми в „Съседи“. Нито пък, че „Z for Zachariah“ не беше толкова важен за мен, колкото „Тарзан“. Всичко е много вълнуващо.“, коментира Роби.", "date": "2019.08.18", "title": "Марго Роби: Всичко може да се промени за миг"}
{"url": "https://standartnews.com/sport/vtori-medal-za-ansambla-v-minsk-399657.html", "text": "Ден след като спечели среброто в многобоя, българският ансамбъл по художествена гимнастика извоюва и бронзовите медали във финала с 5 топки на световната чалъндж купа в Минск. Момичетата на Весела Димитрова отново, както и вчера, играха великолепно и получиха неимоверно високата оценка 29.450. Това обаче не стигна на ансамбъла ни за повече от бронза на този финал. Италианките станаха първи с оценка 29.800, а руският ансамбъл грабна среброто със същата оценка като нашата, но с една десета по-висока оценка в изпълнение. Предстои и финалът при смесените съчетания. В индивидуалната надпревара Боряна Калейн остана на 4-о място във финала на топка. Нейният резултат е 22.550 и четвърто място в крайното класиране във финала на топка. Златният медал е за рускинята Дина Аверина с 23.600. На второ място и със сребърния медал остана сестра й Aрина Аверина с 23.200 точки. Бронзовият медал е за Линой Ашрам (Израел) с 22.900. На бухпалки Калейн зае шестата позиция с оценка 21.650. Победителка е Дина Аверина  с 23.500, пред Линой Ашрам 23.400 и Арина Аверина 22.700 точки. На лента Боряна допусна грешки и получи оценка 17.750, отредила й седмото място. И тук спечели Дина Аверина с резултат  22.150, пред сестра й Арина 21.850 и италианката Милена Балдасари 21.600. Шампионка на обръч стана Линой Ашрам с 23.500 точки. Рускините Арина и Дина Аверини взеха среброто и бронза, съответно с 23,450 точки и 23.100. На този уред българките не участваха.", "date": "2019.08.18", "title": "Втори медал за ансамбъла в Минск"}
{"url": "https://standartnews.com/kultura/teylr-suift-dari-5000-na-fenka-399638.html", "text": "Тейлър Суифт за пореден път се притече на помощ на своя фенка. Дългогодишната почитателка Аиша е споделила онлайн за финансовите си затруднения и че не може да плати университетската си такса. Когато Суифт е прочела това, веднага се впуснала в действие и дарила на момичето 5 хиляди долара. „Аиша, време е за учене, обичам те!“, написа певицата към дарението си. Крайно изненаданата фенка сподели реакцията си в Инстагам: „Само два часа, след като написах за финансовите си проблеми, получих имейл от Тейлър. Нямам думи и не мога да спра да плача“.", "date": "2019.08.18", "title": "Тейлър Суифт дари 5000 на фенка"}
{"url": "https://standartnews.com/sport/ludogorets-pusna-biletite-za-macha-s-maribor-399658.html", "text": "ПФК Лудогорец стартира днес свободната продажба на билетите за първия плейоф от Лига Европа срещу словенския шампион Марибор. \r\nМачът е в четвъртък (22 август) от 20,30 ч. \r\nДнес входни талони могат да бъдат закупени от клубната база. В понеделник, вторник и сряда от 17,30 ч. до 20,00 ч. ще работи и касата на улица \"Васил Левски\". В деня на мача гишето отваря в 10,00 ч. \r\n \r\nЦените на билетите за мача с Марибор остават без промяна: \r\n \r\nСектор \"В\" блокове 3 и 4 - 20 лв. \r\n \r\nСектор \"В\" блокове 1,2,5,6 - 12 лв. \r\n \r\nТрибуна \"Моци\" - 10 лв. \r\n \r\nМалък ВИП - 50 лв. \r\n \r\nДеца и ученици (с ученическа карта или бележник): \r\n \r\nТрибуна \"Моци\" - 5 лв. \r\n \r\nЗа двубоя с отбора от Словения се продават и семейни билети на следните \r\n \r\nцени: \r\n \r\nСектор \"В\" (блокове 1,2,5,6) \r\n \r\nРодител с едно дете - 14 лв. \r\n \r\nРодител с две деца - 16 лв. \r\n \r\nСемейство с едно дете - 24 лв. \r\n \r\nСемейство с две деца - 26 лв. \r\n \r\nСемейство с три деца - 28 лв. \r\n \r\nТрибуна \"Моци\" \r\n \r\nРодител с едно дете - 12 лв. \r\n \r\nРодител с две деца - 14 лв. \r\n \r\nСемейство с едно дете - 22 лв. \r\n \r\nСемейство с две деца - 24 лв \r\n \r\nСемейство с три деца - 26 лв.", "date": "2019.08.18", "title": "Лудогорец пусна билетите за мача с Марибор"}
{"url": "https://standartnews.com/sport/kobrata-vizhdam-ruis-da-specheli-otnovo-399660.html", "text": "Българският професионален боксьор Кубрат Пулев е един от най-заинтересованите от срещата-реванш между Антъни Джошуа и Анди Руис-младши. Затова и от сайта Fightnews го потърсиха за коментар и прогноза за предстоящата битка. В момента Кобрата води подготовката си в Лас Вегас, САЩ. „Не бях толкова изненадан, че IBF позволи да се проведе реваншът, но искаме да се изяснят условията, за да сме сигурни, че ще се бия със следващия победител. Чакам това да се случи от 3 години. Оставам фокусиран и продължавам да се подготвям за победителя от този реванш”, заяви Кубрат Пулев. „Мачът е битка с шансове 50:50. И виждам Руис да спечели отново. В момента провеждам тренировъчен лагер в Лас Вегас и усещам, че ми предстоят страхотни неща”, сподели още Кобрата. Двубоят между Антъни Джошуа и Анди Риус за титлите на WBO, WBC и IBF би трябвало да се проведе на боксова галавечер в Дирия, Саудитска Арабия на 7 декември. Въпреки това, от щаба на Анди Руис изразиха негодувание за мястото на двубоя. Промоутърът на британеца Еди Хърн обяви, че двете страни имат подписан договор за мач в Дирия. Кубрат Пулев от своя страна се надява да се изправи в битка за световната титла срещу победителя от този мач.", "date": "2019.08.18", "title": "Кобрата: Виждам Руис да спечели отново"}
{"url": "https://standartnews.com/sport/ansamblt-vze-i-zlato-v-minsk-399668.html", "text": "Българският ансамбъл по художествена гимнастика вече има пълен комплект от световната чалъндж купа в Минск. След като се окичи със среброто в многобоя, българският ансамбъл по художествена гимнастика извоюва златните медали в смесеното съчетание с три обръча и два чифта бухалки, както и бронза на 5 топки, за да затвърди великолепното си представяне в беларуската столица. Диамантените момичета\" бяха великиолепни по време на целия турнир, като в края, след доста спорно пренебрегване за сметка на конкурентките ни през почти цялото време, играта им бе възнаградена със злато с оценка 28.600 точки в смесеното съчетание. Втори на този финал са домакините с оценка 28.450, а трети са украинките с 28.100. Шампионките от многобоя - рускините, допуснаха страшно много грешки и финишираха последни тук. Нашите извоюваха и бронзовите медали във финала с 5 топки. Момичетата на Весела Димитрова отново, както вчера и онзи ден, играха великолепно и получиха неимоверно високата оценка 29.450. Това обаче не стигна на ансамбъла ни за повече от бронза на този финал. Италианките станаха първи с оценка 29.800, а руският ансамбъл грабна среброто със същата оценка като нашата, но с една десета по-висока оценка в изпълнение. Така българският ансамбъл ще се завърне от Беларус с пълен комплект от медали.", "date": "2019.08.18", "title": "Ансамбълът взе и злато в Минск"}
{"url": "https://standartnews.com/sport/arda-izpoti-tsska-sofiya-399670.html", "text": "Новакът в efbet Лига Арда напрегна тотално ЦСКА-София при гостуването си от шестия кръг. \"Червените\" поведоха с гол на Тони Уот в 15-ата минута. Радослав Василев обаче изравни 4 по-късно. Евандво вкара за 2:1 в 63-ата, а Али Соу се разписа за 3:1 в 89-ата. Малко преди това Арда изпусна да изравни. Все пак гостите от Кърджали вкараха за 3:2 в 91-ата чрез Иван Коконов. След малко във Варна на ст. \"Тича\" започва дербито на кръга Черно море - Лудогорец. Преди този мач в класирането води Левски с 13 т, пред Берое - 12 и Лудогорец - 11.", "date": "2019.08.18", "title": "Арда изпоти ЦСКА-София"}
{"url": "https://standartnews.com/regionalni/pozhar-gori-kray-rebrovo-399665.html", "text": "Голям пожар гори край софийското село Реброво, съобщи за БНТ комисар Николай Николов, директор на Дирекция „Пожарна безопасност и защита на населението“, съобщи „Дарик“. Запалили са се сухи треви и храсти, ато огънят е обхванал и част от близката гора На място са изпратени две пожарни коли и доброволци, които засега твърдят, че се справят със ситуацията и не е необходимо изпращане на допълнителна помощ.", "date": "2019.08.18", "title": "Пожар гори край Реброво"}
{"url": "https://standartnews.com/sport/10-ot-ludogorets-pobedikha-cherno-more-vv-varna-399677.html", "text": "Лудогорец победи Черно море във Варна с 2:1 в дербито на шестия кръг на футболната efbet Лига. Шампионите завършиха мача с 10 души, защото за втори жълт картон в 85-ата минута бе изгонен Марселиньо. Черно море откри резултата чрез Родриго Енрике (28). Дан Битон изравни в 32-ата. Победният гол за Лудогорец вкара Клаудио Кешеру (74). Загубата е първа за Черно море от началото на сезона. Успехът върна шампионите на върха с 14 т. Левски е втори с 13, а Берое е трети с 12.", "date": "2019.08.18", "title": "10 от Лудогорец победиха Черно море във Варна"}
{"url": "https://standartnews.com/biznes/petkova-vglishchnite-tsentrali-ostavat-strategicheski-399648.html", "text": "„Български енергиен холдинг“ ЕАД сключи договор с международна консултантска компания, която трябва да изготви оценка на адекватността на електроенергийната система и разработване на механизъм за капацитет.“ Това каза министърът на енергетиката Теменужка Петкова, която участва в националното честване на деня на миньора. Тя поясни, че анализът на адекватността на производството при различни сценарии на развитие на пазара е необходимо условие, за да бъде обоснована нуждата от въвеждането на механизъм за капацитет. След изготвянето на оценката, консултантът ще разработи и предложи механизъм за предоставяне на капацитетни услуги в съответствие с изискванията на променения Регламент за вътрешния пазар на електроенергия, който ще влезе в сила от началото на 2020 г. По нейните думи, това изглежда оптимален вариант за България, в който мощностите, участващи в механизма за капацитет, ще могат да предоставят своите услуги на пазара за по-дълъг период. Механизмът за капацитет е признат от ЕК легитимен метод, чрез който държавите членки могат да гарантират сигурност на доставките. Това е една от разглежданите дългосрочни мерки за стабилизиране финансовото състояние на ТЕЦ „Марица-изток 2“. Министър Петкова поздрави участниците в националното честване на деня на миньора, както и всички, работещи в бранша, за техните усилия за утвърждаването на минната индустрия като модерна, съвременна база за цялата икономика. Тя отбеляза, че секторът се развива стабилно, като през миналата година са добити близо 31 млн. тона въглища, повече от 34 млн. тона метални полезни изкопаеми и около 13 млн. тона индустриални минерали и солна маса. Под формата на концесионни възнаграждения фирмите от отрасъла са внесли в бюджета близо 90 млн. лв. Енергийният министър акцентира и върху ползотворното сътрудничество между държавата и професионалната общност, което е ключово условие за конкурентното развитие на сектора. Инкриминирането на незаконния добив на подземни богатства, както и защитата на въглищните ТЕЦ в контекста на новите европейски екологични изисквания са само част от примерите за това. „Отново в тясна взаимовръзка с представителите на сектора се подготвя и законодателна промяна, която да осигури възможност за продължаване на концесионните договори до 50 години“, допълни министър Петкова. По нейните думи, това ще увеличи интереса на инвеститорите и ще подпомогне устойчивото развитие на бранша.", "date": "2019.08.18", "title": "Петкова: Въглищните централи остават стратегически"}
{"url": "https://standartnews.com/biznes/nyama-da-se-pravyat-nikakvi-otstpki-za-aets-belene-399654.html", "text": "„България няма да прави никакви отстъпки по отношение на проекта за изграждане на втората атомна централа в Белене”. Това заяви енергийният министър Теменужка Петкова. На 19-ти август изтича крайният срок, в който трябва да бъдат подадени оферти в обявения от правителството конкурс. Към момента интерес са заявили корейска, китайска и руска компания. Освен това по проекта се интересува и американската „Дженерал Електрик”. „Държавата няма да променя условията на конкурса и няма да правим компромиси и отстъпки”, допълни Петкова. Плановете са стратегическият инвеститор да бъде избран до догодина. Петкова съобщи още, че страната работи усилено с Европейската комисия за спасяването на ТЕЦ „Марица-изток\" 2.", "date": "2019.08.18", "title": "Няма да се правят никакви отстъпки за АЕЦ Белене"}
{"url": "https://standartnews.com/biznes/zadava-li-se-svetovna-ikonomicheska-kriza-399634.html", "text": "„Безспорно идва нова икономическа криза. Тя винаги идва и то в период обикновено от около 10 години. Ние трябва ясно да осъзнаваме, че живеем във време, в което в икономическия живот винаги има върхове и спадове”, заяви Петър Ганев от Института за пазарна икономика пред NOVA. \r\n \r\n„Спадовете не винаги са криза, но ние ги превръщаме в такава, тъй като такава ни е финансовата политика. Имаме толкова много инструменти, че винаги напомпваме растежа, предимно през централни банки, но и не само през тях. Ако някой закъса - ние ще му помогнем, ще напомпаме още пари. Докато покриваме тези малки недъзи на икономиката, се надуват балони, които през някакви периоди изгърмяват. Т.е. сами провокираме през някакъв период да ни удря по-тежка криза”, каза още той. \r\n \r\nСпоред него действително вече има много показатели, които сочат, че започва да настъпва нова икономическа криза. \r\n \r\n„Икономическият цикъл редува периоди на бум и на спад. Това е нещо нормално. Не трябва да се плашим, но не трябва и само да гледаме отстрани”, смята Атанас Пеканов от Австрийския институт за икономически изследвания. \r\n \r\nПо думите му трябва да се мисли за мерките и поуките, които сме си извадили от последната икономическа криза. „В момента сме на един кръстопът. Световната икономика е малко като в книгата на Чарлз Дикенс „Повест за два града” – не знаем накъде ще тръгне. Пазарните участници са несигурни”, каза още Пеканов. \r\n \r\n„Именно затова е важнo какво научихме от последната криза. Научихме, че фискалните рестрикции не бяха особено продуктивни. Много страни задълбочиха рецесията. Другата поука е, че не трябва да позволяваме в периоди на бум, загубите да се споделят от цялото общество, докато в същото време печелят най-горните доходни групи”, смята Атанас Пеканов.", "date": "2019.08.18", "title": "Задава ли се световна икономическа криза?"}
