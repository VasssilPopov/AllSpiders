{"url": "https://standartnews.com/kultura/shiyrn-ne-se-chuvstvam-kato-chovek-397037.html", "text": "Ед Шийрън призна, че страда от маниакално безпокойство в резултат на славата. Певецът разказва, че е стеснил приятелския си кръг до четирима души, защото вече не знаел как да се доверява на хора. „Имам чувството, че съм животно в зоопарка, а не човек. Общуването с феновете винаги ми е приятно, но моментът се разваля, когато накрая искат да се снимат с мен. Принуден съм да ям в отделни помещения, когато сядам в заведение, защото иначе всички ще ме снимат, докато се храня. Не искам да се оплаквам от живота и работата си, но понякога ми идва в повече“, сподели Шийрън. Певецът допълни и че влошаващото му психическо състояние дори го накарало да постави под въпрос брака му с Чери Сийборн. Ед разкри, че всичко започнало през 2017-а след излизането на мегахита му „Shape Of You“, който го изстреля на върха. Певецът дори купил всички къщи около имението си в Съфолк, за да си осигури усамотение.", "date": "2019.07.13", "title": "Шийрън: Не се чувствам като човек"}
{"url": "https://standartnews.com/biznes/aikb-pazart-na-elektroenergiya-e-manipuliran-397027.html", "text": "Министърът на енергетиката Теменужка Петкова участва в проведеното заседание на Националния съвет на Асоциация на индустриалния капитал в България (АИКБ) със своя екип, част от който бяха изпълнителният директор на ЕСО Ангелин Цачев, заместник-изпълнителният директор на БЕХ Северин Въртигов, директорът на дирекция „Енергийни стратегии и политики за устойчиво енергийно развитие“ Николай Налбантов и др.  \r\nСрещата се състоя по инициатива на работодателската организация, след като от началото на 2019 г. българският бизнес заплаща цена на електроенергията често в пъти по-висока от средната в Европа. \r\nЧленовете на Националния съвет бяха единодушни и настоятелни в искането си за последователност и устойчивост при определянето на държавните политики за развитие на електроенергийния сектор, при спазване на принципите за конкурентност, прозрачност и равнопоставеност. \r\n„Повод за острата ни реакция е поредното ескалиране на цените на сегмент „Ден напред“ на Българска независима енергийна борса, което отдавна не е единичен случай. Ако нещата в сектор енергетиката продължат по този начин, това ще е пагубно за българската индустрия и икономиката на страната“, заяви председателят на УС на АИКБ Васил Велев. „Реформите не търпят отлагане. НЕК трябва да се преструктурира възможно най-бързо чрез разделяне на дейностите по обществена доставка и по производство и търговия с електрическа енергия с цел избягване на манипулации. Държавата трябва да създаде условия за реална конкуренция между производителите на електроенергия, пазарна интеграция със съседни страни във всички пазарни сегменти.“ \r\n    \r\nСпоред АИКБ пазарът на електроенергия за бизнеса у нас е манипулиран и се създава изкуствен търговски дефицит, въпреки двойно по-високия капацитет на действащите мощности в сравнение с вътрешното потребление. За това „спомага“ и недопустимата пазарна концентрация постигната от свързвани с Христо Ковачки компании и неприемливото им пазарно поведение. На фона на незначителни разлики спрямо последните години в параметрите производство, потребление и износ, се наблюдава драстично и необосновано повишение на цените, в което няма никаква пазарна логика. Работодателите посочиха, че през последните три месеца нееднократно е имало случаи, в които дружествата от Български енергиен холдинг и в частност НЕК и ТЕЦ Марица-изток 2 са предлагали недостатъчни количества, заради което цените на тока за бизнеса у нас са били най-високите в Европа. Това е била и причината да бъдат сезирани КЕВР и Прокуратурата от работодателски организации. Подготвят се и нови сигнали. \r\nАИКБ счита, че подобни манипулации могат да бъдат прекратени с ефективно управление на държавните централи и настоява дружествата от БЕХ да оферират на сегмент „Ден напред“ адекватни количества при ценова структура, аналогична на утвърдената по ангажимента с Европейската комисия, както и с осигуряването на капацитети за адекватен внос на електроенергия. \r\nОт Асоциация на индустриалния капитал поискаха за пореден път прекратяване на договорите с т.н. „американски централи“, което се обещава, но и постоянно се отлага от поне 3 години. Ползвайки данните от последното ценово решение на КЕВР, сметките показват, че тези въглищни централи изземват непазарно от потребителите на електроенергия в страната 20,70 лв./мвтч, което също изкривява родния пазар. Като пряк негативен ефект бизнесът и гражданите надплащат 701 млн. лв годишно чрез такса „задължения към обществото“ и от фонд СЕС. От АИКБ предлагат тези дружества да се интегрират също на пазара, като за целта се създаде механизъм и се проведат търгове за капацитети. \r\n„Не искаме цените за нас да са по-ниски, отколкото в другите европейски държави. Настояваме, обаче, да не ги превишават. Това е изключително важно за жизнеността, за конкурентоспособността и развитието, а и изобщо за оцеляването на българската индустрия като гръбнак на икономиката“, обобщи Васил Велев. „Високите цени на тока спъват повишаването на заплатите, оскъпяват цените на крайните продукти, забавят ръста на БВП. Настоящата ситуация е неприемлива, но и опасна. Тя се превръща в проблем за страната ни, защото засяга семействата на над 500 хил. души, заети в преработващата промишленост, както и българска продукция, продавана на световните пазари. Затова този проблем изисква незабавно, отговорно и трайно решение.“ \r\nМинистърът на енергетиката заяви, че правителството е на страната на бизнеса и не би искало проблеми за българската индустрия. Тя апелира за честен и открит диалог, който да произведе работещи решения и припомни вече предприетите действия от нейното ведомство. За безпрецедентно високите цени на тока са били сезирани КЗК и КЕВР. Работи се и по създаването на отделна платформа специално за индустриалните консуматори. „И аз като г-н Велев смятам, че не бива условията на даден търг да предпоставят само един купувач. Напротив, търговете би трябвало да са максимално публични, прозрачни и да дават възможност на повече участници“, каза Теменужка Петкова. \r\nМинистърът на енергетиката обеща да направи необходимото, така че решенията да бъдат добри и за индустрията, и за енергетиката, като подчерта, че и държавните производители на електроенергия са част от общността на българските производители изобщо и следователно напълно споделят вижданията и очакванията на индустриалните потребители. \r\nНационалния съвет на АИКБ обсъди и други въпроси, както и прие нови членове на АИКБ - Българската асоциация по информационни технологии, Националният борд по туризъм, Сдружение „Ръководители в областта на културата“ и други.", "date": "2019.07.13", "title": "АИКБ: Пазарът на електроенергия е манипулиран"}
{"url": "https://standartnews.com/svyat/germantsite-zdraveto-na-merkel-e-lichen-vpros-397047.html", "text": "Броени дни преди 65-ия рожден ден на Ангела Меркел здравето на канцлера е най-обсъжданата тема какво в родната й страна, така и в цяла Европа. За състоянието на дамата дори бе проведено социологическо проучване. Почти 60% от германците смятат, че проявите на неконтролируемо треперене на канцлера Ангела Меркел е личен въпрос, показва проучване, цитирано от БГНЕС. Голяма част от запитаните са на мнение, че треперенето, което през последния месец се наблюдава три пъти по време на публични прояви на канцлера на Германия, се отнася до личния живот на Меркел, докато 34% са на мнение, че това е въпрос от обществен интерес. Ангела Меркел ще отпразнува следващата седмица своя 65-ти рожден ден. Тя е начело на управлението на държавата почти 14 години. По-голямата част от анкетираните, които са се самоопределили като подкрепящи консервативния Християн-демократичен съюз (ХДС) на Меркел, както и мнозинството от подкрепящите социалдемократите и „зелените“, са заявили, че това е проблем на самия канцлер. Мнозинството, подкрепящо крайнодясната „Алтернатива за Германия“ (АГ), смятат, че здравословното състояние на Меркел е въпрос от обществен интерес, установи още проучването. Въпреки претърпените три пристъпа, канцлерът заяви, че се чувства добре. Таблоидът „Билд“ информира, че Ангела Меркел е преминала подробни медицински изследвания, които са установили, че треперенето е вследствие на дехидратация на организма й.  ", "date": "2019.07.13", "title": "Германците: Здравето на Меркел е личен въпрос"}
{"url": "https://standartnews.com/svyat/turtsiya-zapochna-nova-voenna-operatsiya-v-irak-397031.html", "text": "Турция започна нова военна операция в Ирак, носеща името „Нокът-2“. Това се е случило в 22:00 часа в петък, като съобщението на турското военно министерство бе направено в събота сутринта, предава Anadolu Agency, цитирана от \"Фокус\".  \r\n“В 22:00 часа на 12 юли, нашите отряди започнаха военната операция „Нокът-2“ с поддръжката на артилерия и военновъздушни сили“, се казва в съобщението на турската армия.  \r\nВ операцията ще участва и сухопътна техника, бойни вертолети Т129 АТАК, както и безпилотни летателни апарати.  \r\nСпоред официалната позиция на Анкара, операцията ще се проведе срещу Кюрдската работническа партия – обявена за терористична организация формация, която е забранена в Туриця, ЕС и САЩ.  \r\nГлавната цел на новата операция ще е да се унищожат укритията на милициите.  \r\nАгенцията припомня, че на 28 март 2019 г., Анкара даде старт на операцията „Нокът“, която доведе до неутрализирането на 60 бойци от КРП.", "date": "2019.07.13", "title": "Турция започна нова военна операция в Ирак"}
{"url": "https://standartnews.com/svyat/sled-bedstvieto-v-grtsiya-turistite-se-zavrshchat-397032.html", "text": "След бедствието - все още остават райони без ток в Гърция, но възстановителните работи вървят с пълна сила. Правителството отпусна спешна помощ от 500 хиляди евро за ремонт на пътищата, повредени от урагана. Няма отлив на туристи заради бедствието, показа проверка на репортера ни Николай Василковски. Почти всички посетители на плажовете в Аспровалта са българи. Към момента няма затворени пътища. Намаляват и селищата на полуостров Халкидики, които са без електрозахранване. Методи и семейството му почиват в Северна Гърция години наред. Те са от този тип туристи, които трудно ще намерят причина да заменят плажовете тук с друга дестинация. „Никой не те задължава къде да си сложиш чадъра или трябва да си на шезлонг”, сподели той. Въпреки, че последния удар на лошото време взе жертви, в Гърция подобни метеорологични феномени не са рядкост. За последните 20 години урагани, наводнения и мълнии са отнели живота на 182 души. Само преди 2 дни 80 процента от туристическата част на Халкидики беше без ток. 48 часа по-късно електроподаване има почти навсякъде. Изключение правят само изолирани райони с труден достъп. „Животът вече си тече, както обикновено. Виждам, че шезлонгите са на плажа. Чадърите, макар и с намален брой са също поставени. Има още места, където се работи”, сподели Веселина Миту. Туризмът е ключов елемент от икономиката на страната, тъй като осигурява една четвърт от брутния вътрешен продукт. 1 милион работни места са пряко свързани с този сектор. През миналата година чужденците, посетили Гърция са били рекордните 30 милиона. 1 400 000 от тях са били българи.", "date": "2019.07.13", "title": "След бедствието в Гърция: Туристите се завръщат"}
{"url": "https://standartnews.com/svyat/atakuvakha-khotel-plen-s-chuzhdentsi-397030.html", "text": "Най-малко 26 души, сред които и множество чужденци, са загинали при щурма на хотел в Сомалия, други 56 са ранени, предава AFP. Рано сутринта хотелът бе ударен от кола-бомба, след което въоръжени нападатели щурмуваха и превзеха сградата, преди да се намесят местните органи на реда.  „Двадесет и шест души са убити при атаката и петдесет и шест други са ранени, като сред убитите има и чужденци, сред които трима кенийци, един канадец, двама британци, двама американци и трима жители на Танзания“, заявиха от полицията. Сред ранените с и двама китайци.     \r\n ", "date": "2019.07.13", "title": "Атакуваха хотел, пълен с чужденци"}
{"url": "https://standartnews.com/svyat/snyag-v-rumniya-vledeni-turisti-397061.html", "text": "Сняг в Румъния през юли донесе студеният  въздушен фронт, проникнал от Северозапад, съобщи румънската телевизия Про ТеВе, цитирана от БТА. В планината Бучедж (Централна Румъния) в нощта срещу събота валя сняг и натрупа няколко сантиметра, а на връх Ому (2505 м) имаше виелица. Температурите паднаха под нулата, усещаше се пронизващ студ и имаше гъста мъгла. Туристи споделиха, че не са виждали подобно нещо през последните осем години. Много от хората, които се бяха качили в планината с кабинковия лифт от Бущен, бяха облечени с къси панталони и не носеха със себе си дебели дрехи. Необичайните за този сезон снеговалежи се дължат на студена въздушна маса, проникнала в Румъния от Северозапад, обясни ръководителят на отдела по климатология в Националната метеорологична служба Роксана Божариу.  ", "date": "2019.07.13", "title": "Сняг в Румъния вледени туристи /ВИДЕО/"}
{"url": "https://standartnews.com/svyat/zaplatite-na-shefovete-na-nay-golemite-kompanii-397033.html", "text": "Kaĸвo тpябвa дa paбoтиш, зa дa пeчeлиш пo 40 милиoнa дoлapa нa гoдинa? Moжe би нaй-лecният oтгoвop e дa pъĸoвoдиш няĸoя oт нaй-гoлeмитe ĸoмпaнии нa aмepиĸaнcĸия пaзap. Cпopeд нoвa инфoгpaфиĸa нa плaтфopмaтa НоwМuсh, нaпpaвeнa нa бaзa дaнни oт Wаll Ѕtrееt Јоurnаl, нaй-виcoĸoплaтeнитe глaвни изпълнитeлни диpeĸтopи нa дpyжecтвa, влизaщи в индeĸca Ѕ&Р 500, ca пoлyчили нaд 40 милиoнa дoлapa пpeз 2018 гoдинa. Oт тяx нa пъpвo мяcтo e чoвeĸът зaд ĸoмпaниятa мaйĸa нa тeлeвизиoннитe ĸaнaли Dіѕсоvеrу Сhаnnеl и Аnіmаl Рlаnеt Дeйвид Зacлaв. Зa минaлaтa гoдинa нeгoвoтo oбщo възнaгpaждeниe възлизa нa 129,4 милиoнa дoлapa. 10,4% oт тaзи cyмa идвaт пoд фopмaтa нa дивидeнти oт aĸции, пpитeжaвaни oт нeгo. Ha втopo мяcтo cлeд нeгo c 66,1 милиoнa дoлapa зa 2018 гoдинa e глaвният изпълнитeлeн диpeĸтop нa xимичecĸия гигaнт Lіndе Cтивън Eйнджъл. Ha тpeтo мяcтo e Бoб Игep. Pъĸoвoдитeлят нa лидepa в ĸpeaтивнaтa индycтpия Dіѕnеу e пoлyчил 65,6 милиoнa дoлapa пpeз минaлaтa гoдинa. B тoп 5 нa нaй-виcoĸo плaтeнитe изпълнитeлни диpeĸтopи ca oщe Pичapд Xaндлep и Cтивън MaĸMилaн. Πъpвият e pъĸoвoдитeл нa инвecтициoннaтa бaнĸa Јеffеrіеѕ, a втopият yпpaвлявa пpoизвoдитeлят нa мeдицинcĸo oбopyдвaнe Ноlоgіс. Двaмaтa ca пoлyчили cъoтвeтнo 44,7 и 42 милиoнa дoлapa пpeз минaлaтa гoдинa. Ha пpoтивoпoлoжния пoлюc ca шeфoвeтe нa Аlрhаbеt Лapи Πeйдж и нa Тwіttеr Джaĸ Дopcи. Oт гoдини двaмaтa ca нaмaлили зaплaтaтa cи нa eдвa 1 дoлap гoдишнo. B тoп 5 влизaт oщe Джeйcън Aдap oт Сораrt c 203 000 дoлapa зa 2018 гoдинa, Уopън Бъфeт oт Веrkѕhіrе Наthаwау c 398 000 дoлapa и Baлeнтин Гaпoнцeв oт ІРG Рhоtоnісѕ c 1,7 милиoнa дoлapa. \r\n ", "date": "2019.07.13", "title": "Заплатите на шефовете на най-големите компании"}
{"url": "https://standartnews.com/kultura/tarantino-tryabva-da-ima-kray-397035.html", "text": "Куентин Тарантино потвърди, че ще се пенсионира след десетия си филм. „Имало едно време в Холивуд“, който ще тръгне по българските кина на 16 август, е деветият му. „Трябва да има край. Харесва ми идеята да направя десет силни ленти и просто да си тръгна с думите „пробвайте да се мерите“, заяви легендарният режисьор. Въпреки това Тарантино не възнамерява напълно да загърбва творчеството. „Бих могъл да направя телевизионен сериал или филм, или дори пиеса. Не изключвам възможността да се занимавам с писане на книги или с драматургия. Със сигурност ще продължа да творя, просто смятам, че съм си изразходил ресурсите що се отнася до холивудски продукции“, продължи режисьорът.", "date": "2019.07.13", "title": "Тарантино: Трябва да има край"}
{"url": "https://standartnews.com/svyat/migranti-okupirakha-parizhkiya-panteon-397016.html", "text": "Няколкостотин незаконни мигранти окупираха за кратко парижкия Пантеон с искане да им бъдат дадени документи и да се срещнат с премиера, предаде АФП. \r\nОколо 700 мигранти и техни поддръжници окупираха емблематичната постройка в центъра на Париж по инициатива на организациите \"Черни жилетки\" и \"Ла Шапел, напред!\", които подкрепят незаконните мигранти. \r\nПротестиращите бяха изведени принудително. Мигрантите се събраха впоследствие извън сградата, където бяха заобиколени от представители на силите на реда и скандираха \"Черни жилетки! Черни жилетки!\" - името на организация на бездомни мигранти в Париж. \r\nВ изявление те се представят за хора без документи, които Франция не забелязва, и искат \"документи и жилища за всички\". \r\n\"Вече не искаме да преговаряме с вътрешното министерство и неговите подчинени структури. Искаме да разговаряме с премиера Едуар Филип и то сега! Много хора живеят без права от години. Извършваме тази окупация, за да поискаме от премиера да бъде направено изключение по отношение на предоставянето на документи. Подобно изключение не е правено от времето на Франсоа Митеран (през 1981 г.). Вече е време да бъде направено. Пантеонът е символ на велики хора. Във вътрешността му има символи на борбата срещу робството. Борим се с робството през третото хилядолетие\", заяви организацията. \r\n ", "date": "2019.07.13", "title": "Мигранти окупираха парижкия Пантеон"}
{"url": "https://www.standartnews.com/sport/yasni-sa-polufinalistite-v-ligata-na-natsiite-397026.html", "text": "Финалната четворка в Лигата на нациите по волейбол при мъжете вече е ясна. Олимпийският шампион по волейбол при мъжете - Бразилия стана последният полуфиналист. За място в четворката южноамериканците надвиха Иран с 3:2 гейма и продължават напред като втори в групата. На полуфиналите Бразилия играе с домакина САЩ, а в Полша с Русия. Срещите за определяне на финалистите са тази вечер в Чикаго.", "date": "2019.07.13", "title": "Ясни са полуфиналистите в Лигата на нациите"}
{"url": "https://www.standartnews.com/sport/skatov-na-gasherbrum-imashe-strashna-burya-397017.html", "text": "Атанас Скатов е в лагер 3 на 7100 м. височина под връх Гашербрум 1 (8080 м), където е нощувал след успешното изкачване на върха вчера. Ето какво разказа алпинистът за успешната атака на осмия си осемхилядник. \r\n“ Тръгнахме вчера към 15.30 от лагер 3 за атака на върха. Бяхме 14 човека - алпинисти и шерпи. По пътя двама от алпинистите се отказаха и на върха се качихме 12 човека. Нямаше опънат парапет от лагер 3 нагоре и сме се катерили вързани на свръзка ( с въже за осигуряване) по 3-4 ма човека. Този връх е доста стръмен и имаше обилно количество сняг във високата му част. Газили сме до колене в снега. \r\nТъй като нямаше опънат парапет през нощта в тъмното на няколко пъти губихме посоката. Наложи се да спрем и да изчакаме 2 часа да изгрее слънцето за да се ориентираме за правилната посока. Имаше доста силен вятър. \r\nСутринта когато изгря слънцето се откриха много красиви гледки и се видя ясно върха както и околните върхове- К2, Гашербрум 2. Продължихме нагоре. Малко преди върха падна мъгла , а малко след него се изви страшна буря. Времето на тези върхове се променя за минути. Слизахме всички надолу по стръмния склон. Имаше места, по които съм се пързалял по корем със забит пикел пред мен , за да се спирам. Много дълго качване беше това, непредвидимо и с много променливо време. На слизане отново видях трупове на загинали алпинисти там кой знае кога. Слизането беше изморително като се има впредвид и факта, че не съм спал вече 7 дни както трябва.Толкова изморен не съм бил никога! Поздравявам всичките си приятели, последователи и СПОНСОРИ за подкрепата. Заедно напред и нагоре към един по- добър свят и по- чиста планета!”, написа Скатов от Пакистан.", "date": "2019.07.13", "title": "Скатов: На Гашербрум имаше страшна буря"}
{"url": "https://standartnews.com/svyat/talibani-shchurmuvakha-khotel-ubikha-trima-397053.html", "text": "Бунтовници талибани нападнаха тази сутрин търговска сграда, използвана за хотел, в Западен Афганистан, убивайки трима служители от силите за сигурност и ранявайки 10 души, предаде Ройтерс, цитирайки местни служители в Кала-е-Нау, столицата на провинция Багдиз. \r\nТалибаните веднага поеха отговорност за атаката и казаха, че тя е извършена от трима техни бойци, които са се барикадирали в сградата, откъдето стрелят по намиращия се в съседство щаб на полицията, съобщи БТА \r\nШефът на градската болница Абдул Латиф Рустайе каза, че там са докарани 10 ранени при атаката, сред които има и 4-ма души от силите за сигурност. \r\nЧлен на местния провинциален съвет, цитиран от Ройтерс, каза, че силите за сигурност са обкръжили сградата и водят престрелка с нападателите и че двама от тях били вече убити.  ", "date": "2019.07.13", "title": "Талибани щурмуваха хотел, убиха трима"}
{"url": "https://standartnews.com/svyat/5-miliarda-dolara-globa-za-feysbuk-397019.html", "text": "Компанията Фейсбук (Facebook) ще бъде глобена с рекордните 5 милиарда долара от регулаторните органи в САЩ след разследване за неуспехите на най-голямата социална медия в света да защити личните данни на своите потребители, съобщи в. \"Уолстрийт джърнъл\". \r\nАмериканският ежедневник се позова на добре осведомени източници, че миналата седмица Федералната търговска комисия (ФТС) е взела съответното решение с 3 на 2 гласа. Не е ясно след колко време ще бъде обявена глобата. Разследването срещу Фейсбук започна миналата година, след като бе разкрито, че базираната в Лондон консултантска компания Кембридж Аналитика (Cambridge Analytica) е получила достъп до данните на до 87 милиона потребители. Кембридж Аналитика е работила за предизборната кампания на президента на САЩ Доналд Тръмп през 2016 г. Федералната търговска комисия и Фейсбук отказаха да потвърдят информацията на \"Уолстрийт джърнъл\". \r\nМинистерството на правосъдието на САЩ сега прави преглед на споразумението, но обикновено не променя решения на ФТС, пише още изданието. Фейсбук е най-голямата социална медия в света с 2,7 милиарда активни потребители месечно, отбелязва Франс прес. Глобата не е особено голяма за компанията, която миналата година обяви печалба от 22 милиарда долара при оборот от 55 милиарда долара. \r\nВ последно време обаче се надигнаха гласове за разделяне на гиганта, който е критикуван, че не се справя достатъчно добре при защитата на личните данни и в борбата срещу фалшивите новини.", "date": "2019.07.13", "title": "5 милиарда долара глоба за Фейсбук"}
{"url": "https://standartnews.com/svyat/zemetresenie-s-magnitud-61-raztrsi-yaponiya-397018.html", "text": "Земетресение с магнитуд 6,1 стана днес край Южна Япония, близо до остров Окинава, предадоха Ройтерс и ТАСС, като се позоваха на Геоложкия институт на САЩ. \r\nСилният трус е бил регистриран на голяма дълбочина, 257 километра, на около 346 километра северно от Наха, главния град на префектура Окинава. \r\nНяма данни за пострадали хора и нанесени материални щети, нито е издадено предупреждение за вълни цунами.", "date": "2019.07.13", "title": "Земетресение с магнитуд 6,1 разтърси Япония"}
{"url": "https://standartnews.com/svyat/treti-den-bez-tok-i-voda-v-grtsiya-sled-buryata-397020.html", "text": "Синоптиците отправят ново предупреждение за очаквани бури в Гърция. Всеки, който реши да почива на гръцкото море, е добре да се съобрази с метеорологичната обстановка, подчертават те. На някои места на Халкидики все още няма ток и топла вода след опустошителната буря, която отне живота на 7 души и рани десетки.  Заради локални аварии на някои места все още няма електроенергия. Туристите в Неа Потидеа вече са на плажа. Българско семейство преживя бурята и остана в курорта, съобщава bTV. Няколко дни са били без вода и ток. Разказват, че е било трудно и се наложило да се къпят в морето.   Във връзка с предупрежденията за възможни нови бури през почивните дни в Гърция, Министерството на външните работи съветва българските граждани, намиращи се на територията на страната или планиращи пътуване в южната ни съседка, да следят метеорологичните прогнози и да се информират за актуалната обстановка. Българите, с имоти на Халкидики, също имат право на обезщетение По информация на генералното ни консулство в Солун нашите сънародници, адресно регистрирани и притежаващи недвижимо имущество в Халкидики, които са претърпели щети в следствие на природното бедствие от 10 юли, могат да посетят съответните общини и да подадат искане за обезщетение. ", "date": "2019.07.13", "title": "Трети ден без ток и вода в Гърция след бурята"}
{"url": "https://standartnews.com/sport/ludogorets-zapochna-s-pobeda-v-efbet-liga-397069.html", "text": "Шампионът по футбол на България в последните 8 години Лудогорец победи Царско село с 2:0 на старта на efbet Лига. Головете за домакинския успех на отборът от Разград вкара Клаудио Кешерю (7-ата минута от дузпа и в 66-ата минута). Стойчо Стоев започна с 10 промени от мача с Ференцварош, който Лудогорец загуби в сряда за Шампионската лига. \r\n ", "date": "2019.07.13", "title": "Лудогорец започна с победа в efbet Лига"}
{"url": "https://standartnews.com/svyat/otnovo-zemetresenie-v-kaliforniya-397024.html", "text": "Вторичен трус с магнитуд 4,9 бе регистриран близо до отдалечен калифорнийски град, който бе разтърсен от две силни земетресения миналата седмица, предаде Ройтерс, като се позова на Геоложкия институт на САЩ. \r\n  \r\nНяма данни за пострадали хора и нанесени материални щети при труса край Риджкрест. \r\n  \r\nНа 4 юли градът бе разтърсен от земетресение с магнитуд 6,4, а на другия ден - от земетресение с магнитуд 7,1. Двата най-силни труса в Южна Калифорния от десетилетия бяха усетени чак в Лос Анджелис и Лас Вегас. \r\nЕдинственият загинал при поредицата земетресения е 56-годишен мъж, затиснат под своя автомобил в имота си в щата Невада, близо до Калифорния.", "date": "2019.07.13", "title": "Отново земетресение в Калифорния"}
{"url": "https://standartnews.com/sport/yasni-sa-polufinalistite-v-ligata-na-natsiite-397026.html", "text": "Финалната четворка в Лигата на нациите по волейбол при мъжете вече е ясна. Олимпийският шампион по волейбол при мъжете - Бразилия стана последният полуфиналист. За място в четворката южноамериканците надвиха Иран с 3:2 гейма и продължават напред като втори в групата. На полуфиналите Бразилия играе с домакина САЩ, а в Полша с Русия. Срещите за определяне на финалистите са тази вечер в Чикаго.", "date": "2019.07.13", "title": "Ясни са полуфиналистите в Лигата на нациите"}
{"url": "https://standartnews.com/sport/skatov-na-gasherbrum-imashe-strashna-burya-397017.html", "text": "Атанас Скатов е в лагер 3 на 7100 м. височина под връх Гашербрум 1 (8080 м), където е нощувал след успешното изкачване на върха вчера. Ето какво разказа алпинистът за успешната атака на осмия си осемхилядник. \r\n“ Тръгнахме вчера към 15.30 от лагер 3 за атака на върха. Бяхме 14 човека - алпинисти и шерпи. По пътя двама от алпинистите се отказаха и на върха се качихме 12 човека. Нямаше опънат парапет от лагер 3 нагоре и сме се катерили вързани на свръзка ( с въже за осигуряване) по 3-4 ма човека. Този връх е доста стръмен и имаше обилно количество сняг във високата му част. Газили сме до колене в снега. \r\nТъй като нямаше опънат парапет през нощта в тъмното на няколко пъти губихме посоката. Наложи се да спрем и да изчакаме 2 часа да изгрее слънцето за да се ориентираме за правилната посока. Имаше доста силен вятър. \r\nСутринта когато изгря слънцето се откриха много красиви гледки и се видя ясно върха както и околните върхове- К2, Гашербрум 2. Продължихме нагоре. Малко преди върха падна мъгла , а малко след него се изви страшна буря. Времето на тези върхове се променя за минути. Слизахме всички надолу по стръмния склон. Имаше места, по които съм се пързалял по корем със забит пикел пред мен , за да се спирам. Много дълго качване беше това, непредвидимо и с много променливо време. На слизане отново видях трупове на загинали алпинисти там кой знае кога. Слизането беше изморително като се има впредвид и факта, че не съм спал вече 7 дни както трябва.Толкова изморен не съм бил никога! Поздравявам всичките си приятели, последователи и СПОНСОРИ за подкрепата. Заедно напред и нагоре към един по- добър свят и по- чиста планета!”, написа Скатов от Пакистан.", "date": "2019.07.13", "title": "Скатов: На Гашербрум имаше страшна буря"}
{"url": "https://standartnews.com/sport/khalep-i-serina-opredelyat-shampionkata-na-uimbldn-dnes-397040.html", "text": "Румънката Симона Халеп (27 г) и Серина Уилямс (САЩ - 37 г) ще определят днес новата шампионта на тенис турнира Уимбълдън. Финалът на централния корт в \"Ол Инглънд Клъб\" започва в 16,00 ч (б.в.) и ще бъде излъчен от Евроспорт 2. Мачът ще е №11 между двете. Досега 9 успеха има Серина, а Симона само 1. На Уимбълдън са играли само веднъж през 2011-а и победата е за американката. Халеп еспечелила само през 2014-а на финалите на WTA в Сингапур. При успех Уилямс ще има в кариерата си 24 титли от Големия шлем, а ако Халеп бие това ще е втора титла от престижната надпревара. И двете са били водачки в световната ранглиста, но сега румънката е седма, а американката 10-а.", "date": "2019.07.13", "title": "Халеп и Серина определят шампионката на Уимбълдън днес"}
{"url": "https://www.standartnews.com/sport/khalep-i-serina-opredelyat-shampionkata-na-uimbldn-dnes-397040.html", "text": "Румънката Симона Халеп (27 г) и Серина Уилямс (САЩ - 37 г) ще определят днес новата шампионта на тенис турнира Уимбълдън. Финалът на централния корт в \"Ол Инглънд Клъб\" започва в 16,00 ч (б.в.) и ще бъде излъчен от Евроспорт 2. Мачът ще е №11 между двете. Досега 9 успеха има Серина, а Симона само 1. На Уимбълдън са играли само веднъж през 2011-а и победата е за американката. Халеп еспечелила само през 2014-а на финалите на WTA в Сингапур. При успех Уилямс ще има в кариерата си 24 титли от Големия шлем, а ако Халеп бие това ще е втора титла от престижната надпревара. И двете са били водачки в световната ранглиста, но сега румънката е седма, а американката 10-а.", "date": "2019.07.13", "title": "Халеп и Серина определят шампионката на Уимбълдън днес"}
{"url": "https://standartnews.com/sport/poroy-prekrati-macha-arda-botev-pd-397058.html", "text": "Пороен дъжд прекрати историческия първ мач на Арда във футболния елит. В четвъртата минута съдията Станислав Тодоров прецени, че терена е наводнен и мача на домакините с Ботев (Пд) от първия кръг на efbet Лига не може да продължи. Така утре от 18,30 ч двата тима ще излязат да доиграят срещата на \"Арена Арда\".", "date": "2019.07.13", "title": "Порой прекрати мача Арда - Ботев (Пд)"}
{"url": "https://standartnews.com/sport/valteri-botas-startira-prvi-na-silvrstoun-397056.html", "text": "Финландецът Валтери Ботас (Мерцедес) ще стартира първи в утрешната Гран при на Великобритания на пистата Силвърстоун. Той изпревари с 0,006 сек своя съотборник и настоящ световен шампион Люис Хамилтън. Времето на Ботас бе 1:25,093 мин. Досега Хамилтън пък имаше 5 поредни победи в квалификациите на Силвърстоун. Зад тях в квалификацията се наредиха Шарл Льоклер, Макс Ферстапен, Пиер Гасли, Себастиан Фетел и др.", "date": "2019.07.13", "title": "Валтери Ботас стартира първи на Силвърстоун"}
{"url": "https://www.standartnews.com/sport/arda-debyutira-v-elita-sreshchu-botev-pd-397042.html", "text": "Първият кръг на новата efbet Лига по футбол на България продължава днес с двубоите Арда - Ботев (Пд) от 18,30 ч, и от 21,00 ч Лудогорец - Царско село. В първитя срещи от кръга играни вчера ЦСКА-София и Етър направиха 2:2, а Ботев (Враца) загуби вкъщи от Берое с 1:3.", "date": "2019.07.13", "title": "Арда дебютира в елита срещу Ботев (Пд)"}
{"url": "https://standartnews.com/sport/rumnka-specheli-uimbldn-397050.html", "text": "Симона Халеп стана първата румънка спечелила Уимбълдън. На финала в Лондон тя направи наказателна акция срещу звездата Серина Уилямс, като само за 55 минути спечели с 6:2, 6:2. Титлата е втора за Халеп от Големия шлем, след тази от Ролан Гарос през 2018-а. Победата бе втора за Симона срещу Серина от 11 мача. За Уилямс пък това бе трети пореден загубен финал от Шлема (Уимбълдън 2018 и 2019 и US Open 2018). Американката бе неузнаваемо разконцентрирана срещу Халеп, като направи 25 непредизвикани грешки, срещу само 3 на съперничката си. Финалът бе изгледан наживо от Кейт Мидълдън, херцогиня на Кеймбридж и Мегън Маркъл, херцогиня на Съсекс, които след това имаха честта да поздравят и новата шампионка. \"Това е може би най-добрия мач в моята кариера. Благодаря на Серина, че бе част от него, каза щастливата Халеп след награждаването. Тя посвети титлата на родителите си, които са я подкрепяли и вярвали в нея през всички години. Тя спечели и 2,35 млн. паунда от наградния фонд, който тази година е увеличен с 11,8% до рекордните в историята 38 млн. паунда (общо за мъжете и жените). Утре от 16,00 ч (б.в.) е и финала при мъжете между №1 Новак Джокович (Сърбия) и №2 Роджер Федерер (Швейц). Евроспорт 2 ще го излъчва пряко.", "date": "2019.07.13", "title": "Румънка спечели Уимбълдън"}
{"url": "https://www.standartnews.com/sport/valteri-botas-startira-prvi-na-silvrstoun-397056.html", "text": "Финландецът Валтери Ботас (Мерцедес) ще стартира първи в утрешната Гран при на Великобритания на пистата Силвърстоун. Той изпревари с 0,006 сек своя съотборник и настоящ световен шампион Люис Хамилтън. Времето на Ботас бе 1:25,093 мин. Досега Хамилтън пък имаше 5 поредни победи в квалификациите на Силвърстоун. Зад тях в квалификацията се наредиха Шарл Льоклер, Макс Ферстапен, Пиер Гасли, Себастиан Фетел и др.", "date": "2019.07.13", "title": "Валтери Ботас стартира първи на Силвърстоун"}
{"url": "https://standartnews.com/sport/arda-debyutira-v-elita-sreshchu-botev-pd-397042.html", "text": "Първият кръг на новата efbet Лига по футбол на България продължава днес с двубоите Арда - Ботев (Пд) от 18,30 ч, и от 21,00 ч Лудогорец - Царско село. В първитя срещи от кръга играни вчера ЦСКА-София и Етър направиха 2:2, а Ботев (Враца) загуби вкъщи от Берое с 1:3.", "date": "2019.07.13", "title": "Арда дебютира в елита срещу Ботев (Пд)"}
{"url": "https://www.standartnews.com/sport/borukov-debyutira-za-prviya-tim-na-shefiyld-uenzdi-397059.html", "text": "Дебют за първия тим на Шефилд Уензди направи днес талантливият български нападател Преслав Боруков. 19-годишният младежки национал, влезе в игра през второто полувреме при победата на \"кукумявките\" с 3:1 над Линкълн Сити в контрола. Боруков се появи в игра в 74-тата минута на мястото на Джордън Роудс, който реализира първите две попадения в срещата. За времето, което изкара на терена Преслав взе участие в две опасни атаки. До момента Боруков бе тренирал с първия състав на Шефилд, но никога не бе получавал шанс за изява от мениджъра Стийв Брус.", "date": "2019.07.13", "title": "Боруков дебютира за първия тим на Шефийлд Уензди"}
{"url": "https://www.standartnews.com/sport/poroy-prekrati-macha-arda-botev-pd-397058.html", "text": "Пороен дъжд прекрати историческия първ мач на Арда във футболния елит. В четвъртата минута съдията Станислав Тодоров прецени, че терена е наводнен и мача на домакините с Ботев (Пд) от първия кръг на efbet Лига не може да продължи. Така утре от 18,30 ч двата тима ще излязат да доиграят срещата на \"Арена Арда\".", "date": "2019.07.13", "title": "Порой прекрати мача Арда - Ботев (Пд)"}
{"url": "https://standartnews.com/sport/levski-puska-svoboden-vkhod-za-detsa-sreshchu-ruzhomberok-397066.html", "text": "Левски пуска свободен вход за всичик деца до 14 г за реванша с Ружомберок на 18 юли. Това обявиха от \"сините\" днес. \"Уважаеми левскари, като част от дългосрочната стратегия на клуба да възкреси любовта на децата към спорта, и в частност към футбола Ви съобщаваме, че двубоя – реванш от първия квалификационен кръг на Лига Европа между „Левски“ и „Ружомберок“ може да бъде посетен безплатно от организирани групи деца до 14 годишна възраст от учебни заведения, спортни школи/организации. Мачът е на 18 юли, четвъртък от 19:30 часа на стадион „Виваком Арена – Георги Аспарухов“. Според регламента на Европейската футболна асоциация (УЕФА), клуб който изтърпява наказание – домакинство пред празни трибуни, има право да допусне на трибуните деца до 14 години\", пише в съобщението от Левски. Условието това да се случи е всяка група от 10 деца да бъде придружавана от минимум един възрастен (треньор, преподавател, възпитател и т.н), като за всяка група трябва да бъде попълнена декларация с данните на придружителя и всяко едно от децата. Междувременно от днес в продажба е и официалната фланелка на \"сините\" за сезон 2019/2020. Единичната цена на мъжката фланелка е 99 лева, като притежателите на абонаментни карти за сезон 2019/2020 имат правото да ползват целогодишна отстъпка от 7 %. Привържениците на отбора могат да се възползват от възможността за персонализиране на фланелката на кирилица или латиница като цената на услугата е 15 лева, а срокът за изпълнението и е 3 работни дни. Официалният магазин на ПФК „Левски“ в сектор А на стадион „Виваком Арена – Георги Аспарухов“ работи всеки ден от 10:00 до 19:14 часа.", "date": "2019.07.13", "title": "Левски пуска свободен вход за деца срещу Ружомберок"}
{"url": "https://standartnews.com/sport/ministr-kralev-otkri-evro-2019-po-khandbal-vv-varna-397068.html", "text": "Министърът на младежта и спорта Красен Кралев откри Европейското първенство по хандбал за девойки до 19 години, което се провежда в Двореца на културата и спорта във Варна от 13 до 21 юли. В шампионата участват 10 отбора. Българският отбор е в група „А“ с отборите на  Сърбия, Исландия, Великобритания и Гърция, а в група „Б“ са тимовете на Полша, Финландия, Украйна, Израел и Босна и Херцеговина.  Първенството е част от календара на “Варна-Европейски град на спорта”. „Благодаря на Европейската федерация по хандбал, че се довери на морската ни столица, която неведнъж се е доказвала като отличен домакин на спортни събития от най-висок ранг. През 2016 г. Варна прие Европейското първенство по хандбал за младежи до 18 години, което премина на много високо ниво. Убеден съм, че и тази година ще се справим чудесно с организацията на континенталния шампионат за девойки“, заяви Красен Кралев. Спортният министър подчерта, че благодарение на добрата работа на Българската федерация по хандбал, се забелязва сериозен прогрес на този спорт у нас през последните години. „Хандбалът е един от тези спортове, към които има интерес от децата и аз се надявам, че след провеждането на шампионата ще има допълнителен тласък в развитието му. България постепенно започва да наваксва изгубеното в колективните спортове. С такива първенства даваме шанс на най-младите състезатели да се докоснат до най-добрите хандбалисти в Европа, а това е чудесен стимул за тях“, каза още министър Кралев. Той пожела успех на всички участнички и изрази надежда повече хора да дойдат в залата и да подкрепят българския отбор. На официалното откриване присъстваха още кметът на Варна Иван Портних, директорът на дирекция „Спорт“ Кристиан Димитров, президентът на Българска федерация хандбал Росица Бакърджиева и почетният президент на Европейската федерация по хандбал Жан Брио.   Програмата на българския отбор:   14.07.2019 19:00 Великобритания – България   15.07.2019 19:00 България – Исландия   17.07.2019 19:00 България – Гърция   18.07.2019 19:00 Сърбия – България", "date": "2019.07.13", "title": "Министър Кралев откри Евро 2019 по хандбал във Варна"}
{"url": "https://standartnews.com/regionalni/stotitsi-praseta-pod-nozha-zaradi-afrikanskata-chuma-397036.html", "text": "\r\n  Всички прасета в бургаското с. Зидарово и район в радиус 3 км ще бъдат умъртвени заради откиртото огнище на африканска чума. Цялото село е под карантира и ветеринарните продължават евтаназията на животните заедно с полицейска охрана. \r\nСред местните жители обаче назрява напраежние заради крутите мерки на Българската агенция по безопасност на храните. Според стопаните свинете се убивали преди да бъдат взети лабораторни проби, които да покажат дали носят носят заразата. Те твърдят, че откритите първоначално мъртви прасета били умишлено отровени, заради междусъседски конфликт. Хората са отчаяни, тъй като загубите им щели да възлязат на хиляди левове. \r\n  От областната дирекция по безопасност на храните обаче са категорични зараза има и огнището е именно в село Зидарово. \"Лабораторните анализи го показаха\", заяви пред БНР шефът на дирекцията Георги Митев.", "date": "2019.07.13", "title": "Стотици прасета под ножа заради африканската чума"}
{"url": "https://standartnews.com/sport/borukov-debyutira-za-prviya-tim-na-shefiyld-uenzdi-397059.html", "text": "Дебют за първия тим на Шефилд Уензди направи днес талантливият български нападател Преслав Боруков. 19-годишният младежки национал, влезе в игра през второто полувреме при победата на \"кукумявките\" с 3:1 над Линкълн Сити в контрола. Боруков се появи в игра в 74-тата минута на мястото на Джордън Роудс, който реализира първите две попадения в срещата. За времето, което изкара на терена Преслав взе участие в две опасни атаки. До момента Боруков бе тренирал с първия състав на Шефилд, но никога не бе получавал шанс за изява от мениджъра Стийв Брус.", "date": "2019.07.13", "title": "Боруков дебютира за първия тим на Шефийлд Уензди"}
{"url": "https://www.standartnews.com/sport/ministr-kralev-otkri-evro-2019-po-khandbal-vv-varna-397068.html", "text": "Министърът на младежта и спорта Красен Кралев откри Европейското първенство по хандбал за девойки до 19 години, което се провежда в Двореца на културата и спорта във Варна от 13 до 21 юли. В шампионата участват 10 отбора. Българският отбор е в група „А“ с отборите на  Сърбия, Исландия, Великобритания и Гърция, а в група „Б“ са тимовете на Полша, Финландия, Украйна, Израел и Босна и Херцеговина.  Първенството е част от календара на “Варна-Европейски град на спорта”. „Благодаря на Европейската федерация по хандбал, че се довери на морската ни столица, която неведнъж се е доказвала като отличен домакин на спортни събития от най-висок ранг. През 2016 г. Варна прие Европейското първенство по хандбал за младежи до 18 години, което премина на много високо ниво. Убеден съм, че и тази година ще се справим чудесно с организацията на континенталния шампионат за девойки“, заяви Красен Кралев. Спортният министър подчерта, че благодарение на добрата работа на Българската федерация по хандбал, се забелязва сериозен прогрес на този спорт у нас през последните години. „Хандбалът е един от тези спортове, към които има интерес от децата и аз се надявам, че след провеждането на шампионата ще има допълнителен тласък в развитието му. България постепенно започва да наваксва изгубеното в колективните спортове. С такива първенства даваме шанс на най-младите състезатели да се докоснат до най-добрите хандбалисти в Европа, а това е чудесен стимул за тях“, каза още министър Кралев. Той пожела успех на всички участнички и изрази надежда повече хора да дойдат в залата и да подкрепят българския отбор. На официалното откриване присъстваха още кметът на Варна Иван Портних, директорът на дирекция „Спорт“ Кристиан Димитров, президентът на Българска федерация хандбал Росица Бакърджиева и почетният президент на Европейската федерация по хандбал Жан Брио.   Програмата на българския отбор:   14.07.2019 19:00 Великобритания – България   15.07.2019 19:00 България – Исландия   17.07.2019 19:00 България – Гърция   18.07.2019 19:00 Сърбия – България", "date": "2019.07.13", "title": "Министър Кралев откри Евро 2019 по хандбал във Варна"}
{"url": "https://www.standartnews.com/sport/levski-puska-svoboden-vkhod-za-detsa-sreshchu-ruzhomberok-397066.html", "text": "Левски пуска свободен вход за всичик деца до 14 г за реванша с Ружомберок на 18 юли. Това обявиха от \"сините\" днес. \"Уважаеми левскари, като част от дългосрочната стратегия на клуба да възкреси любовта на децата към спорта, и в частност към футбола Ви съобщаваме, че двубоя – реванш от първия квалификационен кръг на Лига Европа между „Левски“ и „Ружомберок“ може да бъде посетен безплатно от организирани групи деца до 14 годишна възраст от учебни заведения, спортни школи/организации. Мачът е на 18 юли, четвъртък от 19:30 часа на стадион „Виваком Арена – Георги Аспарухов“. Според регламента на Европейската футболна асоциация (УЕФА), клуб който изтърпява наказание – домакинство пред празни трибуни, има право да допусне на трибуните деца до 14 години\", пише в съобщението от Левски. Условието това да се случи е всяка група от 10 деца да бъде придружавана от минимум един възрастен (треньор, преподавател, възпитател и т.н), като за всяка група трябва да бъде попълнена декларация с данните на придружителя и всяко едно от децата. Междувременно от днес в продажба е и официалната фланелка на \"сините\" за сезон 2019/2020. Единичната цена на мъжката фланелка е 99 лева, като притежателите на абонаментни карти за сезон 2019/2020 имат правото да ползват целогодишна отстъпка от 7 %. Привържениците на отбора могат да се възползват от възможността за персонализиране на фланелката на кирилица или латиница като цената на услугата е 15 лева, а срокът за изпълнението и е 3 работни дни. Официалният магазин на ПФК „Левски“ в сектор А на стадион „Виваком Арена – Георги Аспарухов“ работи всеки ден от 10:00 до 19:14 часа.", "date": "2019.07.13", "title": "Левски пуска свободен вход за деца срещу Ружомберок"}
{"url": "https://www.standartnews.com/sport/ludogorets-zapochna-s-pobeda-v-efbet-liga-397069.html", "text": "Шампионът по футбол на България в последните 8 години Лудогорец победи Царско село с 2:0 на старта на efbet Лига. Головете за домакинския успех на отборът от Разград вкара Клаудио Кешерю (7-ата минута от дузпа и в 66-ата минута). Стойчо Стоев започна с 10 промени от мача с Ференцварош, който Лудогорец загуби в сряда за Шампионската лига. \r\n ", "date": "2019.07.13", "title": "Лудогорец започна с победа в efbet Лига"}
{"url": "https://standartnews.com/regionalni/blsnakha-dete-na-zebra-v-blagoevgrad-397048.html", "text": "Блъснаха дете на пешеходна пътека в Благоевград. Пътният инцидент е станал на бул. \"Джеймс Баучер\" в 14:30 ч., предаде БГНЕС. 8-годишното момче е прието в спешното отделение на МБАЛ-Благоевград с травма на стъпалото и натъртвания. Колата е минала през стъпалото на крака му. Няма опасност за живота на детето. То е пресичало заедно с брат си. Според очевидци колата не се е движела бързо.  ", "date": "2019.07.13", "title": "Блъснаха дете на зебра в Благоевград"}
{"url": "https://standartnews.com/regionalni/rafting-sreshchu-pochistvane-na-struma-397063.html", "text": "Безплатен рафтинг срещу почистването на р. Струма, получиха днес ентусиастите от цялата страна, които се включиха в събирането и изхвърлянето на отпадъците край пътя и ската на реката. Акцията под мотото „Чиста Струма“ започна в 10 часа днес в Кресненското дефиле като първо бе почистен обиколния на Е-79 път покрай „кривия“ тунел, съобщи БГНЕС. В традиционното почистване участваха любители на спусканията с лодки по реката, предимно младежи, девойки и деца. \r\nЗа по-малко от час бяха събрани десетки чували с най-различни отпадъци, изхвърлени както край пътя, така и по ската към реката. Река Струма е най-подходящата локация за практикуване на рафтинг в България заради своето пълноводие, а също и предпочитано място за провеждане на състезания по рафтинг и каяк. От експлоатацията се събират много боклуци, мръсотия и отпадъци. Желанието на организаторите бе да върнат приятната природна гледка по устието на р. Струма в района на Кресненското дефиле, известно с континентално-средиземноморския си климат и високата концентрация на видове растения и животни. И тази година за доброволческата акция добре дошли бяха всички – организатори, инструктори, приятели и почитатели на екстремните преживявания в бързи води, а целта – да обединят усилия и да съчетаят полезното с приятното, да чистят и да се забавляват.", "date": "2019.07.13", "title": "Рафтинг срещу почистване на Струма"}
{"url": "https://www.standartnews.com/sport/rumnka-specheli-uimbldn-397050.html", "text": "Симона Халеп стана първата румънка спечелила Уимбълдън. На финала в Лондон тя направи наказателна акция срещу звездата Серина Уилямс, като само за 55 минути спечели с 6:2, 6:2. Титлата е втора за Халеп от Големия шлем, след тази от Ролан Гарос през 2018-а. Победата бе втора за Симона срещу Серина от 11 мача. За Уилямс пък това бе трети пореден загубен финал от Шлема (Уимбълдън 2018 и 2019 и US Open 2018). Американката бе неузнаваемо разконцентрирана срещу Халеп, като направи 25 непредизвикани грешки, срещу само 3 на съперничката си. Финалът бе изгледан наживо от Кейт Мидълдън, херцогиня на Кеймбридж и Мегън Маркъл, херцогиня на Съсекс, които след това имаха честта да поздравят и новата шампионка. \"Това е може би най-добрия мач в моята кариера. Благодаря на Серина, че бе част от него, каза щастливата Халеп след награждаването. Тя посвети титлата на родителите си, които са я подкрепяли и вярвали в нея през всички години. Тя спечели и 2,35 млн. паунда от наградния фонд, който тази година е увеличен с 11,8% до рекордните в историята 38 млн. паунда (общо за мъжете и жените). Утре от 16,00 ч (б.в.) е и финала при мъжете между №1 Новак Джокович (Сърбия) и №2 Роджер Федерер (Швейц). Евроспорт 2 ще го излъчва пряко.", "date": "2019.07.13", "title": "Румънка спечели Уимбълдън"}
