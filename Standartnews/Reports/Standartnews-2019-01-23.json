{"url": "https://www.standartnews.com/regionalni/krdzhali-si-spomni-za-general-chernobuzov-383030.html", "text": " Кърджали и неговите жители отдадоха почит на руските воини по повод 141-вата годишнина от освобождението на Източните Родопи през  1878 г. с влизането на отряда на ген. Фьодор Чернозубов и провъзгласяването на Кърджали за свободен.„Дати като 22 януари трябва да се помнят от нас, за да можем да ги предадем на бъдните поколения. Ние сме тези, които ще съхраним паметта жива“, каза в словото си  историкът Димитър Димов и ръководител на школа „ИстОрика“ в най–голямото кърджалийско училище – СУ ”П.Р. Славейков”. Цветя пред паметника на руския воин  поднесоха заместник-областният управител Севда Камбурова, председателят на клуб „Приятели на Русия“ Иван Колев, представители на образователни институции, граждани. Ученици от ОУ „Св. Св. Кирил и Методий“ изнесоха кратка музикална програма на руски  език. Ирина Ангелова ", "date": "2019.01.22", "title": "Кърджали си спомни за генерал Чернобузов"}
{"url": "https://www.standartnews.com/regionalni/neshnl-dzheografik-shche-publikuva-fotosesiya-na-razlozhki-kukeri-382974.html", "text": "Невероятна фотосесия, сътворена от фотографа на списанието Иво Данчев ще бъде публикувана на страниците на формата за изследване тайните на планетата - списание „Нешънъл Джеографик“. \r\nСнимките са направени в местността „Света Троица“, над  Разлог. Към фотосесията се присъедини и пътуващият фотограф от Сидни, Австралия Кристин Тейлър. \r\nРазложкият кукер от години предизвиква огромен интерес от страна на туристи и медии, а зрелищният обичай за гонене на злите сили поражда възхищение и особена магнетичност. Община Разлог преди години патентова кукера, като по този начин го направи част от културата и традициите си.  ", "date": "2019.01.22", "title": "\"Нешънъл джеографик\" ще публикува фотосесия на разложки кукери"}
{"url": "https://www.standartnews.com/regionalni/obyavikha-gripna-epidemiya-i-v-slivenska-oblast-382991.html", "text": "Поради повишаване на броя на случаите с грип и остри респираторни заболявания РЗИ-Сливен обявява грипна епидемия за областта, считано от 23 януари 2019 година, съобщиха от инспекцията. РЗИ-Предложи на регионалното управление на образование Сливен прекратяване на учебните занятия в училищата на областта за периода 23-27 януари. Преустановяват се свижданията и плановите операции в лечебните заведения, консултациите на здрави бременни жени и кърмачета, както и на всички профилактични прегледи и имунизации. Спира се провеждането на масови мероприятия.", "date": "2019.01.22", "title": "Обявиха грипна епидемия и в Сливенска област"}
{"url": "https://www.standartnews.com/regionalni/obrakha-sklad-na-bchk-v-lom-383017.html", "text": "Близо един тон хранителни продукти са откраднати от склад на Българския червен кръст в Лом. Най-голямо е количеството на изчезналата захар, съобщава БНР. \r\nОткраднатите храни са били доставени по Оперативната програма за материално подпомагане на най-нуждаещи се лица, съфинансирана от Европейския съюз. Те са били складирани в помещение, предоставено от община Лом – бивш ОФ клуб, в района на болницата. Липсват общо 900 килограма захар, леща, грах и зелен фасул. \r\nСтоките са застраховани и вече са доставени нови продукти.  В програмата за подпомагане на нуждаещи се са включени 1440 души от град Лом. В крайдунавския град БЧК раздава храни от 2008 година, но за първи път се установява кражба.", "date": "2019.01.22", "title": "Обраха склад на БЧК в Лом"}
{"url": "https://www.standartnews.com/regionalni/sgradi-ot-tursko-vreme-sluzhat-na-dneshniya-vidin-382985.html", "text": "Израсъл на стратегическо място – граница от античността до днес, на големия завой на Дунав, Видин има съдбата на град-център. Днес е областен град, но такъв той е бил още по времето на римската империя. След разрушаването от аварите на столицата на провинция Крайбрежна Дакия, тогавашният Видин с името Бонония става главен град на провинцията. През 9-ти век е център на една от десетте български области, а нейн управител е бил бъдещият български цар Самуил. През втората половина  на 14-ти век  е столица на царството на Иван Срацимир. През турско е център на санджак и вилает. От всяка епоха са останали строителни паметници. Най-известният – крепостта „Баба Вида” е построена върху римската крепост Бонония. Но най-много сгради са останали от времето на турското  владичество. То е най-близо до днешните дни, затова. Част от тях имат историческа известност – Конака, Кръстатата казарма, библиотеката и джамията на независимия турски владетел Осман Пазвантооглу. Но има и други, строени преди 150 и 200 години, но годни за съвременен живот. Общината ги възстановява и съхранява  с ново предназначение. И градът ги използва. \r\nОт година деца оживявават 150-годишната сграда на турската поща. Общината я предостави на регионалната библиотека „Михалаки Георгиев”, която я  превърна в център за обучение, изкуство и култура. И преди това здравата  каменна къща е била използвана за културни цели. Тя е първият археологически музей на Видин, училище, музикална школа, ателие на художници. Била е седалище на асоциацията на дунавските градове, туристически информационен център. Претърпяла е много ремонти, но е запазила  автентичния си вид. Не е променена и отвътре – помещенията са същите от времето на изграждането и. \r\nКъщата представлява  двуетажка каменна постройка, изградена  през 60-те години на 19-ти век за пощенски нужди. В момента е единствената запазена у нас турска поща. В нея Видин е имал телеграф още през 1859 година. В приземието и е вграден трезор като самостоятелно помещение с отделен  покрив и масивна, обкована с желязо врата. Фактът не е толкова популярен, но е показателен за значението на Видин в голямата империя. През последните години той е бил нейна външна граница. Днешни съседни градове са се сдобили с пощи чак през 1920. \r\nРадвам се, че видинчани имат тази ценна придобивка, каза при откриването на центъра кметът на града Огнян Ценков. Нека сградата с историческа стойност да се превърне в духовно средище за децата и младежите на града ни, призова той. Кметът дари първите книги за центъра, които директорката на библиотеката Десислава Иванова прие с благодарност. След това продължи облагородяването  на пространството около турската поща. В него се намери място за информационни табла, за лятна сцена и театър... \r\nТурската поща се намира в близост до Телеграф капия – дунавската  порта на турската крепостна стена „Калето, до библиотекта и джамията на Осман Пазвантооглу. Интересуващите се от турското наследство на Видин не могат да я подминат, разглеждайки останалите обекти. \r\nПрез 2018 още една турска сграда отвори врати с ново предназначение. Изоставена повече от век, тя се оказа удобна за епиграфски център. В града е известна като турският склад. Строена е в края на 18-ти  и началото на 19-ти век. Първоначалното и предназначение не е известно, но се знае, че е  била конюшня, а след това и оръжеен склад на турския гарнизон. /То и крепостта „Баба Вида” е била оръжеен склад на бдинския пехотен полк до 1956/. \r\nСлед ремонт на стойност 480 000 евро, осигурени чрез финансовия механизъм на европейското икономическо пространство по програмата  „Наследство и съвременно изкуство”, складът ес превърна в каменен музей. Вътре в него са изложени архитектурни колони и украси, открити при разкопки в римските градове Рациария и Бонония, олтари на боговете Юпитер и Диана, надгробни паметници на боляри, еврейски надгробни плочи, оцелели векове на еврейското гробище, което Видин има от 1360 година. Известно е, че унгарският крал гони евреите от своите земи и ги приема българският цар Иван Срацимир. \r\nКаменният музей показва 36 експоната, някои по 2 – 3 тона вътре и два отвън. В него могат да се провеждат научни конференции и културни събития. Интересът към каменните надписи е голям. Тъй като лапидариумът се намира в непосредствена близост до крепостта „Баба Вида”, която наши и  чужди туристи разглеждат, то и той буди техния интерес. Някои идват специално за него. В регионалния исторически музей очакват броят на туристите – около 50 000 на година, да се вдигне с 20 – 25 процента. Заради епиграфския център. Според историци – сега наред за възстановяване е турската крепостна стена „Калето” – една уникална отбранителна система, след чието изграждане Видин повече не е превземан от никого. Части от нея също са запазени в самия град... Първолета Цветкова    ", "date": "2019.01.22", "title": "Сгради от турско време служат на днешния Видин"}
{"url": "https://www.standartnews.com/regionalni/zala-skaptopara-s-novo-osvetlenie-383040.html", "text": "Модерно енергоспестяващо осветление е изградено  в зала „Скаптопара“ в Благоевград.  Поставени са общо 16 нови осветителни тела. Старото осветление не е демонтирано, като то също ще бъде използвано.  Процесът на модернизиране в зала „Скаптопара“ продължава. Предстои да бъдат монтирани колонни климатици, както и топла  въздушна завеса. В момента залата се отоплява на ток. С поставяне на климатиците, ще се осигури и подходяща температура както през зимата, така и през лятото. В зала „Скаптопара“ ежедневно  се провеждат тренировки на спортни клубове.  Освен това, тя се използва и при домакинства на състезания от различен ранг. А през м. февруари там ще се проведе и първия международен турнир по борба в зала „Скаптопара“.  ", "date": "2019.01.22", "title": "Зала \"Скаптопара\" с ново осветление"}
{"url": "https://www.standartnews.com/regionalni/obrakha-tsrkvata-v-selo-dragichevo-382988.html", "text": "Неизвестен крадец е счупил малко странично дървено прозорче и е проникал в православния храм в пернишкото село Драгичево. Апашът е отмъкнал неустановен брой парични средства от кутиите за дарения. Кражбата е извършена в периода от 16 часа на 20 януари до 13 часа на 21 януари. \r\nИзвършен е оглед на местопроизшествието от служители на Второ районно управление и е започнато досъдебно производство.  ", "date": "2019.01.22", "title": "Обраха църквата в село Драгичево"}
{"url": "https://www.standartnews.com/sport/prekratikha-izdirvaneto-na-sala-do-utre-383057.html", "text": "Издирването на самолета, в който е пътувал рекордната покупка на Кардиф Сити Емилиано Сала, е бил преустановен. Акцията по намирането на  , в който нападателят е пътувал с пилота, ще продължи рано сутринта. Информацията бе съобщена от полицията на остров Гърнзи. Сала подписа със “сините птици” преди броени дни, а сумата от 15.5 милиона паунда, която участниците в Премиър лийг платиха на колегите си от Франция, е най-голямата в клубната история. Според разпространената информация 28-годишният Сала е бил един от двамата пътници в самолета “Пайпър Малибу”, а британската брегова охрана е пратила два хеликоптера, които да търсят следи в Ла Манша, но към момента няма нищо намерено. От летището в Кардиф са заявили, че полетът е трябвало да кацне от Нант, но не споделиха повече информация.", "date": "2019.01.22", "title": "Прекратиха издирването на Сала до утре"}
{"url": "https://www.standartnews.com/sport/livrpul-spechelil-100-mln-evro-za-godina-383062.html", "text": "Петкратният европейски клубен шампион и лидер във Висшата лига в момента Ливърпул се очаква да стане първият клуб в света, постигнал нетна печалба над 100 млн. евро (88.3 млн. паунда), пише \"Телеграф\". В основата на финансовия успех на мърсисайдци се корени успешното представяне в Шампионската лига миналия сезон, както и продажбата на суперзвездата Филипе Коутиньо в Барселона. Воденият от Юрген Клоп състав игра във финала в най-силния клубен турнир. Въпреки че загуби от Реал Мадрид, Ливърпул си заслужи 81.3 млн. евро. Коутиньо беше продаден на Барселона за 160 млн. евро (с бонусите) преди година. Миналата година мърсисайдци отчетоха печалба от 44 млн. евро (39 млн. паунда). Тя дойде въпреки неучастието на отбора в Шампионската лига през 2016-17. Година по-рано те записаха загуба от 24 млн. евро (21 млн. паунда). Публикуваният преди дни годишен доклад на УЕФА показа, че клубовете от Висшата лига са заработили повече от четвърт от общите приходи за континента - 5.3 милиарда евро от общо 20.11 млрд. евро. Това ги поставя пред Ла Лига, където клубовете отчитат 2.9 милиарда, Бундеслигата (2.8 милиарда), Серия А (2.2 милиарда) и Лига 1 (1.6 милиарда). \r\n ", "date": "2019.01.22", "title": "Ливърпул спечелил 100 млн. евро за година"}
{"url": "https://www.standartnews.com/balgariya-obshtestvo/chetiri-mita-za-raka-383053.html", "text": "По данни на Световната здравна организация, една трета от случаите на смърт заради раково заболяване е обусловена от пет причини, свързани с начина на хранене:  Съществуват и други канцерогенни фактори:  т). Често към тези фактори се отнасят и различните групи продукти. В повечето случаи ще се намерят изследвания, потвърждаващи, че определен продукт може да повиши вероятността от развитие на онкологични заболявания, както и обратното – изследвания, свидетелстващи, че определен продукт спомага за неговото лечение. „Например на пръв поглед може да изглежда, че алкохолът не може да е помощник в борбата с рака, но пък част от изследванията показват, че  Действително, режимът на хранене и определени продукти могат да повишат риска от развитие на онкологичен процес. В частност . Но такова влияние съвсем малко повишава процента за вероятност от развитие на тази болест и в никакъв случай не е гаранция, че тя въобще ще възникне. Истината е, че тези фактори не са определящи. И това не е повод да се превърнете във вегетарианци”, обяснява д-р Пильов. Митът за психосоматичната природа на рака е много разпространен. Някои казват, че натрупаните обиди задължително водят до рак, други смятат, че онкологията е „приоритет” на отчаялите се и загубилите смисъла на живота си. Истината е, че , тъй като за неговото възникване е нужно да съвпаднат няколко съставни елемента. Разбира се, дълбоката депресия или неврозата водят до високо ниво на стреса, обаче връзката между стреса и възникването на рака официално не е доказана. „Сам по себе си стресът не влияе на нищо, но хората, страдащи от неврози и повишена възбудимост, често развиват пагубни навици като пушене или преяждане. А това на свой ред вече може да повиши риска от онкологичен процес. Получава се затворен кръг, изходът от който е един:  ”, отбелязва д-р Андрей Пильов. Тази болест не трябва да се възприема така, защото  . Дори и за онези заболявания, които по-рано наистина бяха смъртоносни. Многобройните изследвания, проведени по този повод, не потвърждават това предположение. Само  . Такъв вид излъчване уврежда ДНК на клетката, което обикновено води до нейната гибел, но също така може да предизвика злокачественото й израждане. Радиовълните обаче, използвани в мобилните връзки и електронните устройства, са с малка енергия, недостатъчна за увреждането на ДНК на клетката, следователно не могат да предизвикат рак. Не бива да се страхувате и от рентгеновите изследвания, там дозите на облъчване са безопасни.  ", "date": "2019.01.22", "title": "Четири мита за рака"}
{"url": "https://www.standartnews.com/kultura/orlin-pavlov-stana-bashcha-383059.html", "text": "Елизабет се казва дъщеричката на актьора певец Орлин Павлов, разкри самият той във Фейсбук. „Диана, обичам те. Ти си майка-героиня! И както се пее в песента, “Светът е друг, когато си тук”, написа още артистът в социалната мрежа. Майката на момиченцето е Диана Великова, която сравнително отскоро е муза на Орлин.  Любовната им връзка беше официализирана сред столичното светско общество едва в края на миналата година.  Павлов успя до последно да опази в тайна новината за бремеността на гаджето си.", "date": "2019.01.22", "title": "Орлин Павлов стана баща"}
{"url": "https://www.standartnews.com/regionalni/ayazmoto-greyna-v-nova-premyana-382952.html", "text": "старозагорци свойски наричат Аязмото, получи oфициaлнo paзpeшeние за ползване oт нaчaлниĸa нa Диpeĸция зa нaциoнaлeн cтpoитeлeн ĸoнтpoл след цялостното обновление. Мaщaбният благоустойствен проект за 7 млн. лeвa, финaнcиpaн oт опepaтивнaта европpoгpaмa „Peгиoни в pacтeж\", приключи в края на миналата година.  \r\nЕмблематичният фoнтaн „Жaбĸитe“ oтнoвo paбoти c възcтaнoвeн aвтeнтичeн oблиĸ. Πpoxлaдa пpeз тoплитe дни щe пръскат и шaдpaвaнитe пo cтълбитe нa централната aлeятa, която стиго дo цъpĸвaтa „Cв. Teoдop Tиpoн“. Нова пapĸoвa мeбeл допълва интериора по пешеходните алеи и кътовете за отдих.бeшe пoдмeнeнa c нoвa. Реставрация и рехабилитация е извършена на тротоаритe, площадни пространства и стълби, дeтcĸи и cпopтни площадки, които са с изцяло нова визия. Пoднoвeно е и оcвeтлeниeтo в парка, монтирани са видeoкамери за нaблюдeниe по всички алеи и площадки . \r\n Aязмoтo e c oбщa плoщ нaд 3000 дĸa. B пapĸa имa близo 3000 дъpвeтa. Няĸoи oт тяx ca peдĸи и yниĸaлни видoвe, зacaдeни преди повече от 120 години oт \"владиката със зелена корона\", както наричат  пъpвия cтapoзaгopcĸи митpoпoлит Meтoдий, cъздaтeл нa пapĸa. \r\n ", "date": "2019.01.22", "title": "Аязмото грейна в нова премяна"}
{"url": "https://www.standartnews.com/biznes/mastercard-globena-s-570-mln-evro-zaradi-visoki-taksi-383041.html", "text": "Европейската комисия глоби компанията за електронни разплащания Mastercard с над 570 млн. евро заради ограничаване на възможността търговците да се възползват от по-добри условия, предлагани от банките на други места в Европейския съюз, предаде Reuters. Според Комисията правилата на Mastercard преди 2015 г. са принудили търговците на дребно да плащат определени банкови такси в страната, в която се намират, вместо да ги оставят да търсят по-добри условия. \"Като пречат на търговците да пазаруват при по-добри условия, предлагани от банките в други държави-членки, правилата на Mastercard изкуствено повишават разходите за картови плащания, вредят на потребителите и търговците на дребно в ЕС\", казва в изявление европейският комисар по конкуренцията Маргрете Вестагер. Санкцията щеше да бъде още по-висока, но Комисията я намали с 10%, тъй като Mastercard е сътрудничила при разследването. Когато клиент плаща на търговец с кредитна карта, банката на магазина заплаща такса на банката на картодържателя. Банката на търговеца след това прехвърля тази такса на магазина, което увеличава разходите на клиентите. Преди 2015 г. равнището на тези \"обменни такси\" варираше в широки граници в Европа, но правилата на Mastercard по това време са изисквали банките, получаващи картови плащания, да прилагат таксата, определена в тяхната страна на произход. \"Това доведе до по-високи цени за търговците и потребителите, до ограничаване на трансграничната конкуренция и до изкуствено сегментиране на единния пазар\", посочват от Европейската комисия, цитирани от News.bg. Впоследствие компанията е променила правилата си след въвеждане на регламента за таксите за обмен. Глобата е част от поредица от действия, които Комисията предприе през последното десетилетие, за намаляване на картовите такси, дължими от търговците. Брюксел накара Visa Europe да намали обменните такси за всички транзакции с дебитни и кредитни карти в рамките на Европейското икономическо пространство. Еврокомисията разследва и таксите, начислявани върху картовите плащания, направени от туристи, посещаващи Европейския съюз.", "date": "2019.01.22", "title": "Mastercard глобена с  570 млн. евро  заради високи такси"}
{"url": "https://www.standartnews.com/regionalni/nova-usluga-za-khora-s-uvreden-slukh-predlaga-ofist-na-nap-yambol-382954.html", "text": "Нова услуга, която улеснява хората с увреден слух, предлага офисът на НАП в Ямбол. Те вече могат да ползват видео жестов превод чрез онлайн платформа, съобщи днес Радио Стара Загора \r\n Хората с увреден слух ще имат възможностда подобрят комуникацията си със служителите в салона за обслужване на клиенти. Местата за обслужване са обозначени със специални стикери. Достъп до жестов превод се сигурява в момента на посещението на съответното гише. С помощта на таблети се осъществява видео и гласова връзка с колцентъра на НАП за превод. По този начин служителите на Агенцията могат да чуват превода, а клиентът с увреден слух да вижда преводача на екран. Комуникацията се осъществява в реално време с помощта на квалифицирани жестови преводачи. \r\nФото Радио Стара Загора", "date": "2019.01.22", "title": "Нова услуга за хора с увреден слух  предлага офисът на НАП - Ямбол"}
{"url": "https://www.standartnews.com/balgariya-obshtestvo/samo-v-standart-zam-ministr-borisov-investitsiite-v-avtomobil-382958.html", "text": "„Ако общините не работят заедно с държавата, никога няма да могат да се справят сами”. Това коментира пред „Стандарт нюз” заместник-министърът на Икономиката  Лъчезар Борисов, като акцентира върху инвестиционните стимули, които предлага държавата.   „За последните 3 години проектите в процес на изпълнение, които са сертифицирани по Закона за насърчаване на инвестициите са повече от половин милиард лева и ще разкрият  7-9000 нови работни места. Ако се добавят и инвестициите, които не са подкрепени от държавата създадените работни места в сектора могат да достигнат 10 000 за същия период. Новите анализи, които скоро ще бъдат обявени, сочат че компаниите от бранша достигат вече 220. Това означава, че България вече е на картата на световния пазар на автомобилостроенето. Вече показваме, че можем да имаме и краен производител. Но е важно да не се обявяват предварителни намерения, защото никоя община не може се справи сама без държавата”, коментира зам.-министър Борисов.   Той обясни още, че БНБ използва „сложна схема” за изчисляване на инвестициите, като поддържа различни показатели. От една страна е потока на преки чуждестранни инвестиции от друга страна това е размера.  „Прогнозите ни сочат, че през тази година ще имаме уникален растеж на инвестициите в структурата на БВП, а именно около 9,5 % в реално изражение. За нас е важен показателя брутообразуване в основен капитал, който се поддържа от НСИ. Освен това данните на БНБ за размера на преките инвестиции от международната инвестиционна позиция сочат ръст от над 1 млрд. евро ръст спрямо същия период на предходната година.  ", "date": "2019.01.22", "title": "Зам.-министър Борисов: 1 млрд. са инвестициите в автоиндустрията"}
{"url": "https://www.standartnews.com/biznes/5050-osiguritelni-vnoski-iskat-rabotodateli-382975.html", "text": "Председателят на Асоциацията на индустриалния капитал в България Васил Велев съобщи пред журналисти, че работодателите предлагат с промени в Кодекса на труда да се въведат нов вид трудови договори. Предложението е да се записват две числа - общият разход за труд и нетната сума, която работникът получава след всички удръжки. По-рано днес работодателите посочиха сред приоритетите си за тази година промяна за равно разпределение - петдесет на петдесет на сто (вместо досегашните 60 към 40 на сто/, между работодател и работник на дължимите осигурителни вноски и включване в трудовите и служебните договори на всички осигурителни и данъчни разходи на работодателя за съответния работник или служител и отчитането им за статистически цели в брутния размер на средната заплата. За да не се промени нетният доход на работещите, ако се увеличи осигурителната тежест, бизнесът ще поеме ангажимент за увеличение на заплатите, допълни Велев в отговор на въпрос. Той информира, че това предложение предстои да се консултира със синдикатите. Подобна реформа успешно е направена в Румъния и отдавна се прилага в Македония, допълни Велев. Той посочи, че по този начин ще се внесе повече прозрачност и съпоставимост. Велев изтъкна, че този подход няма да повиши доходите на хората, което ще стане през повече и по-добра работа. На очакваната от работодателите среща с премиера Бойко Борисов заради високите цени на тока от Асоциацията напомниха, че към цените в сегмента \"Ден напред\" се прибавя и добавката \"Задължение към обществото\". Затова се предлага тя да не се включва в сметките на хората и бизнеса, а да се поема от бюджета. Тогава ще има съпоставимост на цените и компенсиране на увеличението им, каза Велев. Той съобщи, че предприятията вече са получили двойно увеличение на сметките за ток за декември спрямо същия месец на предходната година. В средния случай увеличените разходи за електрическа енергия спрямо общия размер на изплатените заплати са между 10 и 15 на сто, допълни той и изтъкна, че увеличената цена на тока \"изяжда\" възможността за увеличението на доходи и даже може да доведе до намаляването им.", "date": "2019.01.22", "title": "50:50 осигурителни вноски искат работодатели"}
{"url": "https://www.standartnews.com/svyat/bost-na-mertsedes-s-trogatelno-pismo-do-britantsite-383058.html", "text": "Председателят на борда на компанията \"Даймлер\", която произвежда автомобилите \"Мерцедес\" и \"Майбах\",  д-р Дитер Зетче се обърна с отворено писмо към гражданите на Великобритания във връзка с Брекзит. Обединеното кралство трябва да напусне Европейския съюз след няколко седмици, но все още има огромен брой неясноти какво точно ще се случи. Промяната ще засегне и онези отбори от Формула 1, които са мултинационални обединения, базирани са на Острова и в които работят хора от целия ЕС. \"Мерцедес\" в основата си е немска компания, но подразделението за Ф1 е изцяло базирано във Великобритания – фабриката на отбора се намира в Бракли, а двигателите се произвеждат в Бриксуърт. Зетче написа отворено писмо, което беше публикувано във вестник \"Таймс\". \"Без вашата велика нация този континент няма да бъде това, което е днес – общност, основана на свободата и просперитета. След ужасите на Втората световна война вие не ни изоставихте. Приехте Германия обратно като суверенна нация и европейска сила. Ние, германците, не сме го забравили и винаги ще бъдем благодарни! Ние ясно съзнаваме, че свободата, на която се радваме днес като европейци, до голяма степен е извоювана и защитавана от британския народ, и искаме да знаете следното: ние уважаваме вашия избор. Той е ваш, не е наш. Ако желанието ви е да напуснете ЕС, винаги ще имате приятели в Германия и Европа. Но също така бихме искали да знаете, че няма избор, който да е необратим. Вратите ни винаги ще останат отворени, независимо от всичко! Европа е домът ни. Вие се превърнахте в част от това, което сме ние, европейците. Затова ще ни липсвате. Ще ни липсва легендарния ви черен хумор, както и отиването до някой пъб след работа за чаша ейл. Ще ни липсва чая с мляко и шофирането от лявата страна. Най-много от всичко ще ни липсвате вие, британският народ – нашите приятели отвъд Канала. Ще ни липсвате като част от Европа, особено в тези тревожни времена. Така че бихме искали да знаете: от дъното на сърцето ни, бихме искали да останете! С любов, вашите приятели от Германия", "date": "2019.01.22", "title": "Босът на \"Мерцедес\" с трогателно писмо до британците"}
{"url": "https://www.standartnews.com/regionalni/moderna-meditsinska-aparatura-v-mbal-d-r-atanas-dafovski-383024.html", "text": "Модерна медицинска апаратура ще намали необходимостта от трансфер на пациенти от МБАЛ „Д-р Атанас Дафовски” Кърджали в по-големи лечебни заведения при извънредни ситуации. Това стана ясно по време на Информационен ден под надслов „Как да спасим живот?”, в който участваха не само медици, представители на здравни заведения, но и граждани. \"Оборудването е предназначено за диагностика и лечение в областта на кардиологията, травматологията, клиничната лаборатория, урологията и спешната медицина\", посочи директорът на кърджалийската болница проф.д-р Тодор Черкезов, който допълни, че апаратурата вече е доставена и монтирана. \r\n„Смятам, че всичко това ще бъде оценено добре и по достойнство от населението. Хората ще имат достъп до новите услуги, най – вероятно, през втората половина на т. г., защото в момента нашите медицински специалисти се обучават за работа с новата апаратура”, обясни проф. д-р Черкезов.   \r\nМодерното оборудване е осигурено по съвместен проект между болницата в Кърджали и тази в Комотини по Програма за сътрудничество ИНТЕРРЕГ Гърция - България. Проектът е на стойност 1, 3 млн. евро като  бюджетът на МБАЛ”Д-р Атанас Дафовски” Кърджали е в размер малко над 560 хил. евро.   \r\n           \r\nИрина Ангелова  ", "date": "2019.01.22", "title": "Модерна медицинска апаратура в МБАЛ \"Д-р Атанас Дафовски\""}
{"url": "https://www.standartnews.com/biznes/vseki-blgarin-poznava-banka-dsk-382971.html", "text": "Банка ДСК е най-предпочитаната и разпознаваема банка сред българските потребители. Това сочат данните за втората половина на 2018 г. от редовното изследване „Financial Intelligence“ на GfK – изследване на потреблението на банкови продукти и услуги. Участниците в проучването са анкетирани относно разпознаваемостта на банките в страната и предпочитанията им към банковите институции и услуги. Банката запазва лидерската си позиция по показателите спонтанна и подпомогната познатост, като близо 80% от анкетираните споменават Банка ДСК на спонтанно ниво, а за 97% банката изниква в съзнанието на подпомогнато ниво – при предложен списък с изброени банки. Банка ДСК е лидер и по други показатели. Традиционно тя е на първо място по дял на потребителите – 25%, както и на първо място по показателя основна ползвана банка – 23%. За поредна година Банка ДСК остава и най-предпочитаната финансова институция в България – общо 45% от респондентите заявяват, че биха предпочели да използват нейните услуги, като за близо половината от тях (21%) тя е и единствената банка, която разглеждат като потенциално възможна. „Щастливи сме от факта, че българските потребители запазват високото си доверие в банковия сектор и виждат надежден партньор в лицето на Банка ДСК. Резултатите от това проучване ни задължават да продължим да градим доверие и лоялност, така, както сме го правили досега – с ясната цел да бъдем близо до своите клиенти и да се вслушваме в конкретните им нужди“, коментира г-жа Виолина Маринова, Председател на УС и Главен изпълнителен директор на Банка ДСК. Резултатите от проучването показват, че Банка ДСК е на първо място и по познаваемост на рекламите на банкови институции – за 27% от анкетираните тя е първата банка, за която се сещат. Общо 41% споменават банката на спонтанно ниво, а 51% избират Банка ДСК чрез подпомогната познатост на рекламите. Проучването „Financial Intelligence” на GfK е представително за населението в страната на 18 и повече години и представлява мониторинг на банковия сектор в България. То се реализира в две вълни годишно като омнибусно изследване. Втората вълна на „Financial Intelligence” за 2018 г. е проведена в периода 1-14 ноември, с извадка 975 души.  ", "date": "2019.01.22", "title": "Всеки българин познава Банка ДСК"}
{"url": "https://www.standartnews.com/kultura/zueka-i-rachkov-se-zavrshchat-382961.html", "text": "Васил Василев-Зуека и Димитър Рачков се завръщат – дуетът скоро ще дирижира „Като две капки вода“ 7.  Уникалното шоу за преобразяване за пореден път ще предложи забавни моменти с нови звезди и истински сценични предизвикателства. В досегашните шест издания предаването представи любими актьори, изпълнители и водещи в невиждано досега амплоа на международни знаменитости. Осем известни личности ще разкрият неподозирани дарби пред публиката в продължение на 13 лайфа, като отново ще се състезават с образите от Бутона на късмета. На всеки финал победителят ще дарява наградата си за избрана от него кауза.  Досега на върха са били Рафи Бохосян, Невена Бозукова, Ненчо Балабанов, Калин Врачански, Михаела Маринова и Славин Славчев, а сред участниците се нареждат Филип Аврамов, Азис, Орлин Павлов, Герасим Георгиев- Геро, Десислава, Поли Генова, Башар Рахал,  Иван Юруков, Константин... Едва ли има съмнение, че след като „Капките“ се завръщат с толкова гръм и трясък, в Нова надали ще се лишат от „Господари на ефира“. Още повече че нито се е чуло, нито се е видяло Джуди Халваджиян да преговаря с някоя от другите големи телевизии. Цялата дандания около така нареченото спиране на предаването вероятно е „вдигане на акциите“ пред Нова.", "date": "2019.01.22", "title": "Зуека и Рачков се завръщат"}
{"url": "https://www.standartnews.com/svyat/eto-kak-deystvat-v-makedoniya-pri-mrsen-vzdukh-382943.html", "text": "Всички ученици от държавни и частни училища няма да посещават учебни занятия днес заради мръсния въздух и лошите метеорологични условия. Решението за отлагане на началото на новия учебен срок беше взето на спешно заседание на представители на министерствата на образованието, на здравеопазването и на околната среда. Ситуацията се следи непрекъснато, като не е изключено ваканцията за учениците да бъде удължена и да се прибегне до нови мерки за справяне с проблема заради замърсяването.  Прочуване в края на миналата година показа, че югозападната ни съседка е с най-мръсен въздух в цялата Европа. Качеството на въздуха там достига 10 пъти над нормата Сред основните причини за това е натовареният пътен трафик и използването на печки на дърва и въглища за отопление.  Заради опасното увеличение на замърсяването на въздуха все повече хора търсят медицинска помощ. Македонското правителство определи амбициозна цел за подобряване на качеството на въздуха с 50% през следващите две години.  ", "date": "2019.01.22", "title": "Ето как действат в Македония при мръсен въздух"}
{"url": "https://www.standartnews.com/biznes/bmf-poluchi-nov-42-300-tonen-korab-rozhen-382972.html", "text": "На 21 януари 2018 ч., в 14:18 местно време, в Нантонг, Китай, Параходство БМФ АД получи моторен кораб „Рожен“ (ROJEN – ІМО 9754927). Кръстница на новопостроения кораб е г-жа Тонка Янкова. Изпълнителният директор на Параходството капитан далечно плаване Александър Калчев пожела на „Рожен“ да среща хубави времена, гостоприемни пристанища и да носи щастливи моменти за капитаните и екипажите, които ще го експлоатират. Първи капитан на кораба е капитан далечно плаване Ганчо Христов, а първи главен механик – инж. Желю Желев. „Рожен“ е третият от серията модерни кораби по проекта Bluetech 42 (дедуейт 42 300 т). Първите два кораба от серията: „Руен“ и „Рила“, са вече в експлоатация. От 25 май 1978 г. до 25 август 2011 г. в състава на БМФ има друг кораб за насипни товари с името „Рожен“ (IMO: 7702827), който е построен във Варна (дедуейт 24 500 т). Той е и първият кораб, на който е бил капитан сегашният изпълнителен директор на БМФ Александър Калчев. Краят на експлоатацията на първия „Рожен“ настъпва в Китай – там, откъдето пък започна първата страница от историята на новия кораб със същото име.  ", "date": "2019.01.22", "title": "БМФ получи нов 42 300-тонен кораб \"Рожен\""}
{"url": "https://www.standartnews.com/kultura/nositel-na-oskar-idva-za-sofiya-film-fest-382969.html", "text": "„Студена война“ – продукцията с пет отличия на Европейската кино академия, между които за лента номер едно, най-добри актриса, сценарий и режисура, ще бъде представена на „София филм фест“  от своя създател Павел Павликовски. Черно-бялата драма е и сред 9-те претендента за чуждоезичен „Оскар“. През 2015 година именно неговият „Ида“ спечели заветната статуетка. Павликовски идва за втори път на „София филм фест“, след като през 2005-а представи пред българската публика „Моето лято на любовта“. „Студена война“ е завладяваща любовна история, сплела фатално съдбите на двама души с различни житейски биографии и темпераменти на фона на противоречията между Източна и Западна Европа през 50-те години на миналия век. Те са твърде „неподходящи“ един за друг, но връзката им е предопределена от неведомите сили - невъзможна любов във времена, абсолютно непознати на днешните поколения… Павел Павликовски черпи вдъхновение за творбата си от съдбата на своите родители, като дори кръщава героите си на тях. „Те бяха най-интересните драматични образи, на които съм попадал – силни личности, които се обичаха и мразеха”, казва режисьорът.  Те се влюбват, предават се, събират се отново, женят се и се развеждат, а връзката им се съживява и замира многократно до края на жизнения им път през 1989 година, малко преди падането на Берлинската стена. „Когато бях по-млад, полудявах от непрекъснатите събирания и раздели на родителите ми. Но когато починаха, осъзнах, че това е най-голямата любовна история“, искрен е кинаджията. „Разкъсаната завеса на любовта е основната тема в мистериозния, музикално величествен и визуално удивителен филм на Павел Павликовски. Ранената любов се руши и увяхва в свободата на чуждата страна, попада в обречената гравитационна сила на родината и се извисява, въпреки дълбините от цинизъм, изтощение, подчинение и страх. Подобно на предишния филм на Павликовски, „Ида“, това е творба, посветена на тъмното сърце на самата Полша“, пише Питър Брадшоу от „The Guardian“.", "date": "2019.01.22", "title": "Носител на „Оскар“ идва за „София филм фест“"}
{"url": "https://www.standartnews.com/kultura/glast-na-blgariya-ot-24-fevruari-382976.html", "text": "„Гласът на България“ стартира  в ефира на bTV с пореден сезон на 24 февруари. Топ шоуто ще изненада зрителите с актуализиран регламент, нов треньор и ексклузивно дигитално съдържание в онлайн каналите на медията. Всяка неделя в 20 часа феновете ще следят отблизо завладяващите гласове на талантите, вълнуващите лични истории и оспорваната битка  между  треньорите. Пътят на певците и треньорския състав към победата ще проследят и звездните водещи – хип-хоп дуото Pavell & Venci Venc’.  В новия сезон на световния музикален формат конкуренцията ще бъде още по-оспорвана, благодарение на свежото попълнение в звездния отбор – една от най-успешните и награждавани поп изпълнителки у нас Михаела Филева, която има опит и в оценяването на таланти. Тя се включва в битката за победата, която през последните два сезона грабна Иван Лечев. Новият регламент и допълнителните елементи във всеки етап от надпреварата също засилват конкуренцията както сред треньорите, така и сред участниците.  По време на кастингите на тъмно - в допълнение към добре познатия червен бутон - пред Камелия, Михаела, Графа и Иван Лечев ще бъдат разположени и допълнителни блок бутони, на които ще са изписани имената на другите треньори. С новите бутони всеки от тях ще може един път да блокира колегите си и така да ги лиши от възможността да спечелят желан участник за отбора си.  Битката ще бъде още по-ожесточена и във втория етап от шоуто - вокалните двубои. Тогава четиримата треньори вече ще имат право само на една кражба на участник от друг тим. Сред новостите са и така наречените нокаути - те ще позволят на треньорите да изберат тримата най-добри участници, с които да влязат във финалната битка за голямата награда на концертите на живо.", "date": "2019.01.22", "title": "„Гласът на България“ от 24 февруари"}
{"url": "https://www.standartnews.com/svyat/vse-oshche-trsyat-deteto-padnalo-v-sondazhen-otvor-382947.html", "text": "Продължава търсенето на 2-годишното дете, което падна в сондажен отвор в Южна Испания преди повече от седмица. Местната полиция разпространи кадри на спасителната операция. Момченцето паднало в дупката, докато вървяло с родителите си през частен имот в провинция Малага на 13 януари. Миньори работят денонощно, за да пробият паралелна шахта, за да достигнат детето. Надеждите са това да стане днес. Към испанските спасители се включи и екип от шведска фирма, помогнала за локализирането на 33-мата чилийски миньори, които бяха спасени след двумесечна операция преди седем години.", "date": "2019.01.22", "title": "Все още търсят детето, паднало в сондажен отвор"}
{"url": "https://www.standartnews.com/kultura/roma-e-rekordort-na-oskarite-383021.html", "text": "„Рома“ на Алфонсо Куарон и \"Фаворитката\" на Йоргос Лантимос поведоха с по 10 номинации за „Оскар\". В най-престижната категория \"най-добър филм\" те излизат срещу \"Зелената книга“ с Димитър Маринов, „Черната пантера“, „BlacKkKlansman“, „Бохемска рапсодия“, „Роди се звезда“ и „Вице“. За най-добър режисьор се конкурират Спайк Лий за „BlacKkKlansman“, Павел Павликовски за „Студена война“, Йоргос Лантимос за „Фаворитката“, Алфонсо Куарон за „Рома“ и Адам Макей за „Вице“. В категорията за главна мъжка роля се борят Крисчън Бейл за „Вице“, Брадли Купър за „Роди се звезда“, Уилям Дефо за „Ван Гог: Пред портите на вечноста“, Рами Малек за „Бохемска рапсодия“ и Виго Мортенсен за „Зелената книга“. При дамите съревнованието е между Ялица Апарисио за „Рома“, Глен Клоуз за „Съпругата“, Оливия Колман за „Фаворитката“, Лейди Гага за „Роди се звезда“ и Мелиса Маккарти за „Можеш ли някога да ми простиш?“. За поддържаща мъжка роля са номинирани Махершала Али за „Зелената книга“, Адам Драйвър за „BlacKkKlansman“, Сам Елиът за „Роди се звезда“, Ричард Е. Грант за „Можеш ли някога да ми простиш?“ и Сам Рокуел за „Вице“. Номинациите за поддържаща женска роля отидоха при Ейми Адамс за „Вице“, Марина Де Тавира за „Рома“, Реджина Кинг за „Ако улица Бийл можеше да говори“, Ема Стоун и Рейчъл Вайс за „Фаворитката“. В категорията за най-добър оригинален сценарий се състезават „Фаворитката“, „Първата реформа“, „Зелената книга“, „Рома“ и „Вице“. За най-добър адаптиран сценарий се конкурират „Баладата на Бъстър Шръгс“, „BlacKkKlansman“, „Можеш ли някога да ми простиш?“, „Ако улица Бийл можеше да говори?“ и „Роди се звезда“. Номинациите за най-добър чуждоезичен филм бяха разпределени между „Рома“, \"Студена война“, „Capernaum“, „Никога не поглеждай назад“ и „Shoplifters“.", "date": "2019.01.22", "title": "„Рома“ и „Фаворитката\" са рекордьорите в номинациите за „Оскар“"}
{"url": "https://www.standartnews.com/biznes/brokeri-ochakvat-po-visoki-likhvi-po-ipotekite-382984.html", "text": "Това ще бъде много плавен процес. Очакванията са Европейската централна банка да повишава лихвите на всяко шестмесечие с 0,25% , това ще се отразява и на условията на банките, както по депозитите, така и по ипотечните кредити. И всички купувачи, които са придобили жилище чрез ипотечен кредит при всички положения при тях ще има промяна на вноските им, коментира пред БНР председателят на Национално сдружение Недвижими имоти Добромир Ганев. Това, което трябва да кажем и което трябва да знаят потребители, инвеститори, всички участници на пазара за имоти, че това е годината с най-малко сделки от 2010 година насам, каза още той. Последното тримесечие на 2018-а година е най-слабото за последните тримесечия за пазара на недвижими имоти. Това е една тенденция, която показва леко охлаждане на пазара. Трябва да отчетем и много големия ръст на нови разрешения за строеж. Тази инвестиционна строителна активност указва натиск на пазара с по-малкия ръст на цените. Статистиката показва рът от около 6% на това тримесечие спрямо предходната година. Пазарът все още е добър от гледна точка на активността на купувачите, обобщи той. Трябва да бъдем внимателни като участници в този пазар. Първо купувачите, когато искат да се включват при сделки на зелено. Много е важен инвеститорът кой е. Сега вече се увеличава този риск, защото виждате каква е строителната активност. В същото време сделките намаляват. Може би ще дойде момент, в който някои от проектите ще имат проблеми с паричните си потоци. Има проекти, които разчитат 100% на продажби на зелено. Това е рисково и затова купувачите трябва да използват експертна помощ. Същото нещо важи и за банките, банките трябва да бъдат достатъчно внимателни, по финансирането на проекти на пазара. Пазарът е особен, от една страна, заради добрата активност, от друга страна голямото предлагане.", "date": "2019.01.22", "title": "Брокери очакват по-високи лихви по ипотеките"}
{"url": "https://www.standartnews.com/biznes/67-ot-yablanitsa-boaza-na-am-khemus-izplneni-382982.html", "text": "Близо 67% е изпълнението на участъка между Ябланица и Боаза от АМ „Хемус“, съобщават от Агенция „Пътна инфраструктура“. Изграждането на 9,3 км от автомагистралата стартира в края на март миналата година. Организацията на работа е много добра и е напълно възможно обектът да бъде завършен в началото на есента т. г. По договор участъкът трябва да е готов през март 2020 г. В момента на обекта работят около 200 души и над 100 специализирани машини. Извършват се земни и пътни работи, водостоци и др., каквито дейности са възможни при настоящите метеорологични условия. Автомагистралният участък ще бъде с по две ленти за движение в посока по 4 м, две ленти за спиране по 3 м, средна разделителна ивица - 2 м, водещи ивици и банкети. Ще бъдат построени 5 селскостопански подлеза и 2 селскостопански надлеза, както и подлез при общинския път Брестница-Съева дупка. Връзката с път I-4 Коритна-Белокопитово ще се осъществява чрез етапна връзка при 87-ти километър, която ще се изгради в близост до село Брестница. Инвестицията е за близо 55 млн. лв. В момента със средства от републиканския бюджет се изграждат близо 26 км от автомагистралата. Това са участъците между Ябланица и Боаза и Белокопитово - Буховци в посока Търговище. Строителството на отсечката между Буховци и Белокопитово започна на 16 август м. г. Този участък е 16 км и на него ще има 7 виадукта, едно мостово съоръжение и 10 селскостопански подлеза. Автомагистралният участък ще бъде с две ленти за движение, две ленти за изпреварване, две аварийни ленти, водещи ивици, два банкета и средна разделителна ивица. Извършените до момента строително-монтажни работи включват почистване и изсичане на храсти и дървета, изкопи за отстраняване на хумусния пласт, изкопни работи и оформяне на терена, взривни работи, трасиране на проектното трасе. Цялостното доизграждане на АМ „Хемус“ е основен приоритет в управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна.", "date": "2019.01.22", "title": "67% от Ябланица-Боаза на АМ „Хемус“ изпълнени"}
{"url": "https://www.standartnews.com/biznes/iznesli-sme-ss-162-poveche-tok-prez-yanuari-382979.html", "text": "България е изнесла със 162,03% повече електроенергия за периода от 1 до 20 януари 2019 г. спрямо същия период от 2018 г. Това сочат последните данни на Електроенергийния системен оператор (ЕСО).  Данните показват, че от 1 януари 2019 г. до 20 януари страната ни е изнесла 254 434 мегаватчаса електроенергия, докато за същия период на 2018 г. експортът е 97 100 мегаватчаса. Производството на електроенергия за първите 20 дни на тази година е 3 011 546 МВч, а през този този период на изминалата година са били произведени 2 640 585 МВч ток. Това е повишение с 14,05 на сто. Потреблението в страната от началото на годината до 20 януари се е повишило с 8,4 пункта спрямо 1-20 януари 2018 г. Цифрите на ЕСО сочат, че през първите 20 дни на тази година изразходени 2 757 112 МВч електроенергия, докато през аналогичния период на изминалата година потребеното количество електроенергия е било 2 543 485 МВч. С 14,54 на сто повече е произведената електроенергия от базовите мощности като АЕЦ \"Козлодуй\", ТЕЦ \"Марица-изток 2\" и т.нар. американски централи - ТЕЦ \"ЕЙ И ЕС Гълъбово\" и ТЕЦ \"Контур Глобал Марица Изток 3\", показват още данните на ЕСО. Ако от началото на 2019 г. до 20 януари от базови мощности са произведени общо 2 665 561 МВч, то за аналогичния период на 2018 г. произведеният ток от базовите централи е бил 2 327 284 МВч. С 2,65 пункта по-голям е делът на възобновяемите енергийни източници (ВЕИ) в преносната мрежа. През периода техният дял е 61 709 МВч, срещу 60 113 МВч година по-рано. Вятърните електроцентрали (ВяЕЦ) са произвели с 1,21 на сто повече ток - или 44 209 МВч. Фотоволтаичните централи (ФЕЦ) -с 30.72 на сто повече електричество, или 11 179 МВч. При централите, които работят на биомаса, се отчита спад на произведената електроенергия с 19.77 пункта. За периода 01.01.2019 г. - 20.01.2019 г. те са произвели 6 321 МВч, докато за аналогичния период на 2018 г. са били произведени 7 879 MWh. \r\n ", "date": "2019.01.22", "title": "Изнесли сме със 162%  повече ток през януари"}
{"url": "https://www.standartnews.com/biznes/lipsata-na-infrastruktura-na-vitosha-prechi-na-vsichki-382995.html", "text": "\"Всеки ден на Витоша идват между 800 и 1000 деца. Те се нуждаят от нормални условия, а ние не можем да им ги подсигурим поради липса на инфраструктура, заяви Иво Рангелов, от \"Мотен спорт\". - Нужни са лифтове, системи за изкуствен сняг, водни резервоари, детски влекчета. А за направата им има законодателни спънки. За да работим с деца сме сложили и влек на паркинга на бившия хотел \"Щастивеца\". Проблемите са известни на всички от 20 години години и дано най-накрая се решат, защото иначе не виждам смисъл да продължаваме. Той благодари на кмета на София Йорданка Фандъкова за усилията да подобри достъпа до Витоша. \"Въпреки подобряването на достъпа до Витоша проблемите са много и опират до различни институции, допълни още Рангелов. \"Тъжно ми е, че Витоша си остава нашата голяма мъка. Много ни тежи и пречи в работата с децата липсата на достатъчно съоръжения – писти, лифтове, влекчета, места, където малчуганите да се учат на ски и борд сред чистия въздух в планината“, коментира Марина Тепавичарова, председател на Сдружението на \"Витошките ски и борд училища\".  ", "date": "2019.01.22", "title": "Липсата на инфраструктура на Витоша пречи на всички"}
{"url": "https://www.standartnews.com/biznes/mezhdunarodnoto-izlozhenie-dogovaryane-pchelarstvo-otnovo-v-pleven-383010.html", "text": "Международното изложение-договаряне \"Пчеларство-Плевен 2019\", което се организира от “Партнерс експо” ООД и Областен пчеларски съюз – Плевен, под патронажа на Областна администрация – Плевен и Министерство на земеделието и горите, ще се проведе от 7 до 10 февруари. И тази година то ще се проведе в City Center «Mania Tower”. \r\nПо традиция по време на изложението ще се проведат семинари, лекции, кръгла маса. Ще бъдат отличени участниците в конкурса „Най-проспериращ млад пчелар за 2017 година” и наградени талантите от конкурс за детско творчесто „Пчеларството – екология и плодородие, пчелният мед – здраве и дълголетие“, както и фотоконкурса на пчеларска тематика.  ", "date": "2019.01.22", "title": "Международното изложение-договаряне \"Пчеларство\" отново в Плевен"}
{"url": "https://www.standartnews.com/biznes/deklaratsii-s-barkod-sami-smyatat-danka-383012.html", "text": "Годишната декларация за облагане на доходите с баркод вече е публикувана на интернет страницата на НАП – www.nap.bg. Формулярът с баркод изчислява автоматично дължимия данък след попълване на информация за получените доходи, внесените осигурителни вноски, ползваните облекчения, напомнят от НАП.  Електронната декларация трябва да се изтегли на компютър от интернет страницата на Агенцията – www.nap.bg, и да се попълни „офлайн“. Подаването на декларация с баркод гарантира, че хората няма да допуснат технически грешки, тъй като дължимият данък се изчислява автоматично след попълване на приложенията за различните видове доход. От НАП напомнят също, че изпращането на декларация с баркод предполага и по-бързо възстановяване на надвнесен данък. Това е така, защото не се налага допълнителното обработване и попълване на данните от тези декларации ръчно, тъй като информацията директно се прехвърля от формуляра след сканирането на баркода. Подаването на декларацията с баркод става чрез изпращане по пощата или на място в някои пощенски станции, където директно ще бъде издаден входящ номер. Декларацията може да се подаде и лично в офис на НАП. Срокът за подаване на годишните данъчни декларации за облагане на доходите изтича на 30 април 2019 г., като в същия срок трябва да бъде заплатен и дължимият данък за довнасяне. \r\n ", "date": "2019.01.22", "title": "Декларации с баркод сами смятат данъка"}
{"url": "https://www.standartnews.com/sport/mri-ot-levski-ne-sa-me-trsili-da-smenya-stoyanovich-383048.html", "text": "\"Не съм получавал предложение да заменя Славиша Стоянович\". Това обяви пред \"Нова\" напусналият Казахстан Станимир Стоилов. Според треньора парите в \"синия\" клуб в последните години са потънали в бездната. \"Аз съм водил приятелски разговор с Павел Колев. Не сме коментирали никакви предложения, а тази тема не ми е приятна и не искам да говоря. Георги Дерменджиев е успял треньор в българския футбол и му желая успех, да направи това, което той поиска. Аз искам всеки, който е треньор на Левски, да се справи. Сега ще видим какво ще стане със смяната на собствеността. Трябва да се работи по-сериозно, а аз ще видя, че клубът има сериозен собственик, когато започне да се гради нещо\", сподели Мъри. Според Стоилов липсата на спортни резултати и хубава база не кореспондират на големите средства, вложени в \"синия\" клуб. \"Щом има смяна в собствеността, то значи, че сегашният собственик не може да се справи с клуба. Забелязах, че през този период, че се наляха големи заплата и вложени доста средства. Но няма нищо изградено - нито база, нито стадион, нито резултати. Ако имаше едно от трите неща, аз щях да съм доволен, а оценката ми да бъде, че Левски е готов за нещо по-добро. Отделен въпрос е, че се наляха много пари, които явно отидоха в бездната. Това имах предвид, казвайки, че Левски не е готов за нещо по-сериозно\", завърши Станимир Стоилов.", "date": "2019.01.22", "title": "Мъри: От Левски не са ме търсили да сменя Стоянович"}
{"url": "https://www.standartnews.com/kultura/amorphis-i-soilwork-zabivat-v-sofiya-382983.html", "text": "Amorphis, Soilwork, Jinjer и Nailed To Obscurity забиват в София на 23 януари в зала „Универсиада“. Концертът е за 13-я рожден ден на радио Тангра Мега Рок. Това ще бъде и първото голямо метъл шоу на родна земя за 2019-а. Финландците Amorphis идват у нас за седми път. Турнето„Queen Of Time“ започна миналия петък в Германия по повод новия им албум със същото име и гостуването им в столицата ще бъде единственият концерт от обиколката на Балканите. Само месеци след „Hills of Rock 2018“ родните фенове отново ще имат удоволстивето да гледат украинците от Jinjer. Те също идват заредени със свеж материал, тъй като едва преди седмица пуснаха миниалбума си „Micro“. Вратите на залата ще бъдат отворени от 17:30, а шоуто започва в 18:00. Деца до 10 години нямат нужда от билет, но е необходимо да бъдат с придружител и попълнена декларация.", "date": "2019.01.22", "title": "Amorphis и Soilwork забиват в София"}
{"url": "https://www.standartnews.com/biznes/studenti-podavat-dokumenti-za-lyatna-rabota-v-germaniya-383005.html", "text": "Агенцията по заетостта стартира тазгодишния прием на документи за ваканционна заетост на български студенти в Германия, като за лятото на 2019 г. тя ще е по договореност с Федералната агенция по труда – Кьолн. Желаещите да се възползват от възможността могат да подават заявления по образец до 15 февруари 2019 г. в бюрото по труда, на чиято територия се намира висшето учебно заведение (в т.ч. клон/филиал), в което се обучават, съобщават от АЗ. Изискванията към кандидатите са да бъдат български граждани на възраст между 18 и 35 години, да са студенти в български висши учебни заведения в редовна форма на обучение и да не са последен курс на семестриално обучение. Младежите трябва задължително да имат добри познания по немски език и да са готови най-малко два месеца да работят в Германия. Предложенията за работа са в сферата на селското стопанство, хотелиерството и ресторантьорството (сервитьори, камериерки, бармани, помощен персонал в кухня, общи работници), фирми за почистване на помещения и индустриални обекти, вериги за бързо хранене, както и германските пощи. В заявлението си кандидатите трябва да декларират, че са изучавали немски език най-малко 3 години, като езиков изпит няма да бъде полаган. Трябва да посочат още, че са свободни от други ангажименти по време на официално обявената за всяко училище лятна ваканция (задължително се упоменават точните ѝ начална и крайна дата), както и че притежават необходимите средства да финансират заминаването си за Германия. Кандидатите следва да предоставят и попълнено уверение за студент по образец, заверено от висшето училище, в което се обучават. Документите на поименно избраните за ваканционна заетост студенти ще бъдат подадени от германските работодатели директно в Централата за чуждестранно и специализирано посредничество – гр. Бон. Информация относно пълните условия и документи за кандидатстване желаещите могат да получат в Информационния център на Агенцията по заетостта на тел. 02/980 87 19, на електронен адрес: https://www.az.government.bg/pages/mezhdunarodna-deynost-normativna-uredba/, както и в бюрата по труда по местонахождение на висшето училище.", "date": "2019.01.22", "title": "Студенти подават документи за лятна работа в Германия"}
{"url": "https://www.standartnews.com/biznes/rayfayzenbank-s-nova-kontseptsiya-za-obsluzhvaneto-383037.html", "text": "Нова концепция за дизайн, обзавеждане и обслужване в своите офиси, проектирана изцяло на база нуждите и очакванията на клиентите, се въвежда от Райфайзенбанк (България). Пилотният офис в столичния квартал „Надежда“ вече обслужва клиенти. Новата концепция на Райфайзенбанк е разработена по design thinking методология, която включва задълбочено проучване на клиентските и служителски очаквания и преживявания, както и специално архитектурно проектиране, подчинено на иновативната методология. Целта е постигането на оптимален синхрон между хора, пространства и услуги. Предстои поетапно внедряване на новата концепция в част от офисите на банката в цялата страна. „С въвеждането на новия модел за дизайн, обзавеждане и обслужване в клоновете ни, осигуряваме на нашите клиенти възможност да банкират с лекота не само в дигиталното пространство, но и в нашите офиси, което все още е предпочитаният начин за контакт с банките у нас. Ние сме водеща банка по отношение на клиентското преживяване, което е наш стратегически приоритет. Новата концепция е още една стъпка в тази посока“,  казва Ани Ангелова, член на УС и изпълнителен директор „Банкиране на дребно“. Новата концепция отговаря на очакванията на клиентите за лекота в обслужването и специално отношение от влизането в офиса до получаването на необходимата услуга. Сред нововъведенията в интериора е интерактивна стена, която заменя досегашните аналогови източници на информация. С помощта на тъч скрийн в реално време клиентите ще получават актуална информация за продукти и услуги на банката, следвайки тенденцията за дигитализация и намаляване на ползването на хартия. Система за разпределение на клиентите по тип услуги, както и елементи от интериора, обособяване на специални зони за служители и клиенти, и функционален дизайн на бюрата ще допринасят за по-бързото обслужване. В новите офиси клиентите ще получат и допълнителни удобства, съобразени с ежедневните нужди, като зарядни за електронни устройства, 24/7 зона за обслужване и др.  ", "date": "2019.01.22", "title": "Райфайзенбанк с нова концепция за обслужването"}
{"url": "https://www.standartnews.com/sport/rumnskiyat-shampion-tresna-ludogorets-video-383049.html", "text": "Лудогорец загуби с 0:2 от румънския шампион Клуж в третата си контрола по време на лагера в Турция.  Съперникът реализира по едно попадение в двете полувремена, като в 16-ата минута Ланг откри резултата, а в 87-ата Ганеа оформи крайния резултат. Лудогорец имаше няколко възможности през първата част, а през втората треньорът Тони Здравков смени всички играчи, а разградчани не създадоха чисти голови положения. До момента в контролите Лудогорец загуби от Ботошани с 1:3 и победи Хонвед с 4:2. Следващата проверка на разградчани на лагера в Турция е на 25-и януари срещу Лехия.", "date": "2019.01.22", "title": "Румънският шампион тресна Лудогорец (ВИДЕО)"}
{"url": "https://www.standartnews.com/sport/toni-zdravkov-imashe-pozitivi-383051.html", "text": "Треньорът на Лудогорец Тони Здравков коментира, че има и позитиви след  Това бе трета проверка за разградчани и второ поражение в проверките по време на лагера в Турция. „Да, определено има позитиви, особено през първата част и някъде до 60-ата минута. Смятам, че нашият тим с оглед на определено много тежките тренировки, които правим, показа нелоши неща. Да, допуснахме един елементарен гол от ъглов удар, но създадохме чисти положения и можехме да водим с 2:1 до полувремето”, заяви Здравков пред \"Диема спорт\". „В сравнение с Клуж, ние отстъпваме в подготовката от тях. Те са доста по-напред и са по-свежи, скоро се подновява румънскито първенство, а при нас се вижда една тежест и късна реакция, което на този етап е напълно нормално. Момчетата, които влязоха през второто полувреме, влязоха след една изключително тежка тренировка сутринта и беше нормално състоянието, в което ги видяхме”, добави Тони Здравков.", "date": "2019.01.22", "title": "Тони Здравков: Имаше позитиви (ВИДЕО)"}
{"url": "https://www.standartnews.com/sport/nedelev-s-vtori-poreden-priz-za-futbolist-1-v-plovdiv-383056.html", "text": "Плеймейкърът на Ботев Тодор Неделев бе избран за втора поредна година за най-добър футболист на Пловдив. Победителят за 2017-та спечели безапелационно и напълно очаквано анкетата, в която своя глас дадоха спортните журналисти в града и по този начин добави нов трофей във витрината си с индивидуални отличия. Лидерът на \"жълто-черните\" остави далеч след себе си капитана на \"Локомотив\" Пд Димитър Илиев, който зае втората позиция в анкетата. Трети се нареди вратарят на \"канарчетата\" Даниел Кайзер, който изпревари за последното място в призовата тройка Кристиан Димитров след оспорвана борба и минимална разлика между двамата. Наградата на Неделев връчи легендата на Ботев Петър Зехтински. Класацията \"Футболист на Пловдив\" бе възродена преди година, като и двата пъти в новата й история категоричен победител в нея е Тодор Неделев 1. Тодор Неделев - 134 точки \r\n2. Димитър Илиев - 41 точки \r\n3. Даниел Кайзер - 29 точки \r\n4. Кристиан Димитров - 23 точки \r\n5. Стивън Петков - 12 точки \r\n6. Серкан Юсеин - 11 точки \r\n7. Анте Аралица - 8 точки \r\n8. Лъчезар Балтанов, Мартин Луков и Тодор Тимонов - 5 точки \r\n9. Бирсент Карагарен - 3 точки \r\n10. Джонатан Перейра, Стивън Езе - 2 точки \r\n11. Даниел Спасов, Асен Георгиев, Йордан Минев, Антонио Вутов - 1 точка", "date": "2019.01.22", "title": "Неделев с втори пореден приз за Футболист №1 в Пловдив"}
{"url": "https://www.standartnews.com/sport/beroe-s-khiks-sreshchu-ungartsi-383052.html", "text": "Берое направи второ поредно равенство в контролите си от лагера в турския курорт Белек. Старозагорци завършиха 1:1 срещу Мезьокьовешд-Жори. Голът за българския отбор вкара Александър Василев в 35-ата минута. Берое имаше превъзходство през по-голямата част от мача, докато унгарският отбор на моменти играеше дълбоко прибран в своята половина. Старозагорци имаха голямо надмощие при владеенето на топката, но по-трудно достигаха до сериозни опасности пред вратата на съперника. \r\nСледващата контрола на Берое е на 27 януари срещу Нефтчи Баку. \r\nТреньорът на Берое Александър Томаш заяви, че възстановяването на Борислав Цонев върви много добре, но предпочита да го запази, отколкото да избърза и да го пусне в игра по-рано. „Това, което бяхме запланували го изпълниха момчетата. Виждам, че сме тежки, което е нормално. Постарахме се и създадохме ситуации. Лошото е, че пак заспиваме. Тези контроли са за това да виждаме минусите и ако може, да ги поправяме“, коментира Томаш. „За сега много добре върви възстановяването на Борислав Цонев. Неговото появяване в игра зависи от това как той се чувства. Предпочитам да го запазя, отколкото да избързаме и да го пуснем по-рано“, продължи той. „Димитър Бербатов тренира като професионалист. Всичко е възможно. Трябва да радваме публиката в Стара Загора, да напълним стадиона, да играем добър футбол и да печелим всеки един мач\", добави той.", "date": "2019.01.22", "title": "Берое с хикс срещу унгарци"}
{"url": "https://www.standartnews.com/sport/oshche-shest-shampiona-ot-golemiya-shlem-idvat-v-sofiya-383054.html", "text": "Още шестима шампиони от Големия шлем, включително намиращият се под №3 в световната ранглиста, се записаха за участие на Sofia Open 2019. Крайният срок за заявки за турнира на двойки изтече снощи, а компанията в „Арена Армеец” ще бъде най-бляскавата в цялата история на надпреварата. Начело на списъка е третият в настоящата ранглиста Мате Павич. Хърватинът направи дубъл миналата година на Аустрелиън оупън: титла на двойки с Оливер Марах (Ав) и смесени двойки с канадката Габриела Домбровски. Павич е също така и шампион в микса от US Open 2016 заедно с Лаура Зигемунд (Гер). В София Павич ще си партнира с Ненад Зимонич. Сръбската легенда, който спечели три турнира от Големия шлем на двойки и пет на смесени двойки, ще се завърне от пенсия, за да играе в София. Зимонич прекрати кариерата си миналия май на 42-годишна възраст, а най-добрия му резултат на Sofia Open е титлата с Виктор Троицки през 2017 г. Най-титулуваната двойка, която ще играе на българска земя тази година, е Ройер/Текъу. Холандско-румънският тандем грабна титлата на Уимбълдън (2015), US Open (2017), а триумфира също и на финалите на АТП през 2015-а. В добавка Ройер има титла в микса на „Ролан Гарос” (2014 г. с Анна-Лена Грьонефелд), а Текъу – на Аустрелиън оупън (2012 г. с Бетани Матек-Сендс). Бляскавата шампионска селекция допълва Рохан Бопана. Индиецът е победител на смесени двойки от „Ролан Гарос” 2017 г. с Габриела Домбровски, а в София ще си партнира със сънародника Дивидж Шаран. Жан-Юлиен Ройер (Холандия)/Хория Текъу (Румъния) \r\nДоминик Инглот (Великобритания)/Франко Шкугор (Хърватия) \r\nНиколоз Басилашвили (Грузия)/Матю Ебдън (Австралия) \r\nРохан Бопана (Индия)/Дивидж Шаран (Индия) \r\nРобин Хаасе (Холандия)/Матве Миделкооп (Холандия) \r\nМариус Копил (Румъния)/Мартон Фучович (Унгария) \r\nСантяго Гонсалес (Мексико)/Айсам-ул-Хак Куреши (Пакистан) \r\nМате Павич (Хърватия)/Ненад Зимонич (Сърбия) \r\nСимоне Болели (Италия)/Андреас Сепи (Италия) \r\nДенис Молчанов (Украйна)/Игор Зеленай (Словакия) Sofia Open 2019 ще се проведе от 3 до 10 февруари в „Арена Армеец”. Билетите са в продажба в мрежата на Eventim", "date": "2019.01.22", "title": "Още шест шампиона от Големия Шлем идват в София"}
{"url": "https://www.standartnews.com/sport/plamen-iliev-ludogorets-pomaga-na-vsichki-video-383055.html", "text": "Новото попълнение на Лудогорец Пламен Илиев вярва, че възходящото развитие на разградчани в последните години помага и на останалите родни клубове, които също израстват. „Започнах с новите ми съотборници преди няколко дни. Като адаптация всичко е нормално. Някои ги познавам, разговарям и с румънците. Бях приет добре и всичко е нормално. В Лудогорец на никой не може да се обещае титулярно място. Всеки, който идва тук, включително и аз, трябва да си спечели титулярното място. Никой не ми е обещавал титулярно място”, коментира Илиев в интервю за \"Диема спорт\". \"Аз съм с много добри впечатления към Тони Здравков. Изключително добър човек и много добър треньор, на когото ако се даде шанс ще постигне успехи. Лудогорец продължава да расте нагоре. Преди три години беше на едно ниво, сега е на още по-добро ниво. Покрай Лудогорец и другите отбори в България се развиват. Строят се бази, виждаме, че почти всички стадиони имат осветление”, каза още той. „Много е важно не само защитниците да са опитни. С опитни играчи се играе много по-лесно. Все пак не може всички да са на възраст и с опит, но е важно централният защитник да е опитен. Изискванията за вратарите стават все по-големи, очакванията също, така че не е лесно. Към този момент един от най-добрите вратари е Давид де Хеа, както и Алисон в Ливърпул прави впечатление. Не мога да кажа един, който е над-всички. Преди мой любимец бе Оливер Кан, но той отдавна вече не играе”, каза още новият вратар на Лудогорец.", "date": "2019.01.22", "title": "Пламен Илиев: Лудогорец помага на всички (ВИДЕО)"}
{"url": "https://www.standartnews.com/mneniya/psikhologt-shamart-ne-e-na-litseto-toy-udrya-v-srtseto-383046.html", "text": "\r\n- По-точен отговор вероятно може да даде Държавната агенция за закрила на детето, която е изготвила документа, който все още е на обществено обсъждане. Но за мен важното е, че за първи път акцентът върху живота на детето е поставен в контекста, в който живее детето. Ние като психолози сме се срещали с децата и техните проблеми десетки пъти, включително и при побой и агресия върху деца, и винаги сме се стремили да научим повече за личността на детето. Стратегията поставя акцент не само там, а и върху детската бедност, и върху ненасилственото възпитание на децата ни. Трябва да помним, че едно дете не е умален възрастен – то е същество, което очаква от възрастния да го подкрепи в неговото израстване. В момента . А животът им в дигиталния свят най-често е измамен. Нека си спомним момиченцето, което преди няколко години бе убито в асансьор във Варна. То беше имало 2000 виртуални приятели. Само че виртуалният приятел не е приятел, който ще ти пише, ще те подкрепи в труден момент, ще ти честити рождения ден. Що се отнася до физическата среда, голяма част от родителите на нашите деца са в чужбина и те остават отглеждани от баби и дядовци. Децата ги виждат един път през лятото, когато отиват на море, и един път по Коледа. Тези деца са оставени на настойници, на баби и дядовци, но самите баби и дядовци, които са отгледали своите деца преди 20-30 години, не могат да използват стария си родителски инструментариум за отглеждане на внуците. Възрастните хора не са подготвени за все по-специфичните изисквания на поколението на Милениума, защото разговарят на коренно различни езици. Срещал съм дори и учители, които коментират, че разликата между поколенията е несравнима.  \r\n- В някои случаи, дори и родителят да е до тях, той избира да остави детето си твърде рано да бъде самостоятелно и да решава проблемите си само. А това води до някои други проблеми. Например до генериране на страх, че няма да се справиш, което води до отказ от това да експериментираш. Тези деца все едно се учат да карат автомобил без инструктор. Другото изискване към родителя е, че той тлябва да поставя граници. В противен случай, ако те не бъдат поставени навреме, децата ги разширяват и така може да стигнат до конфликти със закона, до употреба на психоактивни вещества, до употреба на агресия. Понякога те имат нужда да разговарят с  отсъстващите си родители за това, но то не може да се случи дори и само поради часовата разлика, ако родителят е в друга държава. А  ако ми позволите това определение – реалният крайник все пак липсва. Разбира се, някои деца и в тази ситуация се справят и развиват прекрасно. Наскоро гледах един репортаж на БНТ за момче от Видин, което се отглежда от баба и дядо, учи отлично, участва в извънкласни занимания. Не бива да се генерализира как всяко дете би реагирало на подобна ситуация.  \r\n- Един от рисковете е детето да се научи да е прекалено самостоятелно отрано и да не развие доверие в околните. То  и да се измъкне, но ще му бъде трудно там, където трябва да се довери на други хора – в професионалния екип, в брака. Ще копира стария си семеен модел, който на практика е бил дисфункционален. Аз разбирам и родителите, които в името на това да осигурят базисните потребности на децата си, са пренаредили своите приоритети и примерно са заминали да работят в друг град или в чужбина.  \r\n- Много се говори за зависимост към технологиите, но те са като ядрената енергия – могат да служат и за полезни, и за вредни цели. Лошото е, че  който не е толкова красив, нито пък хората са толкова високи, красиви и слаби. И ако истинският свят не им е интересен, се двръщат обратно в дигиталния. А емотиконите в никакъв случай не предават пълнотата на истинския разговор, в който едва 7 на сто са думите, останалото е невербална и паравербална комуникация - жестове, тембър и други. Технологиите обират тези неща. Освен това размиват границите между публична и частна личност – благодарение на тях вече във всеки момент  и така нататък, което на мен лично никак не ми харесва. Друг момент, свързан с технологиите е, че те учат хората да получават всичко на момента. А според мен ние трябва да учим младите хора да отлагат удоволствието, защото именно то носи креативността, развива въображението, кара те да мислиш. Навремето, ако едно дете искаше да прочете книга например, трябваше да изчака да му я купят или да я върнат в библиотеката. Ако искаше да получи информация, трябваше да попита родителите си или учителя. Сега лесният достъп до всичко те отучва да мислиш.  \r\n- Лично аз не използвам шамари, защото и спрямо мен не са използвани. Но мисля, че родителите, които уж са толерантни към шамарите, проявяват известно фарисейство. Когато те ударят детето си, приемат, че това е възпитателен жест, с който очертават граници. Когато учител в клас удари детето, се приема, че това е наказателна мярка и се стига до съдебни дела. Нека първо изясним позицията си в собствените си глави! Много е важно как се е случил шамарът - едно е, докато караме детето примерно да се качи в колата и го потупаме по дупенцето: „Хайде, качвай се“. Друго е, когато е публичен и кара детето да изпитва унижение и срам. Виждали сме как  които вероятно се чувстват унизени от това отношение. Важно е как самото дете интерпретира всичко. Както казваше една моя колежка: “Шамарът не е на лицето, той е в сърцето“. Ако обаче погледнем от страната на родителя, той не е подготвен за най-важната кауза в живота си – да отгледа дете. Правим семинари за всичко друго – как да действаме при бедствия и аварии, професионални тренинги, но не учим хората на най-важното нещо. Затова, когато са изнервени от битието, те реагират по модела, който познават от своето детство. В онези години от децата се е изисквало да бъдат подчинени и послушни. Но в днешните времена, когато търсим от децата креативност и творчество, да удариш дете, това значи да спреш бъдещето.  ", "date": "2019.01.22", "title": "Психологът: Шамарът не е на лицето, той удря в сърцето"}
{"url": "https://www.standartnews.com/mneniya/davos-pod-syankata-na-zabavyashchiya-se-rastezh-382994.html", "text": "Световният форум в Давос тази година ще премине под сянката на забавящия се растеж на икономиките.  \r\nДен преди началото на събитието  . Като основна причина МВФ посочи забавянето в големите икономики на Европа - Германия, Франция и Италия. Като една от причините за забавянето МВФ Растежът в най-голямата икономика в ЕС миналата година се е забавил, отчасти защото износът е намалял на фона на търговския конфликт между ЕС и САЩ. \r\nУправляващият директор на фонда Кристин Лагард коментира, че опасността от по-рязко забавяне се е повишила, но  . Лагард призова световните лидери да се заемат с решаването на икономическата уязвимост, особено с нарастващите държавни дългове. МВФ призова и за мерки срещу нарастващото недоволство в обществото. \"Важно е да не се чакат политическите рискове, а навреме да се вземат адекватни мерки\", посочи главният икономист на фонда Гита Гопинат, визирайки протестите на \"жълтите жилетки\".   преди седмица. Тя ревизира прогнозата си за растеж от 2,9 % за 2019 г. спрямо 3% миналата година. \r\nИнституцията посочва сред големите рискове за икономиката тази година наказателните мита на САЩ и ответните мерки на страни като Китай. В САЩ Световната банка очаква растежът да се забави, тъй като лихвите растат, а последиците от програмите за данъчни стимули отслабват.  В същото време форумът на лидерите, който трябва да реши толкова важни въпроси, се провежда без участието на ключови фигури, след които и  . Той имаше последната дума с речта си в края на миналогодишния Световен икономически форум и беше планирано да открие тазгодишната среща. Политиката на САЩ обаче играе съществена роля в икономическите събития и създаващата се геополитическа ситуация, което може да оформи 2019 година. Високопоставените политици от 100 страни и директорите на най-големите компании в света, пристигащи в Давос, обаче ще трябва да се задоволят с анализ на туитовете на Тръмп и с изявленията на високопоставени американски членове на кабинета, които ще присъстват на събитието, пише германската агенция DPA, цитирана от БТА. \r\n  \r\nНа форума няма да присъстват и други важни лидери, като , който ще се занимава със спирането на протестите на \"жълтите жилетки\". Британският министър-председател  , защото е твърде ангажирана с тежката ситуация около Брекзит. Въпреки че излизането на Великобритания от ЕС ще е сред най-важните обсъждани теми на форума.  Планирано е германският канцлер   да посети Давос на 23 януари, за да произнесе важна реч и да присъства на дебат за европейската лидерска позиция и ценности в света. В Давос се очаква да пристигнат   Президентът на Бразилия   ще изнесе реч, а със специално послание към участниците във форума ще се обърне  . Там ще бъде и ръководителя на антиимигрантското правителство в Австрия  . Основателят на Световния икономически форум  , че лидерите се съсредоточават главно върху краткосрочни вътрешни проблеми, а не върху световните проблеми, които трябва да бъдат обсъдени в Давос, а сред тях той открои климатичните промени и дигиталната революция. \"Има дефицит на доверието в света\", каза на пресконференция 80-годишният икономист от Германия. \" допълни той. Шваб иска 3200-те участници да се занимаят с дългосрочни проблеми като концепцията му за \"Глобализация 4.0\". Това е условно название за нова форма на взаимосвързаност, която да противодейства на национализма и популизма, като се ангажира с икономическото неравенство, което върви ръка за ръка с глобализираната търговия и производство. За Шваб Давос е и платформа за  , които да включват бизнеса и правителствата, след като експерти предупредиха миналата година, че са необходими спешни и радикални мерки за ограничаване на световното затопляне. Накъдето и да обърне поглед Давос обаче, Тръмп винаги ще е в дневния ред на срещата - било то заради решението му да напускане на Парижкото споразумение за климатичните промени или пък сегашните кризи. Стотиците сесии за дебати и безбройните неформални срещи се очаква да включват и темите като севернокорейската ядрена програма, която засега Тръмп не успя да ограничи чрез преговори, засегнатата от криза Венецуела, която получи предупреждения от американския лидер, както и миграцията, където САЩ са сред страните, бойкотиращи плана на ООН в тази област. В неотдавнашно интервю за германското списание \"Шпигел\" Шваб отхвърли критиките, че дава платформа на популистите, изтъквайки, че всички правителства си имат своите недостатъци. \"Погледнете Япония, която съвсем неотдавна излезе от Международната комисия по китолов. Германската привързаност към въглищата също не е в интерес на света,\" каза Шваб.   Върви ли светът към нова криза? Глобалните рискове се засилват, но, изглежда, воля за справяне с тях липсва. Вместо това разделението се увеличава. Светът преминава в нова фаза, доминирана от фокуса върху собствената държава. В много страни и по множество въпроси изглежда привлекателна идеята \"да си върнем контрола\" - било от политически противник, било от някакви наднационални и международни организации. Това са едни от основните изводи в  , цитиран от Reuters. Докладът е основан на разговори с около 1000 представители на властта, бизнеса и науката. На базата на тези разговори авторите определят най-големите заплахи за глобалната икономика през 2019 г. - световната търговска война, растящото политическо напрежение на планетата, кибератаките и промените в климата. Те отбелязват, че през миналата година макроикономическите рискове се изостриха, нестабилността на финансовите пазари се увеличи и предизвикателствата пред глобалната икономика станаха повече. \"Енергията се изразходва за консолидиране или възстановяване на контрола на национално ниво, което рискува да отслаби колективното реагиране на възникващите глобални предизвикателства. Затъваме още по-дълбоко в глобални проблеми, от които ще е трудно да се измъкнем\", заявяват авторите на доклада. \r\nВ текста се казва още, че темповете на икономически растеж са достигнали максималния си предел. А забавянето на китайската  \r\nикономика предизвиква особено притеснение. \", коментира Борге Бренде, президент на WEF. \r\n ", "date": "2019.01.22", "title": "Давос под сянката на  забавящия се растеж"}
{"url": "https://www.standartnews.com/svyat/operirat-otnovo-choveka-drvo-383025.html", "text": "Човекът дърво отново ще бъде опериран. 28-годишният Абул Баяндар Бангладеш страда от рядко срещаното генетично заболяване веруциформна епидермодисплазия.  Той стана тана известен като човека дърво заради многобройните кожни израстъци по тялото си, които напомнят кора на дърво. Смяташе се, че той е излекуван. Но сега става ясно, че ще постъпи отново в болница, за да бъде опериран отново, предаде Франс прес, цитирана от БТА. Вестта за Абул обиколи света през 2016 г., когато той за пръв път бе настанен в болница в Бангладеш. Навремето лекари в университетската болница в Дака го обявиха за излекуван, но впоследствие той няколко пъти бе засегнат от рецидиви на болестта и бе опериран общо 25 пъти. \"Здравословното му състояние се влоши и смятам, че ще са нужни нови хирургични интервенции\", заяви д-р Саманта Лал Сен от болницата. Сивозелените кожни израстъци са предимно по ръцете му и му пречат да си служи с тях. Абул от години не е работил и е лекуван безплатно. През 2017 г. в университетската болница в Дака бе лекувано момиче от Бангладеш, засегнато от същата болест.", "date": "2019.01.22", "title": "Оперират отново човека дърво"}
{"url": "https://www.standartnews.com/svyat/ptnik-opita-da-pokhiti-ruski-samolet-zadrzhakha-go-382998.html", "text": "Руски пътнически самолет кацна днес аварийно, след като един от пасажерите поиска машината да поеме към Афганистан, предаде ДПА, като се позова на агенция Интерфакс. Пътникът изглежда има психични проблеми, казаха неназовани източници от руския транспортен сектор. Засега няма повече подробности за поведението на мъжа. Самолетът, който е на руската авиокомпания \"Аерофлот\", изпълнявал полет от западния сибирски град Сургут за Москва, когато пътникът, идентифициран като 41-годишен руснак, отправил своето искане. Машината кацнала на летището в град Ханти-Мансийск, намиращ се на около 300 км западно от Сургут. Пътникът е бил задържан, заяви източник на ТАСС. Летището в Ханти-Мансийск съобщи, че работи в нормален режим.", "date": "2019.01.22", "title": "Пътник опита да похити руски самолет, задържаха го"}
{"url": "https://www.standartnews.com/svyat/mey-otmeni-taksata-pri-podavane-na-molbi-za-ostavane-na-ostrova-382949.html", "text": "Британското правителство отменя таксата при подаване на молби от европейски граждани за постоянно пребиваване във Великобритания след 30 март (предвидената дата за Брекзит), предаде Асошиейтед прес, цитирана от БТА. След като Великобритания напусне Европейския съюз, гражданите на блока вече няма да разполагат автоматично с правото да живеят на британска територия. Правителството първоначално заяви, че всички желаещи да останат във Великобритания трябва да подадат молба и да платят такса на стойност  . В пилотен режим   процедурата по регистрация на всички граждани на ЕС във Великобритания, които искат да продължат да живеят или работят там без виза след Брекзит. Живелите във Великобритания   лица имат право да подадат молба за постоянно пребиваване, а живелите по-малко от пет години могат да кандидатстват за получаването на \" \". Таксата при подаване на молба ще продължи да се събира до 30 март, а регистриралите се до тази дата ще получат парите си обратно. За нерегистриралите се съществува опасност от депортиране. Британският премиер Тереза Мей заяви, че правителството е взело решението за отмяна на таксата след изразеното във връзка с нея недоволство от над трите милиона граждани на ЕС, живеещи и работещи във Великобритания. Голяма част от българските граждани (около 250 000) ще изпитат огромни затруднения да приложат изискваните документи: нямат договори за наем, сезонните работници нямат договори за работа, нямат социален номер, какъвто всеки, който работи във Великобритания трябва да притежава, нямат банкови сметки. Все документи, без които не може. Една част от тях няма да могат да предоставят документите и заради езиковата бариера, заради ниска дигитална грамотност. Процедурата ще бъде онлайн, на английски език, а това са предимно хора с ниска квалификация. Това коментира наскоро за Dir.bg Нишан Джингозян, инициатор и съосновател на Българския център за социална интеграция и култура в Лондон. Той подчерта, че \"процедурата струва пари: 65 лири за възрастен и 35 лири за дете\", което също ще създаде проблеми. По време на кампанията за референдум бе обещано, че процедурата ще е безплатна, напомни Джингозян.", "date": "2019.01.22", "title": "Мей отмени таксата при подаване на молби за оставане на Острова"}
{"url": "https://www.standartnews.com/svyat/germaniya-i-frantsiya-podpisvat-vazhen-dogovor-382956.html", "text": "Берлин и Париж се договориха преди година да започнат изготвянето на ново споразумение. Договорът предвижда икономическа интеграция, сътрудничество в сферата на отбраната и сигурността, външната политика, прокарване на германско-френските интереси, укрепване на конкурентоспособността в двете държави и засилване на взаимодействието между двете граждански общества. Изглежда не е случайно, че френско-германският договор ще бъде подписан на 22 януари 2019 г., точно 56 години след подписването на Елисейския договор от канцлера Конрад Аденауер и президента Шарл де Гол в Париж. Договорът от Аахен ще приложи Парижкото следвоенно помирение между Франция и Германия.  Това обаче може да остане в сферата на добрите пожелания, тъй като петте постоянни членове на Съвета за сигурност на ООН никога не могат единодушно да се споразумеят за такова предложение, пише изданието. Европа навлезе в критична фаза, заради неясните отношения с Великобритания, интересно е да се прецени как Споразумението ще повлияе на отношението на Германия и Франция към евентуално отменяне на Брекзит. Според анализаторите, договорът от Аахен, вероятно ще включва редица тайни клаузи. В този случай една от тях може да се отнася за добре дефинирана обща френско-германска позиция за бъдещето на Брекзит.", "date": "2019.01.22", "title": "Германия и Франция подписват важен договор"}
{"url": "https://www.standartnews.com/svyat/40-ministri-plashat-mey-s-ostavki-383007.html", "text": "40 министри плашат премиера Тереза Мей с оставка, ако не им позволи свободно да гласуват поправка за блокиране на Брекзит без споразумение. Това пише вестник \"Таймс\".  До 40 министри ще подадат оставка през следващата седмица, ако депутатите от Консервативната партия им забранят да гласуват план за спиране на Брекзит без споразумение, отбелязва изданието. Амбър Ръд, министър на труда и пенсиите, е поискала всички тори да позволят свобода при гласуването на планове, които могат да открият пътя за отлагане на Брекзит. Правителствени източници пък заявиха, че ще бъдат много изненадани, ако Мей позволи свобода при гласуването на поправката, която цели предотвратяване на Брекзит без сделка.  ", "date": "2019.01.22", "title": "40 министри плашат Мей с оставки"}
{"url": "https://www.standartnews.com/svyat/germaniya-iska-vtori-referendum-za-brekzit-382965.html", "text": "Барли изрази днес разочарование от плана на британския премиер Тереза Мей за излизане от задънената улица по въпроса за Брекзит. Великобритания трябва да организира втори референдум, каза германският правосъден министър, цитирана от Ройтерс и БТА. Вчера Мей заяви, че ще опита да намери изход от безизходицата в парламента, като поиска още отстъпки от ЕС по въпроса за предпазния механизъм за предотвратяване на митнически проверки на ирландската граница. \"Да, разочарована съм. Това не е начинът\", каза германският министър пред радио \"Дойчландфунк\". Катарина Барли, която има германско и британско гражданство, заяви, че проектоспоразумението с ЕС няма да бъде променяно. В същото време тя добави, че може да бъде направена отсрочка, ако има втори референдум. \"Това може да успокои обстановката\", каза тя. Германският министър за европейските въпроси Михаел Рот също изрази разочарование от вчерашните изявления на британския премиер. \"Къде е план Б? За един приятел питам...\", написа той в \"Туитър\".", "date": "2019.01.22", "title": "Германия иска втори референдум за Брекзит"}
