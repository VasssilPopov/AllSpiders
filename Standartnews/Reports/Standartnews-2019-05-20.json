{"url": "https://standartnews.com/sport/grisho-mina-kvalifikatsiite-v-zheneva-392488.html", "text": "Григор Димитров ще играе с аржентинеца Федерико Делбонис в I кръг на основната схема на турнира по тенис в Женева от ранг АТР 250. Българинът трябваше да мине през квалификациите, което не му се беше случвало от години. Димитров и Делбонис до момента са играли два пъти - 2015-а и 2016-а, като успехите са за Гришо. Аржентинецът в момента е 78-и в света, а Гришо е 48-и. Срещата между двамата е утре на централния корт, като ще започне не преди 19 часа. Победителят ще играе във II кръг срещу унгарската сензация на 2019-а Мартон Фучович, който е номер 4 в схемата, а на старта почиваше. Григор мина квалификациите, като във втория кръг победи седмия поставен Томас Фабиано (Италия) със 7:5, 6:3 за 89 минути. С победата Димитров си осигури 5285 евро и 12 т. за световната ранглиста. фоте ЕПА/БГНЕС", "date": "2019.05.19", "title": "Гришо мина квалификациите в Женева"}
{"url": "https://standartnews.com/sport/montana-i-arda-na-pleyof-za-prva-liga-392489.html", "text": "Футболистите на Монтана и Арда ще играят плейофи за влизане в Първа лига по футбол, след като спечелиха своите мачове от предпоследния кръг на Втора лига. Арда надигра ЦСКА 1948 с 1:0, а Монтана победи Пирин (Благоевград) с  2:0. Лидерът Царско село отдавна си гарантира директно влизане в елита.   Други резултати от 29-ия кръг на Втора лига: Поморие - Ботев (Гълъбово)    2:2 Царско село - Кариана (Ерден)  1:1 Добруджа - Струмска слава  1:2 Лудогорец-2 – Литекс   0:0  Черноморец (Балчик) – Несебър  2:1", "date": "2019.05.19", "title": "Монтана и Арда на плейоф за Първа лига"}
{"url": "https://standartnews.com/sport/khilyadi-na-start-s-blagotvoritelna-kauza-na-run2gather-v-sofiya-392487.html", "text": "Хиляди застанаха на старт в неделната сутрин в поредното издание на \r\nлекоатлетическото бягане RUN2GATHER. Събитието отново бе с \r\nблаготворителна цел под мотото „Бягай за да помогне“ с цел \r\nсоциализацията на хората със специални нужди в обществото. \r\nУчастниците бяха приветствани от Анатоли Илиев (на снимката) – организационен секретар \r\nна „София – европейска столица на спорта“, който пожела успех на \r\nбегачите и им благодари, че се включват в подобни инициативи. „Столична община и София – евростолица на спорта подкрепят благородните каузи, \r\nкоито имат за цел да се формира още по-толерантно и ангажиращо отношение \r\nкъм хората с физически увреждания и техните проблеми в съвременното \r\nобщество,“ каза още Илиев, който е член на Управителния борд на ACES \r\nEurope. \r\nСтартът на бягането бе даден по нестандартен начин – чрез видео \r\nобръщение на супермаратонеца Красимир Георгиев от голямото табло на \r\nнационалния стадион „Васил Левски“. Колоната участници се изнизваше \r\nняколко минути от Националния стадион преди да поеме по алеите на \r\nБорисовата градина.", "date": "2019.05.19", "title": "Хиляди на старт с благотворителна кауза на RUN2GATHER в София"}
{"url": "https://standartnews.com/regionalni/spa-balneo-kompleks-tsarete-na-dolinata-shche-stroyat-kray-kazanlk-392480.html", "text": "   СПА-балнео комплекс, който ще носи името KING VALLEY /“Царете на Долината\"/ ще бъде изграден в кв. „Казанлъшки минерални бани“, на мястото на бившия профилакториум край с. Овощник. Инвеститорите, известна софийска строителна  фирма, са представили проекта пред  общинското ръководство в Града на розите, съобщи електронният сайт \"zakazanlak\". \r\nКомплексът ще разполага 4 басейна с минерална вода -  един голям плувен, детски, атракционен и малък, 7 конферентни зали с общ капацитет до 800 човека, спортен блок с две игрища, ресторант  с градина с общ капацитет от 620 места, подземен гараж, външен паркинг с 266 паркоместа, от които 30 за електромобили и две зарядни станции. \r\n  Общо 246-те стаи на хотела, средно по 50 кв. м всяка, и 19-те апартамента ще могат да приемат над 700 гости. Предвижда се в най- новия в страната хотелски балнео и СПА-комплекс да бъдат наети близо 200 човека персонал. \r\n    Плановете на инвеститорите са комплексът да бъде завършен в рамките на около две години и половина или в края на 2021 година. ", "date": "2019.05.19", "title": "СПА-балнео комплекс \"Царете на долината\" ще строят край Казанлък"}
{"url": "https://www.standartnews.com/sport/grisho-mina-kvalifikatsiite-v-zheneva-392488.html", "text": "Григор Димитров ще играе с аржентинеца Федерико Делбонис в I кръг на основната схема на турнира по тенис в Женева от ранг АТР 250. Българинът трябваше да мине през квалификациите, което не му се беше случвало от години. Димитров и Делбонис до момента са играли два пъти - 2015-а и 2016-а, като успехите са за Гришо. Аржентинецът в момента е 78-и в света, а Гришо е 48-и. Срещата между двамата е утре на централния корт, като ще започне не преди 19 часа. Победителят ще играе във II кръг срещу унгарската сензация на 2019-а Мартон Фучович, който е номер 4 в схемата, а на старта почиваше. Григор мина квалификациите, като във втория кръг победи седмия поставен Томас Фабиано (Италия) със 7:5, 6:3 за 89 минути. С победата Димитров си осигури 5285 евро и 12 т. за световната ранглиста. фоте ЕПА/БГНЕС", "date": "2019.05.19", "title": "Гришо мина квалификациите в Женева"}
{"url": "https://www.standartnews.com/sport/montana-i-arda-na-pleyof-za-prva-liga-392489.html", "text": "Футболистите на Монтана и Арда ще играят плейофи за влизане в Първа лига по футбол, след като спечелиха своите мачове от предпоследния кръг на Втора лига. Арда надигра ЦСКА 1948 с 1:0, а Монтана победи Пирин (Благоевград) с  2:0. Лидерът Царско село отдавна си гарантира директно влизане в елита.   Други резултати от 29-ия кръг на Втора лига: Поморие - Ботев (Гълъбово)    2:2 Царско село - Кариана (Ерден)  1:1 Добруджа - Струмска слава  1:2 Лудогорец-2 – Литекс   0:0  Черноморец (Балчик) – Несебър  2:1", "date": "2019.05.19", "title": "Монтана и Арда на плейоф за Първа лига"}
{"url": "https://standartnews.com/kultura/emine-sadk-specheli-konkursa-boyan-penev-392474.html", "text": "\r\n   Емине Садкъ от Великотърновския университет „Св. Св. Кирил и Методий“ е носител на Голямата награда в тазгодишното издание на националния студентски  конкурс за литература „Боян Пенев“, който се провежда традиционно в Шумен. Община Шумен, която е партньор в организацията на конкурса, ще финансира издаването на стихосбирка на победителката. В същия раздел „Поезия“ първата награда заслужи Мартин Илиев от Софийския университет \"Св.Климент Охридски\", а втората - Росица Русева от Великотърновския университет \"Св.в.Кирил и Методий\".   \r\n  В раздел „Критика“ първа награда беше присъдена на Бюлент Бейтула от Шуменския университет „Еп. Константин Преславски“.  В раздел \"Белетристика\" журито в състава - Пламен Дойнов, Петър Чухов и Антоний Димов, прецени да не присъд награда за първо място. Втора награда получи Мария Гаралова от Медицинския университет в София.", "date": "2019.05.19", "title": "Емине Садкъ спечели конкурса \"Боян Пенев\""}
{"url": "https://www.standartnews.com/sport/sokolov-specheli-shampionskata-liga-po-voleybol-392457.html", "text": "Волейболистите на Кучине Лубе Чивитанова с българския диагонал Цветан Соколов спечелиха титлата в Шампионската лига. Във финала, в Берлин италианският тим победи с 3:1 (16:25, 25:15, 25:12, 25:19) шампиона за последните четири години Зенит Казан. Цветан Соколов завърши срещата със 17 точки и бе най-резултатен за победителите. Йоанди Леал добави 15 и спечели приза за \"Най-полезен играч\" във финалната среща, а Османи Хуанторена добави още 14. \"Мечтаат ми се сбъдна. Миналата година загубихме, така че сега беше изключително важно да победим Зенит. Това е един от най-добрите отбори в света, така че победата срещу тях е нещо изключително. Атмосферата беше страхотна и се надявам, че ще си спомняме за него и следващата година\", коментира след мача Соколов.  ", "date": "2019.05.19", "title": "Соколов спечели Шампионската лига по волейбол"}
{"url": "https://standartnews.com/sport/sokolov-specheli-shampionskata-liga-po-voleybol-392457.html", "text": "Волейболистите на Кучине Лубе Чивитанова с българския диагонал Цветан Соколов спечелиха титлата в Шампионската лига. Във финала, в Берлин италианският тим победи с 3:1 (16:25, 25:15, 25:12, 25:19) шампиона за последните четири години Зенит Казан. Цветан Соколов завърши срещата със 17 точки и бе най-резултатен за победителите. Йоанди Леал добави 15 и спечели приза за \"Най-полезен играч\" във финалната среща, а Османи Хуанторена добави още 14. \"Мечтаат ми се сбъдна. Миналата година загубихме, така че сега беше изключително важно да победим Зенит. Това е един от най-добрите отбори в света, така че победата срещу тях е нещо изключително. Атмосферата беше страхотна и се надявам, че ще си спомняме за него и следващата година\", коментира след мача Соколов.  ", "date": "2019.05.19", "title": "Соколов спечели Шампионската лига по волейбол"}
{"url": "https://www.standartnews.com/sport/pobeda-rekord-olimpiyski-normativ-za-ivet-v-osaka-392462.html", "text": "Водещата българска спринтьорка Ивет Лалова-Колио стартира страхотно новия сезон. Тя спечели бягането на 200 м на Seiko Golden Prix в Осака. Лалова финишира за 22,55 сек. Резултатът е рекорд на турнира, а по-важното за Ивет е, че той е и покрит норматив за олимпиадата в Токио 2020 и световното в Доха 2019. \"Моят сезон започна с прекрасен резултат, коментира в специално видеообръщение от Осака Ивет. - Рекорд на турнира и квота за олимпийските игри в Токио и световното в Доха. Не знам какво повече можеше да искам от днешното бягане. Благодаря ви за подкрепата. Желая на всички много здраве и успех\". Освен Ивет норматив за световното в Доха до момента има и Радослава Мавродиева (гюле).", "date": "2019.05.19", "title": "Победа, рекорд и олимпийски норматив за Ивет в Осака"}
{"url": "https://standartnews.com/sport/pobeda-rekord-olimpiyski-normativ-za-ivet-v-osaka-392462.html", "text": "Водещата българска спринтьорка Ивет Лалова-Колио стартира страхотно новия сезон. Тя спечели бягането на 200 м на Seiko Golden Prix в Осака. Лалова финишира за 22,55 сек. Резултатът е рекорд на турнира, а по-важното за Ивет е, че той е и покрит норматив за олимпиадата в Токио 2020 и световното в Доха 2019. \"Моят сезон започна с прекрасен резултат, коментира в специално видеообръщение от Осака Ивет. - Рекорд на турнира и квота за олимпийските игри в Токио и световното в Доха. Не знам какво повече можеше да искам от днешното бягане. Благодаря ви за подкрепата. Желая на всички много здраве и успех\". Освен Ивет норматив за световното в Доха до момента има и Радослава Мавродиева (гюле).", "date": "2019.05.19", "title": "Победа, рекорд и олимпийски норматив за Ивет в Осака"}
{"url": "https://standartnews.com/svyat/poslednite-migove-na-dayana-razkazt-na-pozharnikar-392490.html", "text": "Ксавие Гурмелон - бивш пожарникар, който е сред първите, пристигнали на мястото на жестоката катастрофа, в която загина принцеса Даяна, разказа за последните й мигове.  20 години след трагедията,  един от първите, притекли се на помощ, проговори пред вестник „Сън”, съобщава списание „Ролингстоун\", цитирано от НОВА тв. „Притекохме се на помощ като при всеки друг пътен инцидент”, разказва Ксавие Гурмелон, който е с първия екип спасители, пристигнали в тунела „Понт де л'Алма”. „Веднага се захванахме за работа, за да видим кой има нужда от помощ и кой е жив. А  , разказва вече бившият пожарникар.   Според Гурмелон принцесата е била в съзнание и с отворени очи, когато я е извадил от смазаната кола. „Тя леко се движеше и видях, че е жива. Видях, че има повърхностна рана на дясното рамо, но не се виждаше нищо друго сериозно. По нея нямаше кръв\", спомня си Гурмелон.   Когато спасителите я извадили от колата и я сложили на носилката, тя получила сърдечен арест. „Направих ѝ сърдечен масаж и няколко секунди по-късно отново дишаше. Успокоих се. Мислех, че ще живее. Когато я качихме в линейката, знаех, че е жива и очаквах да оживее. По-късно разбрах, че е умряла в болницата. Много се разстроих”, разказва Гурмелон. Вече пенсионираният пожарникар заявява, че първоначално не е разбрал, че изважда от колата принцеса Даяна. Един от парамедиците му казал, след като я качили в линейката. „Бях шокиран. Знаех коя е, но не следях отблизо британското кралско семейство. Отидох до линейката и тогава я разпознах”, разказва мъжът.   Въпреки че бил ранен, бодигардът Тревор Рийс-Джоунс също се опитвал да стигне до принцесата от предната седалка на колата, спомня си Гурмелон.   \" Екипът ми му каза да се успокои и да не говори. Казах му, че никой от хората ми не говори английски, а за него е по-добре да не се мърда. Казах му да не се притеснява, защото ще се погрижим за всички”, разказва още бившият пожарникар. Той обясни, че не е говорил публично за тази трагична нощ, защото доскоро е бил все още на работа и не му е било позволено да говори за случаите, на които се отзовава.", "date": "2019.05.19", "title": "Последните мигове на Даяна: разказът на пожарникар"}
{"url": "https://www.standartnews.com/sport/standart-razdade-kupite-v-turnira-liderite-392475.html", "text": "За 16-а поредна година „Стандарт” раздаде купите в турнира „Лидерите”, който се проведе във водещия спортен комплекс \"ДЕМА\" в Младост 1А. Атрактивната надпревара, която тази година събра 25 двойки се състоя с топките \"Уилсън\". До 55 г. победата е за Иван Каневчев, председател на сдружение\" Български професионални ски инструктори\". След 2 поредни успеха с Генчо Генчев тази година Каневчев спечели надпреварата с Петър Котев. На финала сега те надвиха Стефан Божинов и Румен Димитров с 9:4. В майсторската група 55 + за първи път титлата е за водещия български кардиолог проф. Генчо Начев и парнтьора му Коста Денчев. В спор за титлата те победиха с 9:4 шефът на строителната фирма \"Контракт сити\" Георги Тодоров и партньора му Калин Савов. При смесените двойки титлата е първа за Катерина Генова и Мартин Стойков. Призьорите и всички участници получиха награди от партньорите на проявата \"Fibank, \"Спорт Депо\", \"София - евростолица на спорта\", Doppel herz и \"Бонония Естейт\". Най-добрите бяха наградени от Славка Бозукова, главен редактор на \"Стандарт\", Мариана Ненова, управител на СК \"ДЕМА\", Екатерина Николова, зам.главен редактор на \"Стандарт\" и Иво Тодоров, директор \"Маркетинг и реклама\" на водещата верига спортни магазини - \"Спорт Депо\". За поредна година турнирът завърши с брандирана с логото на турнира огромна торта от водещия виенски салон \"Романс\". И тази година \"Лидерите\" бе с благотворителна цел. Участниците събраха над 1700 лв. за организирането на детския турнир \"Мастърс\" (до 10 г), който ще се проведе през септември Призьори и организатори в обща снимка Най-добрите в майсторската група 55+ Най-добрите при \"младежите\" Най-заслужилите чакат награждаването Проф. Генчо Начев (вляво) и Коста Денчев не допуснаха изненада във финала Иван Каневчев за трета поредна година триумфира в турнира \"Лидерите\" Актьорът Александър Александров (вляво) и Вили Мощев бяха приятната изненада в тазгодишното издание на турнира Катерина Генова за първи път спечели турнира при смесените двойки    ", "date": "2019.05.19", "title": "\"Стандарт\" раздаде купите в турнира \"Лидерите\""}
{"url": "https://standartnews.com/kultura/dani-milev-madona-beshe-falshiva-392465.html", "text": "„Мадона беше фалшива. Въобще не трябваше да излиза с Like a Prayer. Новият  й хит Future е страхотен, но беше на плейбек“, коментира Дани Милев по БНТ шоуто на поп кралицата в Тел Авив, прибрала 1 милион и 300 000, за да се развихри за финала на Евровизия 2019. /Нейните балетисти пък танцуваха с костюми с израелски и палестински флагове върху гърба./ Според известния композитор и музикант, който се разписа в конкурса още през 2006-а, България е трябвало да участва в състезанието. „Технологиите на тази сцена наистина са уникални – най-новите, най-модерните. Няма рецепта в създаването на песни – важното е в тях да има емоция и да са изпълнени добре. Друга тема е, че много от участниците просто не ставаха. Дори холандецът „мърдаше“ тук-там, но има хубав глас. Иначе е ясно, че всичко е геополитика“, категоричен е Милев. Да припомним, че Борислав Миланов /“Кости“/ е автор на парчето, с което Чингис представи Азербейджан на Евровизия 2019.            Както стана ясно,  Дънкан Лорънс - станал номер едно с баладата Arcade и сочен от букмейкърите за победител,  е бил излъчен с вътрешна селекция на холандската телевизия. Досега той е абсолютно непознат – без солов концерт, без хитове в местните или международните класации. „Невероятно е. Холандия не е печелила от 44 години „Евровизия“. Показах всичко, на което съм способен и което исках да покажа. Почувствах музиката в душата си“, каза Лорънс пред медиите в Тел Авив.", "date": "2019.05.19", "title": "Дани Милев: Мадона беше фалшива"}
{"url": "https://standartnews.com/sport/standart-razdade-kupite-v-turnira-liderite-392475.html", "text": "За 16-а поредна година „Стандарт” раздаде купите в турнира „Лидерите”, който се проведе във водещия спортен комплекс \"ДЕМА\" в Младост 1А. Атрактивната надпревара, която тази година събра 25 двойки се състоя с топките \"Уилсън\". До 55 г. победата е за Иван Каневчев, председател на сдружение\" Български професионални ски инструктори\". След 2 поредни успеха с Генчо Генчев тази година Каневчев спечели надпреварата с Петър Котев. На финала сега те надвиха Стефан Божинов и Румен Димитров с 9:4. В майсторската група 55 + за първи път титлата е за водещия български кардиолог проф. Генчо Начев и парнтьора му Коста Денчев. В спор за титлата те победиха с 9:4 шефът на строителната фирма \"Контракт сити\" Георги Тодоров и партньора му Калин Савов. При смесените двойки титлата е първа за Катерина Генова и Мартин Стойков. Призьорите и всички участници получиха награди от партньорите на проявата \"Fibank, \"Спорт Депо\", \"София - евростолица на спорта\", Doppel herz и \"Бонония Естейт\". Най-добрите бяха наградени от Славка Бозукова, главен редактор на \"Стандарт\", Мариана Ненова, управител на СК \"ДЕМА\", Екатерина Николова, зам.главен редактор на \"Стандарт\" и Иво Тодоров, директор \"Маркетинг и реклама\" на водещата верига спортни магазини - \"Спорт Депо\". За поредна година турнирът завърши с брандирана с логото на турнира огромна торта от водещия виенски салон \"Романс\". И тази година \"Лидерите\" бе с благотворителна цел. Участниците събраха над 1700 лв. за организирането на детския турнир \"Мастърс\" (до 10 г), който ще се проведе през септември Призьори и организатори в обща снимка Най-добрите в майсторската група 55+ Най-добрите при \"младежите\" Най-заслужилите чакат награждаването Проф. Генчо Начев (вляво) и Коста Денчев не допуснаха изненада във финала Иван Каневчев за трета поредна година триумфира в турнира \"Лидерите\" Актьорът Александър Александров (вляво) и Вили Мощев бяха приятната изненада в тазгодишното издание на турнира Катерина Генова за първи път спечели турнира при смесените двойки    ", "date": "2019.05.19", "title": "\"Стандарт\" раздаде купите в турнира \"Лидерите\""}
{"url": "https://standartnews.com/kultura/dnkan-lorns-ot-kholandiya-pokori-evroviziya-392453.html", "text": "Представителят на Холандия Дънкан Лорънс спечели песенния конкурс на „Евровизия“ за тази година с любовната си балада \"Arcade\", предадоха световните агенции. Текстът разказва за изгубена голяма любов и се основава на лични преживявания на 25-годишния певец. Гост изпълнител на проявата, състояла се в Тел Авив, беше Мадона. Облечена като „футуристична“ Жана д'Арк в тоалет от Жан-Пол Готие, тя изпълни своята нова песен \"Future\" и хита си от 1989 г. \"Like A Prayer\". Съперници във финала на „Евровизия“ бяха представители на 26 страни. Досега Холандия е печелила конкурса четири пъти, последният път през 1975 г. С победата на Лорънс Холандия придобива правото да бъде домакин на конкурса следващата година. Второто място зае участникът от Италия Махмуд с 465 точки. Руският участник Сергей Лазарев със състава Scream се пребори за третото място по резултати от гласуването на телевизионни зрители и професионално жури. Той отбеляза 369 точки. Дънкан Лорънс бе безспорен фаворит на букмейкърите по време на състезанието. Те оцениха вероятността за победата му на над 40%. Така букмейкърите прогнозираха правилно резултата от Евровизия за първи път от четири години. Нямаше специални ефекти в стаята за състезания на Лорънс. Артистът изпълни песента седнал на пианото. Лорънс спечелва шоу за таланти на 16-годишна възраст, като има възможност да направи първия демо запис. Чрез творчеството той изразява собствените си емоции. Песента Arcade, която му донесе победата е вдъхновена от историята на любим човек, който е починал в ранна възраст. Холандия печели конкурса за Евровизия за пети път и за първи път от 44 години. Миналогодишната победителка Нета Барзилай връчи трофея на Дънкан Лорънс за изпълнението на песента \"Arcade\". Резултатът бе определен от комбинация от гласовете на експертното жури и зрителите от всички 41 страни участнички в конкурса.", "date": "2019.05.19", "title": "Дънкан Лорънс от Холандия покори Евровизия"}
{"url": "https://standartnews.com/sport/kaleyn-s-vtori-medal-ot-evro-2019-392484.html", "text": "Българската националка по художествена гимнастика Боряна Калейн спечели втори медал от финалите на уредите на европейското първенство в Баку (Азербайджан). След бронзът на топка състезателката на Мариана Памукова си заслужи новото бронзовото отличие този път във финала с лента. Калейн допусна неточности в изпълнението на изключително интересното и оригинално съчетание, поставено по музика от филма „Игрите на глада“, но оценката от 19.750 точки й стигна да стъпи на третото място. За съжаление Катрин Тасева допусна грешка и в този финал, като не успя да направи някои от трудните си елементи и с 17.750 точки завърши 8-ма. Третата титла в този финал в колекцията си от златни медали в днешните финали прибави рускинята Дина Аверина (20.400 точки). Сребро за сестра й Арина с 20.300 точки. Във финала с бухалки грешка остави Катрин Тасева в подножието на медалите - завърши четвърта с 21.150 точки. Първа е Арина Аверина (Русия) с 23.200 точки.", "date": "2019.05.19", "title": "Калейн с втори медал от Евро 2019"}
{"url": "https://www.standartnews.com/sport/kaleyn-s-vtori-medal-ot-evro-2019-392484.html", "text": "Българската националка по художествена гимнастика Боряна Калейн спечели втори медал от финалите на уредите на европейското първенство в Баку (Азербайджан). След бронзът на топка състезателката на Мариана Памукова си заслужи новото бронзовото отличие този път във финала с лента. Калейн допусна неточности в изпълнението на изключително интересното и оригинално съчетание, поставено по музика от филма „Игрите на глада“, но оценката от 19.750 точки й стигна да стъпи на третото място. За съжаление Катрин Тасева допусна грешка и в този финал, като не успя да направи някои от трудните си елементи и с 17.750 точки завърши 8-ма. Третата титла в този финал в колекцията си от златни медали в днешните финали прибави рускинята Дина Аверина (20.400 точки). Сребро за сестра й Арина с 20.300 точки. Във финала с бухалки грешка остави Катрин Тасева в подножието на медалите - завърши четвърта с 21.150 точки. Първа е Арина Аверина (Русия) с 23.200 точки.", "date": "2019.05.19", "title": "Калейн с втори медал от Евро 2019"}
{"url": "https://www.standartnews.com/sport/khilyadi-na-start-s-blagotvoritelna-kauza-na-run2gather-v-sofiya-392487.html", "text": "Хиляди застанаха на старт в неделната сутрин в поредното издание на \r\nлекоатлетическото бягане RUN2GATHER. Събитието отново бе с \r\nблаготворителна цел под мотото „Бягай за да помогне“ с цел \r\nсоциализацията на хората със специални нужди в обществото. \r\nУчастниците бяха приветствани от Анатоли Илиев (на снимката) – организационен секретар \r\nна „София – европейска столица на спорта“, който пожела успех на \r\nбегачите и им благодари, че се включват в подобни инициативи. „Столична община и София – евростолица на спорта подкрепят благородните каузи, \r\nкоито имат за цел да се формира още по-толерантно и ангажиращо отношение \r\nкъм хората с физически увреждания и техните проблеми в съвременното \r\nобщество,“ каза още Илиев, който е член на Управителния борд на ACES \r\nEurope. \r\nСтартът на бягането бе даден по нестандартен начин – чрез видео \r\nобръщение на супермаратонеца Красимир Георгиев от голямото табло на \r\nнационалния стадион „Васил Левски“. Колоната участници се изнизваше \r\nняколко минути от Националния стадион преди да поеме по алеите на \r\nБорисовата градина.", "date": "2019.05.19", "title": "Хиляди на старт с благотворителна кауза на RUN2GATHER в София"}
{"url": "https://standartnews.com/kultura/razocharovanie-ot-madona-na-evroviziya-392459.html", "text": "Мадона напусна снощи 64-те награди на Евровизия след като разочарова зрителите и особено всички свои почитатели, съобщава британската преса. По време на шоуто тя изпълни своя хит от 1989 година Like a Prayer. 60-годишната кралица на попмузиката представи и новата си песен Future, която е част от 14-я й албум Madame X. Изключително очакваното й изпълнение, за което тя се появи на върха на стълбище, наметната с пелерина и качулка, носеща метална броня на гърдите обаче, остави феновете и наблюдателите разочаровани, пише в. Дейли Мейл. Популярният телевизионен водещ Пиърс Морган, поведе „хорото на недоволството“ като пусна в Туитър съобщение, гласящо: „Почивай в мир, кариера на Мадона.“ ('RIP Madonna’s career.') Дори водещият на Евровизия 2019 Греъм Нортън се пошегува нахално след изпълнението й с репликата: Малко безмълвна реакция на Мадона в залата, бих казал…“ Множество други зрители сподели мнението на Морган и Нортън, а един от феновете написа: „Никога не съм бил по-разочарован.“ И още от друг: „Бях доста разочарован от Мадона.“, както и „О, Мадона, не съм гневен, а просто разочарован“. И докато мненията на недоволните валяха в Туитър, все пак имаше почитатели, които подкрепяха своята доживотно звезда: „Съжалявам, но Мадона все още е моя кралица, независимо от това изпълнение.“ Докато из цяла Европа течеше гласуването за победителя Мадона излезе на сцената, за да изпълни хита си от 1989 г. Like a Prayer. Пригласяше и хор от 35 души, а по сцената се във вихъра си бяха кажи-речи 30 танцьори, „нагласени“ като монаси. В момента на достигане на връхния момент в песента, танцьорите отхвърлиха своите качулки и се оказаха с наденати на главите противогази, украсени с цветя. След това дойде ред и на новата песен Future, която тя изпълни в дует с рапъра Куаво. Песента също е включена в новия й албум Madame X.", "date": "2019.05.19", "title": "Разочарование от Мадона на Евровизия"}
{"url": "https://standartnews.com/svyat/nov-intsident-ss-samolet-sukhoy-superdzhet-100-392460.html", "text": "Самолет на „Аерофлот“ Сухой Суперджет 100 прекъсна излитането си заради отказ в хидравличната система, предаде РИА Новости. Машината е трябвало да лети от Уляновск за Москва. В началото на месеца друг подобен самолет на авиокомпанията кацна аварийно на московското летище Шереметиево. При кацането се счупиха стойките на колесника, а двигателите се запалиха. Загинаха 41 от общо 78 пътници. Следствието разглежда всички възможни версии - от недостатъчна квалификация на пилотите до техническа неизправност. В интернет вече се появи петиция с искане да се забранят полетите със Сухой Суперджет 100, но властите призоваха да не се правят прибързани изводи.", "date": "2019.05.19", "title": "Нов инцидент със самолет Сухой Суперджет 100"}
{"url": "https://standartnews.com/svyat/predsrochni-izbori-v-avstriya-zaradi-skandala-392477.html", "text": "Предстрочни избори през септември в Австрия заради скандала, разтърсил Австрийската партия на свободата (АПС). Предложението за нов вот наесен е на австрийския президент Александър Ван дер Белен, предаде Франс прес. \"Предлагам нови избори през септември, по възможност в началото на месеца\", заяви президентът след среща с канцлера Себастиан Курц. Снощи Курц обяви разпадането на коалицията между неговата Австрийска народна партия (АНП) и Партията на свободата след 18-месечно управление. Канцлерът се срещна днес с президента Александър ван дер Белен, за да обсъдят как да се подходи към планираните нови избори. До необходимостта от предсрочен вот се стигна, след като корупционен скандал около вицеканцлера от националистическата АПС Хайнц-Кристиан Щрахе доведе до разпадане на коалиционното правителство. Вчера Курц обяви, че неговата партия повече не може да работи с АПС, отбелязва ДПА. Ван дер Белен и Курц разговаряха близо час при закрити врата. Президентът се срещна с Норберт Хофер, който замени Щрахе начело на АПС, а по-късно - и с представители на други партии.", "date": "2019.05.19", "title": "Предсрочни избори в Австрия заради скандала"}
{"url": "https://standartnews.com/svyat/vzriv-rani-17-turisti-v-egipet-na-pt-za-piramidite-392485.html", "text": "Взрив гръмна до пълен с туристи автобус близо до новия Национален музей на Египет, който се намира близо до пирамидите на платото Гиза,  предаде \"Ал Арабиа\". От експлозията са ранени 10  местни граждани и седем южноафриканци. Самоделно взривно устройство е било детонирано при преминаването на автобуса с туристи, предаде Франс прес, като се позова на източници от египетските сили за сигурност и медицинските служби.  ", "date": "2019.05.19", "title": "Взрив рани 17 туристи в Египет на път за пирамидите"}
