{"url": "https://standartnews.com/kultura/chekhiya-podkrepya-rashidov-za-kulturnoto-nasledstvo-405410.html", "text": "Чешката република застава зад идеята на председателя на парламентарната Комисия по културата и медиите Вежди Рашидов за общ европейски стандарт на страните членки на ЕС в опазването на културното наследство, борбата с незаконния трафик на културни ценности, с фалшификатите на произведения на изкуството и с фалшивите новини. Това стана ясно днес в Прага по време на срещата на Вежди Рашидов с Мартин Бакса, председател на Комисията по културата в Камарата на депутатите в  Чешкия парламент. Рашидов е на еднодневно работно посещение в Прага. На срещата присъства и Антонин Станек - член на Комисията. Там бе и  българският посланик в Прага Йордан Първанов. В началото на разговора Мартин Бакса, който е и кмет на Пилзен, поздрави Вежди Рашидов за впечатляващото му представяне на прочутото Лондонско биенале неотдавна, както и за изложбата му “Страсти” в Пловдив. ”Пилзен беше вече столица на културата, сега е Пловдив и аз зная колко е важно изкуството и таланта да бъдат достойно представени”, сподели Бакса. Мартин Бакса приветства идеята на Вежди Рашидов през следващата година София да бъде домакин на специална среща на председателите на парламентарните комисии по култура на страните членки на ЕС и  на този форум да бъдат обсъдени конкретните мерки за общите усилия на Европа в опазването на културното наследство и по другите актуални теми. \"Сигурен съм, че ние като страни членки  на ЕС само с активни  общи усилия можем да приложим най-доброто в опазването на паметниците на културата и да се противопоставим категорично на нелегалния трафик на артефакти,  затова се радвам, че и Чехия подкрепя моето предложение българският парламент да бъде през 2020 година домакин на европейски форум по тези теми, както и по проблема с фалшифицирането на произведения на изкуството и по въпроса с фалшивите новини, който засяга всички държави. България има уникално културно наследство, а Европа е най-старият континент, люлка на безценни цивилизации и затова сме длъжни да опазваме заедно създаденото през вековете\", каза по време на срещата Вежди Рашидов. Мартин Бакса изрази готовност Чехия да покаже на форума в София догодина най-добрите си практики, за да се използват за създаването общ европейки стандарт за опазването на културното наследство.", "date": "2019.10.30", "title": "Чехия подкрепя Рашидов за културното наследство"}
{"url": "https://standartnews.com/regionalni/gdular-ot-razgrad-sviri-na-svetovno-izlozhenie-po-etnomuzika-405388.html", "text": "Гъдулар от Разград огласи с нашенски ритми  Световното изложение по етномузика във Финландия. Оркестрантът от Капанския ансамбъл в града Деян Денчев бе единственият българин, който участва в тазгодишното ХХV-то издание на форума WOMEX – 2019, състоял се в края на миналата седмица в град Темпере. На фестивала е била представена богата палитра от различни музикални жанрове, характерни за националните култури на хората от всички континенти. Имало е ъндърграунд музика, ърбън,  джаз, африкански ритми, класическа музика. \r\nДеян Денчев е свирил на гъдулка, изработена лично от него. Лютиерът е демонстрирал пред музиканти от целия свят възможностите на българската гъдулка. София Нющадиус, която е учила в Музикалната академия в Пловдив и сега има школа по гъдулка в Швеция, където живее, е заявила желанието си да посети Разград. Тя иска да обогати уменията си да свири и да преподава този инструмент в северната държава, съобщи с гордост Деян Денчев, който вече е започнал да майстори гъдулка за София.  ", "date": "2019.10.30", "title": "Гъдулар от Разград свири на Световно изложение по етномузика"}
{"url": "https://standartnews.com/biznes/stoyanova-digitalnite-tekhnologii-razvivat-bankite-405404.html", "text": "Подуправителят на Българската народна банка и ръководител на Управление „Банково“ Нина Стоянова заяви днес, че банките въвеждат най-бързо новите технологични решения. Вече не можем да си представим банковия сектор без електронната търговия и разплащания, те се предоставят вече не само на компании, но и в публичния сектор. Стоянова се обърна към участниците в конференцията \"Четвъртата революция в банкирането\", организирана от в. „Банкеръ“. Акцентът е как технологиите, които улесняват, но и предизвикват ежедневието, променят начина ни на живот и дали сме  готови да посрещнем тези промени подготвени и успяващи. \"Последните акценти в евродирективите са свързани с достъпа до платежните сметки и завишените изисквания към киберсигурността. Двете нови услуги, които са обект на внимание от страна на регулаторите, са предоставяне на информация за платежна сметка и електронно нареждане на плащането. Те изискват по-добро сътрудничество между банките и доставчиците на електронни услуги, които трябва да са готови да приемат новите технологии“, каза Нина Стоянова. „Когато банките предоставят платежни сметки онлайн, трябва да имат поне един сигурен канал за клиентско банкиране. В евродирективата за платежни услуги е доразвита концепцията за задълбочено удостоверяване на самоличността на клиента, за да се предотвратят опитите за измама. Те съчетават, например, ползването на статична парола с динамичен код или биометрични данни. При обикновени и редовни плащания, каквито са комуналните сметки, изискванията си остават опростени\", посочи Стоянова. Ето и пълният текст на словото, с което г-жа Нина Стоянова се обърна към участниците при откриването на конференцията „Четвъртата революция в банкирането“:", "date": "2019.10.30", "title": "Стоянова: Дигиталните технологии развиват банките"}
{"url": "https://standartnews.com/biznes/ochakvat-33-rst-i-1500-leva-sredna-zaplata-za-2020-405400.html", "text": "3,3% икономически растеж за следващите три години и 1500 лв. средна работна заплата очаква министърът на финансите Владислав Горанов. Това той обяви по време на заседанието на Националния съвет за тристранно сътрудничество, на което се разглежда проектът на Закон за държавния бюджет за 2020 г. и актуализираната средносрочна бюджетна прогноза за периода 2020-2022 година, както и проекта на Закон за бюджета на държавното обществено осигуряване за 2020 г., внесен от управителя на НОИ, както и проект на Закон за бюджета на НЗОК за 2020 г., внесен от управителя на Здравната каса. Растежът ще бъде леко по-нисък от очакваното тази година ниво от 3,4 на сто. Основните двигатели на растежа, измерени през елементите на БВП по метода на крайното използване, са вътрешното търсене - както по линия на потреблението, така и по линия на инвестициите. Частните потребителски разходи се очаква да запазят сравнително висок темп на растеж, каза министърът. Положително влияние върху потреблението ще има и увеличението на разходите за персонал, който се предлага за публичния сектор, допълни той. Министър Горанов обясни, че няма изненади в бюджета - данъчната тежест се запазва, държавният дълг намалява, средната работна заплата през следващата година е постижимо да достигне 1400-1500 лева след анализ на пазара на труда. Състоянието на пазара на труда предполага подобно съотношение на инвестициите в труд и капитал, каза финансовият министър. Има буфери в бюджета, за да се намери баланс. Съвършен бюджет няма, този изпълнява приоритетите на сегашното правителство, заяви Горанов. Най-големият приоритет на държавния бюджет остава образованието инвестицията в човешки капитал: финансирането на дейностите по възпитанието и обучението на децата и учениците е в размер на 2, 65 милиарда лева, очакваме минималната работна заплата за педагогическите специалисти да стане 1 255 лева през 2021 година. Част от тази сума са 360 милиона лева допълнителни средства за увеличение на възнагражденията на педагогическия персонал и 54,5 милиона за непедагогическия. Подпомагане на равния достъп и подкрепа на личностното развитие, в това число стипендии, учебници, транспорт, целодневна организация на процеса – 561 милиона. Към работодателите анонсирам и 12, 8 милиона лева за стипендии за учениците в дуална форма на обучение и подобряване на условията в общежитията, посочи финансовият министър. По отношение на развитието на детските градини и училищата в бюджета са предвидени 186,1 милиона за подобряване на материалната база и повишаване на качеството на образователните резултати. Предвидени са 116 милиона лева, в това число 40 милиона за оптимизиране на вътрешната структура на персонала. По отношение на обучението на студенти и лаборанти във висшето образование ще влязат 499,2 милиона лева, в това число 51 милиона допълнителни средства за издръжка на студенти и докторанти. Ще продължи и реализирането на мерки, насочени към повишаването на привлекателността на учителската професия и мотивацията на действащите учители и насърчаването на зрелостниците с високи образователни резултати да получат педагогическо образование. Това е сред приоритетните мерки, които се надявам, че ще позволят да се преодолее недостига на педагогически специалисти в следващите години, заяви Горанов, като добави, че се надява до 2021 г. да се постигне заложеното в управленската програма удвояване на средствата за педагогически специалисти спрямо нивото за 2017 година, като в цифри това означава да се достигне сумата от 2, 76 милиарда лева.", "date": "2019.10.30", "title": "Очакват 3,3% ръст и 1500 лв средна заплата за 2020"}
{"url": "https://standartnews.com/biznes/hp-predstavi-noviya-elite-dragonfly-v-blgariya-405409.html", "text": "HP представи днес за първи път в България HP Elite Dragonfly – преносим ултралек премиум компютър проектиран за професионалистите в движение. HP Elite Dragonfly ще бъде наличен за продажба при бизнес партньорите на HP от 1-ви ноември 2019 г. HP Elite Dragonfly оформя нова ера в мобилността със своята изящна изработка, отличавайки се с мощност и повишена защита. Освен с изключителна лекота и мощност, последният модел в бизнес серията компютри на HP, се характеризира с най-дълъг живот на батерията в света – до 24.5 часа, поместени в 13.3 инчов бизнес хибрид с избор на FHD или UHD тъчскрийн дисплей. Всички модели, налични за България, имат 4G LTE технология, която позволява на професионалистите в движение да останат свързани и готови за работа от почти всяка локация. Те могат да изпитат най-добрата производителност за бизнеса с 8-о поколение 8th Gen Intel® Core™ i5 или i7 процесори и възможност да запаметят своята работа на 256/512 SSD или на 1 TB дисково пространство, според избраната конфигурация. Най-лекият компактен бизнес хибрид с тегло под 1 кг, прецизно изработен от магнезий за съвършена издръжливост, се предлага в цвят Dragonfly Blue с усъвършенствана ултралека и тиха клавиатура с вградена подсветка и нов лек тъчпад за ултра гладко преживяване на работния процес. HP Elite Dragonfly е и първият бизнес хибрид в света, създаден с компоненти от рециклирана пластмаса от океана. HP продължава ангажимента си към околната среда чрез пластмасовите елементи в своите устройства, включвайки ръчно изработени компоненти в колоната за звук на новият преносим компютър. HP Elite Dragonfly идва с HP Sure Sense - технология, която защитава потребителите от зловредни атаки, използвайки силата на изкуствен интелект, а HP Sure Recover с Embedded Reimaging дава на потребителите възможност за резервно копие навсякъде и по всяко време, без да забавя работата на компютъра.", "date": "2019.10.30", "title": "HP представи новия Elite Dragonfly в България"}
{"url": "https://standartnews.com/biznes/byudzhet-2020-e-prviyat-s-nulev-defitsit-405408.html", "text": "Доста смел е Бюджет 2020 според бившия финансов министър Муравей Радев. „Има нещо много важно в него, което досега не съм го виждал - това, че е балансиран, т.е. колкото са приходите - толкова са и разходите. Няма да има дефицит\", каза Радев. Той обясни, че това нещо се е получавало в предишни години, но по отчет - в края на бюджетната година, а сега за пръв път в Закона за бюджета се залага нулев дефицит. \"Това е изключително важно, особено на фона на задаващия се световен икономически спад. Това е сериозна антикризисна мярка, ако се влоши външната обстановка, а тя ще дойде и в България\", коментира Радев. Той изтъкна като положително в бюджета това, че не се увеличава данъчната тежест - тя остава една от най-ниските в ЕС и според него трябва да остане такава. \"Липсват мащабни структурни реформи в бюджетната система. Основният порок си остава - финансирането на системите се извършва на исторически постигнати параметри. Т.е. тази години си похарчил толкова, догодина - ето ти повече. Няма изисквания за ефективност - както на парите, които си похарчил, така и на тези, които ще ти дадат\", посочи бившият финансов министър и определи проблемът като системен, който е трудно преодолим, но дърпа държавата надолу и трябва да се промени. Радев обясни, че приоритет в бюджета е увеличението на работните заплати и той е положителен. \"Заплатите са част от произведения продукт - има продукт - има заплати. По-голям продукт - по-големи заплати. Не може продуктът да расте с 3-4 процента, а заплатите да растат дълги години с 10%. Идва момент, когато заплатите стават по обем колкото продукта, и тогава катастрофата е неизбежна\", категоричен бе Муравей Радев. По думите на Радев прогнозираният икономически растеж от 3,3% е проява на смелост. Той прогнозира, че Бюджет 2020 ще бъде изпълнен.", "date": "2019.10.30", "title": "Бюджет 2020 е първият с нулев дефицит"}
{"url": "https://www.standartnews.com/sport/blagoevgrad-e-domakin-na-prvenstvo-po-boks-405411.html", "text": "От утре зала \"Скаптопара\" в Благоевград е домакин на държавното лично и отборно първенство по бокс за мъже купата на България. Съревнованието ще бъде открито в 16 часа на 31 октомври и ще продължи до 3 ноември. Сред  състезателите са едни от най-добрите боксьори в България. На ринга ще се изправят 150 боксьора от 40 клуба. За пореден път Благоевград е домакин на спортно мероприятие с такъв висок национален ранг и за първи път на държавното първенство по бокс за мъже за купата на България. На откриването ще присъства президентът на БФ Бокс Красимир Инински. Сред участниците е и боксов клуб „Пирин“ с основател отец Андон Шавулев. Община Благоевград е съорганизатор с Българска федерация по бокс и боксов клуб „Пирин“. \r\nВходът за първенството е безплатен.", "date": "2019.10.30", "title": "Благоевград е домакин на първенство по бокс"}
{"url": "https://standartnews.com/kultura/klasiki-ot-mosfilm-na-kinomaniya-405416.html", "text": "Киномания ще представи някои от най-великите класически филми-дело на най-голямата руска и съветска кинокомпания „Мосфилм”. Нетипичните филмови заглавия от средата на миналия век, които са част от програмата на фестивала, ще предложат на посетителите в кино „Люмиер Лидл” истинско разнообразие от жанрове и вълнуващи сюжети. Продукциите „Александър Невски”, „Дерсу Узала” и „Спартак”, ще бъдат прожектирани съответно на 6, 7 и 8 ноември от 19:00 ч. Режисьорите Сергей Айзенщайн и Дмитрий Василиев създават истинска новаторска творба с филма „Александър Невски” през 1938 г. Докато филмите на Айзенщайн от 20-те години на миналия век – „Броненосецът Потьомкин” (1925 г.) и „Октомври” (1928 г.), акцентират върху съветските маси като колективен герой, класиката „Александър Невски” поставя фокус върху героичната личност, съчетавайки технологичните реалности на епохата. Като драматизира усилието на принц Невски да отблъсне бруталните тевтонски рицари от Свята Русия от XIII в., филмът залага на установените литературни и артистични средства на изразяване. Новаторското е, че зрелищното действие е до такава степен синхронизирано със специално написаната музика на Прокофиев, че самият Айзенщайн нарича структурата на филма си „симфонична”. Ден по-късно млад царски офицер, изпратен на изследователска мисия в сибирската тайга, ще срещне възрастен ловец от местно племе във филма „Дерсу Узала” (1975 г.). Идвайки от два напълно различни свята, двамата мъже ще споделят едни и същи опасности и емоции. Следва история за приятелството, родено в самата същност на природата, разказана майсторски от японския кинорежисьор Акира Куросава. Киноманите ще имат възможността да гледат и легендарната постановка на Болшой театър „Спартак” от 1977 г. Сюжетът на балета засяга теми за властта и потребността от саможертва, представяйки конструкцията между четирима герои – добри срещу коварни мъж и жена. В незабравимата финална сцена – нерелигиозно разпъване на кръста – Спартак ще бъде  въздигнат високо над своите екзекутори, а тялото му ще бъде пронизано от остриетата на безброй копия.", "date": "2019.10.30", "title": "Класики от „Мосфилм” на Киномания"}
{"url": "https://standartnews.com/biznes/a1-startira-prodazhbite-na-huawei-nova-5t-i-huawei-watch-gt-2-405383.html", "text": " стартира продажбите на смартфона Huawei Nova 5T и на смарт часовника Huawei Watch GT 2 (46 mm). Клиентите на компанията ще имат възможност да закупят   за 21,99 лева на месец или 429,99 лева в брой с абонаментен план  . При същите условия стандартната цена нa   е 7,99 лева на месец или 119,99 лева в брой. Huawei Nova 5T разполага с 6,26-инчов FHD+ IPS LCD дисплей, който осигурява детайлна картина, наситени цветове и добра видимост от всеки ъгъл, за по-добро мобилно изживяване. Дизайнът е стилен, със заоблени ъгли, тънък профил, като корпусът е изграден от алуминиева рамка и стъкло, които придават на модела премиум усещане за здравина. Освен в класическо черно, моделът ще се предлага в два нови цвята – син и пурпурен – които подчертават контраста на светлината и сенките, създавайки 3D ефект. Nova 5T е оборудван с четворна камера на гърба, разположена вертикално, подобно на моделите от P30 серията. И четирите камери разполагат с изкуствен интелект, който спомага за разпознаването на сцени и по-доброто идентифициране на обекти. Основният сензор е широкоъгълен, с 48MP и отвор на блендата f/1.8, който заснема изображения с богати детайли, добър контраст и светлина дори при ниска осветеност. Втората камера е ултраширокоъгълна 16MP, с отвор на блендата f/2.2 и е подходяща за заснемане на пейзажи. Устройството разполага и с 2MP макро камера, която заснема обекти в близък план без загуба на детайлите. Основната камера на Nova 5T се допълва от 2MP сензор за дълбочина, който дава повече възможности при заснемането на изображения с „боке” ефект. Селфи камерата на Nova 5T е 32MP и е разположена в специален отвор на дисплея. Тя поддържа AI функции, които оптимизират цветовия баланс, контраста и детайлността на кадрите. Nova 5T разполага с осемядрен процесор HiSilicon Kirin 980, изграден по 7-нанометрова архитектура. Изкуственият интелект оптимизира работата му и дава повече мощ, като същевременно щади батерията. Тя е с капацитет 3 750 mAh, с функция за бързо зареждане с 22.5W. Оперативната памет на Nova 5T е 6GB, а паметта за съхранение на файлове – 128GB. Сензорът за пръстови отпечатъци е разположен от дясната страна на корпуса на устройството, като работи с отлична бързина. Смарт часовникът Huawei Watch GT 2 (46 mm) идва с нови функции, сред които интелигентни спортни режими и подобрена производителност на батерията, която издържа до две седмици с едно зареждане. Функционалният аксесоар е перфектно допълнение към смартфонa Nova 5T, благодарение на интеграцията си с моделите от Huawei. Watch GT 2 притежава стилен дизайн и отлични характеристики, сред които мощния процесор Kirin A1 и сензорен AMOLED дисплей.", "date": "2019.10.30", "title": "А1 стартира продажбите на Huawei Nova 5T и Huawei Watch GT 2"}
{"url": "https://www.standartnews.com/sport/gonzo-razmakha-prst-na-bfs-405396.html", "text": "Джордан и Силвен си тръгнаха обратно за Англия, защото не можахме да ги картотекираме по време на трансферния прозорец по вина на БФС. Техните ТМС (трансферни системни) мениджъри не успяха в срок да регистрират играчите и двамата останаха без права да се състезават за Локомотив. Съжаляваме, че двама добри футболисти си отидоха и не можахме да ги ползваме. Локомотив е най-потърпевш от ситуацията, водихме дела, но УЕФА не разреши да ги картотекираме заради грешката на футболния съюз. Проведохме разговори със спортния директор на Уулвърхемптън и получихме уверението, че Джордан Греъм може да подпише отново с нас след 1 януари 2020г., но това е вече въпрос на преговори. Пак казвам, Локомотив няма вина за случилото се. Мениджърският екип на ТМС системата във футболния съюз. Локомотив качва всички необходими документи на играчите в рамките на трансферния прозорец. От БФС, и в частност ТМС мениджърите, изпуснаха срока и не регистрираха Джордан и Силвен. Локомотив направи опит по съдебен начин да ги картотекира, наехме адвокат, но не получихме разрешение. Уулвърхептън прецени, че играчите трябва да прекратят своите договори с Локомотив и да се завърнат в Англия, за което ние безкрайно много съжаляваме.", "date": "2019.10.30", "title": "Гонзо размаха пръст на БФС"}
{"url": "https://www.standartnews.com/sport/grisho-s-vtora-pobeda-v-parizh-405407.html", "text": "Силното представяне на Григор Димитров на Мастърс-а в Париж продължи и днес. В мач от втория кръг българинът победи със 7:5, 6:3 №12 в схемата Давид Гофен (Бел). За Гришо това бе осма победа от 9 мача срещу Гофен и пета поредна. Утре Димитров ще играе с Доминик Тийм в третия кръг на турнира. Австриецът победи днес Милош Раонич със 7:6 (5), 5:7, 6:4.", "date": "2019.10.30", "title": "Гришо с втора победа в Париж"}
{"url": "https://standartnews.com/sport/grisho-s-vtora-pobeda-v-parizh-405407.html", "text": "Силното представяне на Григор Димитров на Мастърс-а в Париж продължи и днес. В мач от втория кръг българинът победи със 7:5, 6:3 №12 в схемата Давид Гофен (Бел). За Гришо това бе осма победа от 9 мача срещу Гофен и пета поредна. Утре Димитров ще играе с Доминик Тийм в третия кръг на турнира. Австриецът победи днес Милош Раонич със 7:6 (5), 5:7, 6:4.", "date": "2019.10.30", "title": "Гришо с втора победа в Париж"}
{"url": "https://www.standartnews.com/sport/10-ot-etr-padnakha-s-04-ot-tsska-sofiya-405423.html", "text": "Футболистите на ЦСКА-София победиха Етър като гост с категоричното 4:0 в среща от 14-ия кръг на efbet Лига. Всичките попадения паднаха през второто полувреме, когато Етър остана с човек по-малко, а техни автори се превърнаха Евандро (63), Али Соу (68), Вив Соломон-Отабор (74) и Петър Занев (81). В 54-та минута бранителят на домакините Здраво Илиев получи втори жълт картон и бе изгонен след опасно влизане срещу Брадли Мазику. Етър имаше своите шансове най-вече през първите 45 минути. „Виолетовите\" бяха по-активни и още в началото Боджадж имаше добър шанс да отбележи. В последствие домакините създадоха опасност от пряк свободен удар, а Дани Младенов стреля неточно от близо разстояние. „Червените\" отговориха с удари на Евандро и Соломон-Отабор, които бяха комфортно уловени от Христо Иванов. Червеният картон на Илиев в началото на втората част се оказа ключов момент. Защитникът закъсня с влизането си и макар че играеше за топката, влезе доста опасно в краката на Мазику. Численото превъзходство даде и психологическо предимство на „армейците\", които в рамките на само 11 минути отбелязаха три гола. В 81-та минута пък Петър Занев отбеляза за крайното 4:0. Така ЦСКА прекъсна серията си от две загуби в гостуванията и събра актив от 25 точки за четвъртото място. Етър е девети с 14 точки. \r\nБотев (Пловдив) - Арда (Кърджали)  - 1:1    \r\nЕтър (Велико Търново) - ЦСКА София  - 0:4    \r\nБерое (Стара Загора) - Ботев (Враца)  - 4:0 \r\nЛокомотив (Пловдив) - Черно море (Варна)  - 1:0 \r\nЦарско село - Лудогорец (Разград)  - 0:2 \r\n \r\n \r\nВитоша (Бистрица) - Славия \r\nЛевски - Дунав (Русе)", "date": "2019.10.30", "title": "10 от Етър паднаха с 0:4 от ЦСКА-София"}
{"url": "https://www.standartnews.com/sport/ministr-kralev-otnovo-v-upravata-na-wada-405422.html", "text": "Министърът на младежта и спорта Красен Кралев бе избран за втори път за член на Управителния съвет на Световната антидопингова агенция (WADA). Кралев ще заема позицията на „експерт-министър“ в Борда, представител на държавите-членки на ЕС, съобщиха от спортното ведомство. Кандидатурата на Красен Кралев бе предпочетена пред тази на Мария Хосе Риенда Контрерас, държавен секретар на спорта на Испания, като българският министър надделя с 16 на 11 гласа. Изборът се състоя на заседание на работна група „Спорт“ към Съвета на ЕС. Позицията, която вече ще заема Кралев, бе овакантена от министъра на спорта на Белгия Филип Муйтерс, който не е член на новото правителство на Фландрия. Първи поздравления за избирането си Красен Кралев получи лично от Витолд Банка, министъра на спорта и туризма на Полша, който е номиниран за президент на WADA. По време на заседанието всички държави-членки отчетоха безспорните качества на българската кандидатура в лицето на министър Кралев. Българският спортен министър ще представлява ЕС в Управителния съвет на WADA в следващите 3 години.", "date": "2019.10.30", "title": "Министър Кралев отново в управата на WADA"}
{"url": "https://www.standartnews.com/sport/nash-pilot-s-ogromen-uspekh-na-svetovnite-karting-serii-405406.html", "text": "Никола Цолов записа историческа победа за България в картинга. Талантливият ни състезател, известен в Италия още като българския лъв, спечели първия кръг от световните серии WSK Open Cup в клас Mini 60 на пистата South Garda в Лонато. Така за първи път наш пилот печели състезание на толкова високо ниво  в  картинга.  При конкуренция от 100-те най-добри пилоти в света, Никола показа страхотна бързина през целия уикенд като още в квалифиакцията бе най-бърз  с 0.230 сек пред втория. Последва първо място в първия квалификационен манш и след това 5-о, 2-о и отново 2-о в следващите три манша. В последния манш Цолов завърши първи и това му осигури 2-а стартова позиция за полуфинала. След старта от 2-а позиция, Никола беше шести и с много борбено каране успя да достигне до първата позиция и да я запази до края полуфинала. С по-бързо време от спечелилия другия полуфинал Кирил Кутсков, Никола си гарантира първата стартова позиция за финала. В него българския пилот бе безапелационен – дръпна още в първите завои и води от старта до финала. В края Цолов спечели с цели 3 секунди разлика пред Рашид Ал Дахери от ОАЕ и руснакът Анатоли Кавалкин. Така Никола събра и цели 87 точки от кръга, с които води убедително в временното класиране за шампионата. Вторият в подреждането е с 49 т. След 2 седмици на 7-10 ноември предстои вторият кръг от WSK Open Cup на International Circuit 7 Laghi. Сезонът ще завърши с WSK Final Cup в Адрия (14-17 ноември).", "date": "2019.10.30", "title": "Наш пилот с огромен успех на световните картинг серии"}
{"url": "https://standartnews.com/svyat/na-ostrova-vse-pak-shche-ima-predsrochni-izbori-405364.html", "text": "Парламентът на Великобритания одобри провеждането на избори на 12 декември. С разлика от 438 гласа към 20, парламентът одобри законодателство, което проправя пътя към първите избори през декември от 1923 година насам, предаде BBC. Законопроектът все още предстои да бъде одобрен от лордовете, но може да стане закон до края на седмицата. Съответният законопроект бе внесен от премиера Борис Джонсън, за когото това е четвъртият опит за постигане на общи избори. Опозицията се съгласи с предложението на премиера едва след като ЕС се съгласи да отложи Брекзит за три месеца - до 31 януари 2020 г. Лидерът на лейбъристите Джеръми Корбин заяви, че неговата партия „сега ще започне най-амбициозната и радикална кампания за реални промени, която страната ни някога е виждала“. От 6 ноември парламентът ще бъде разпуснат, ще започне предизборната кампания.", "date": "2019.10.30", "title": "На Острова все пак ще има предсрочни избори"}
{"url": "https://standartnews.com/regionalni/vrachanska-oblast-e-gotova-za-zimata-405397.html", "text": "Днес в областна администрация Враца се проведе редовно заседание на областния щаб за изпълнение на Плана за защита при бедствия, на което беше докладвано за готовността на общините и териториалните звена на изпълнителната власт във връзка с настъпващия зимен сезон. Срещата беше ръководена от зам.-областния управител Мирослав Комитски. Присъстваха изпълняващи длъжността кметове на общини от областта и представители на общини и ръководители на териториалните звена, в чиито отговорности и правомощия е предприемането на мерки за недопускане възникването на извънредни ситуации. Представителят на Областно пътно управление – Враца отчете готовността за зимното поддържане на републиканската пътна мрежа. Той съобщи, че се очаква сключването на нов договор с фирма-изпълнител за почистване на републиканската пътна мрежа на територията на област Враца. Директорът на РД ПБЗН–Враца комисар Николай Димитров и Венцислав Александров от сектор „Пътна полиция“ при ОД на МВР докладваха за създадената организация във връзка с извършване на необходимите действия при усложнена зимна обстановка. Изготвени са планове, свързани с обходни маршрути, критични участъци при снегонавявания и определяне на площадки за изчакване на моторните превозни средства до извършване на технологичното почистване на републиканската пътна мрежа на територията на областта. Центърът за спешна медицинска помощ–Враца и филиалите от областта имат необходимата готовност за обслужване на населението при усложнена метеорологична обстановка. Осигурени са нужните количества сол и пясък за почти всички населени места. Детските градини и учебните заведения са обезпечени с цел протичане на нормален учебен процес. \r\nОбщинските болнични заведения също са в готовност за работа през зимата. Създадени са необходимите условия за транспорт на болните на хемодиализа до съответните болнични заведения. Зам.-областният управител Мирослав Комитски благодари на участниците в срещата и настоя за отговорност от страна на всички институции с цел предприемане на навременни мерки за защита на населението.", "date": "2019.10.30", "title": "Врачанска област е готова за зимата"}
{"url": "https://standartnews.com/svyat/petrolt-poevtinya-v-aziatskata-trgoviya-405368.html", "text": "Котировките на петрола се понижиха и тази сутрин в азиатската електронна търговия, след като вероятността за забавяне в приключването на търговската война САЩ-Китай засенчи отчетения спад на американските запаси, предаде \"Ройтерс\", цитирана от БНР. \r\n \r\nСортът Брент от Северно море, чиято цена е референтна за Европа, поевтиня с 18 цента до 61,41 долара за барел. \r\n \r\nАмериканският лек суров петрол изгуби 27 цента и един барел се търгуваше за 55,27 долара. \r\n \r\nПетролните резерви на САЩ са намалели със 708 000 барела през седмицата, приключила на 25 октомври, достигайки 436 милиона при очаквания на анализаторите за увеличение от 494 000 барела, съобщи Американският петролен институт. \r\n \r\nПазарът до голяма степен пренебрегна понижението на американските запаси и прие, че търсенето ще остане слабо в обозримо бъдеще със задълбочаване на глобалния цикъл на забавяне, коментира Маргарет Янг, анализатор в \"Си Ем Си маркетс\" (CMC Markets) в Сингапур. \r\n \r\nОтслабващият оптимизъм за първия етап от сделката между Вашингтон и Пекин оказа допълнителен натиск върху цените на черното злато, добави тя.", "date": "2019.10.30", "title": "Петролът поевтиня в азиатската търговия"}
{"url": "https://standartnews.com/svyat/380-kilometra-zadrstvane-v-kholandiya-405378.html", "text": "По холандските магистрали се образува днес 380-километрово задръстване заради протест на строителни работници срещу мерките за намаляване на азотното замърсяване, които могат да засегнат работните им места, съобщи Ройтерс. \r\n \r\nПо данни на холандската служба по трафика задръстванията около Хага са дълги 380 км. \r\n \r\nСтроителни работници докараха камиони, багери и кранове на протеста. Полицията каза, че е била издадена забрана за докарването на още тежки машини на основното място на протеста, но работниците продължават да пристигат организирано с други автомобили. \r\n \r\nВ много страни имаше протести срещу емисииите на въглероден диоксид, които ускоряват климатичните промени, но Холандия е изправена и пред демонстрации на хора от строителния и селскостопанския сектор. Те протестират срещу съдебно решение от май, съгласно което страната има твърде високи емисии на азот в нарушение на европейските директиви. \r\n \r\nТези демонстрации започнаха през септември и днес е петата протестна проява. \r\n  \r\nСелското стопанство и строителството са най-големите замърсители на въздуха, но мнозина смятат, че двете индустрии несправедливо са обвинявани за проблем, причинен от цялото холандско общество. \r\n \r\nПо предложения на политици около 18 000 строителни проекта в страната могат да бъдат спрени или да станат обект на по-стриктни правила в бъдеще, а някои животновъди може да получат субсидии да се откажат от бизнеса си или да ограничат емисиите на вредни газове. \r\n ", "date": "2019.10.30", "title": "380 километра задръстване в Холандия"}
{"url": "https://standartnews.com/svyat/grtsiya-sshcho-ima-interes-km-folksvagen-405369.html", "text": "И Гърция ще работи за привличане на инвестиция от \"Фолксваген\". Атина е новият балкански конкурент за автомобилния завод на концерна. Гърция също проявява интерес към изграждане на завода на \"Фолксваген\", съобщи пред държавната телевизия министърът на развитието Андонис Георгиадис. Правителството действа в тази насока след информацията, че фирмата замразява проекта си в Турция. Министърът не даде информация на какво ниво са преговорите. Обеща, че ще коментира при наличие на резултат. Според съобщения в медиите Гърция е четвъртата страна на Балканите, която се надява проектът на “Фолксваген“ да се насочи към нея. Със силни шансове са също България, Румъния и Сърбия. Насочването към Турция по принцип е спорно. Все още за окончателен отказ към Анкара не може да се говори според гръцките медии. Специалисти смятат, че голям концерн като \"Фолксваген\", който инвестира над милиард евро, би трябвало да избере друга балканска страна, за да не се засегне имиджът на компанията.", "date": "2019.10.30", "title": "Гърция също има интерес към \"Фолксваген“"}
{"url": "https://standartnews.com/svyat/izraelskite-posolstva-po-sveta-ne-rabotyat-405417.html", "text": "Дипломатическите мисии на Израел по света спират работа заради конфликт между външното и финансовото министерство. Работата на всички посолства и консулства на Израел бе блокирана заради стачка, предизвикана от конфликт между външното и финансовото министерство на страната. Това съобщи чрез сайта си израелското външно ведомство, предаде ТАСС. Действията на дипломатите са координирани от Министерството на външните работи, Министерството на отбраната и Федерацията по труда на живеещите в държавата Израел Хистадрут. Стачка обявиха и военните аташета на Израел. Причина за крайната мярка стана съобщение от Министерството на финансите, че ще принуди дипломатите да връщат хиляди долари, изплатени им за направени разходи, съобщава „Таймс ъф Израел”. Израелското министерство на външните работи заявява, че е \"принудено\" да затвори дипломатическите мисии във връзка с решение на финансовото ведомство \"да наруши договореностите\", подписани от генералния му директор през юли, и \"да задължи посланиците на Израел в чужбина в едностранен ред да спазват нови указания, които са в разрез с постигнатите преди условия и нарушават реда, съществуващ вече няколко десетилетия\". По време на стачката мисиите на Израел в чужбина няма да приемат посетители и да предоставят услуги. Външното министерство на страната заявява, че решението за промяна в работата на мисиите и процедурите по финансирането им уврежда основополагащи инструменти, които подсигуряват работата на дипломацията и страната като цяло. Министерството добавя, че финансовото ведомство не оставя друг избор на дипломатите, и изразява надежда конфликтът да бъде уреден в най-близко време. През март 2014 г. временно бяха затворени всички дипломатически мисии на Израел, включително към международните организации, а също и самото външно министерство в Ерусалим. Израелските дипломати няколко години настояваха правителството и финансовото министерство да подобрят заплащането на труда им. През август 2018 г. стачкуваше спомагателният персонал в израелските посолства по цял свят, припомня ТАСС.", "date": "2019.10.30", "title": "Израелските посолства по света не работят"}
{"url": "https://standartnews.com/svyat/do-25-miliona-za-zalavyaneto-na-bagdadi-405379.html", "text": "Информатор на тайните служби на САЩ, който е помогнал за ликвидирането на лидера на \"Ислямска държава\" Абу Бакр ал Багдади в сирийската провинция Идлиб, ще получи до 25 милиона долара, предаде БТА. Според неназовани източници той е помогнал за проследяването на преместването на Багдади в Сирия и е давал сведения за строителните дейности на комплекса от сгради, където се е криел лидерът на ИДИЛ. Неговата подробна информация за местонахождението на Багдади и точното разположение на помещенията в скривалището му са били решаващи за успеха на операцията по отстраняването на лидера на ИДИЛ на 26 октомври. Той може да получи отчасти или изцяло обещаното за главата на Багдади възнаграждение от 25 милиона долара, казаха източници. Информаторът е присъствал при изпълнението на операцията срещу Багдади, а два дни по-късно е бил изведен от района заедно със семейството си. Според източници информаторът е сунитски арабин, който се е обърнал против ИДИЛ, след като групировката убила негов роднина. Той бил внедрен в обкръжението на Багдади от кюрдските Сирийски демократични сили, които след това предали контрола над този агент на американски разузнавачи.", "date": "2019.10.30", "title": "До $25 милиона за залавянето на Багдади"}
{"url": "https://standartnews.com/sport/nash-pilot-s-ogromen-uspekh-na-svetovnite-karting-serii-405406.html", "text": "Никола Цолов записа историческа победа за България в картинга. Талантливият ни състезател, известен в Италия още като българския лъв, спечели първия кръг от световните серии WSK Open Cup в клас Mini 60 на пистата South Garda в Лонато. Така за първи път наш пилот печели състезание на толкова високо ниво  в  картинга.  При конкуренция от 100-те най-добри пилоти в света, Никола показа страхотна бързина през целия уикенд като още в квалифиакцията бе най-бърз  с 0.230 сек пред втория. Последва първо място в първия квалификационен манш и след това 5-о, 2-о и отново 2-о в следващите три манша. В последния манш Цолов завърши първи и това му осигури 2-а стартова позиция за полуфинала. След старта от 2-а позиция, Никола беше шести и с много борбено каране успя да достигне до първата позиция и да я запази до края полуфинала. С по-бързо време от спечелилия другия полуфинал Кирил Кутсков, Никола си гарантира първата стартова позиция за финала. В него българския пилот бе безапелационен – дръпна още в първите завои и води от старта до финала. В края Цолов спечели с цели 3 секунди разлика пред Рашид Ал Дахери от ОАЕ и руснакът Анатоли Кавалкин. Така Никола събра и цели 87 точки от кръга, с които води убедително в временното класиране за шампионата. Вторият в подреждането е с 49 т. След 2 седмици на 7-10 ноември предстои вторият кръг от WSK Open Cup на International Circuit 7 Laghi. Сезонът ще завърши с WSK Final Cup в Адрия (14-17 ноември).", "date": "2019.10.30", "title": "Наш пилот с огромен успех на световните картинг серии"}
{"url": "https://standartnews.com/sport/ministr-kralev-otnovo-v-upravata-na-wada-405422.html", "text": "Министърът на младежта и спорта Красен Кралев бе избран за втори път за член на Управителния съвет на Световната антидопингова агенция (WADA). Кралев ще заема позицията на „експерт-министър“ в Борда, представител на държавите-членки на ЕС, съобщиха от спортното ведомство. Кандидатурата на Красен Кралев бе предпочетена пред тази на Мария Хосе Риенда Контрерас, държавен секретар на спорта на Испания, като българският министър надделя с 16 на 11 гласа. Изборът се състоя на заседание на работна група „Спорт“ към Съвета на ЕС. Позицията, която вече ще заема Кралев, бе овакантена от министъра на спорта на Белгия Филип Муйтерс, който не е член на новото правителство на Фландрия. Първи поздравления за избирането си Красен Кралев получи лично от Витолд Банка, министъра на спорта и туризма на Полша, който е номиниран за президент на WADA. По време на заседанието всички държави-членки отчетоха безспорните качества на българската кандидатура в лицето на министър Кралев. Българският спортен министър ще представлява ЕС в Управителния съвет на WADA в следващите 3 години.", "date": "2019.10.30", "title": "Министър Кралев отново в управата на WADA"}
{"url": "https://standartnews.com/sport/gonzo-razmakha-prst-na-bfs-405396.html", "text": "Джордан и Силвен си тръгнаха обратно за Англия, защото не можахме да ги картотекираме по време на трансферния прозорец по вина на БФС. Техните ТМС (трансферни системни) мениджъри не успяха в срок да регистрират играчите и двамата останаха без права да се състезават за Локомотив. Съжаляваме, че двама добри футболисти си отидоха и не можахме да ги ползваме. Локомотив е най-потърпевш от ситуацията, водихме дела, но УЕФА не разреши да ги картотекираме заради грешката на футболния съюз. Проведохме разговори със спортния директор на Уулвърхемптън и получихме уверението, че Джордан Греъм може да подпише отново с нас след 1 януари 2020г., но това е вече въпрос на преговори. Пак казвам, Локомотив няма вина за случилото се. Мениджърският екип на ТМС системата във футболния съюз. Локомотив качва всички необходими документи на играчите в рамките на трансферния прозорец. От БФС, и в частност ТМС мениджърите, изпуснаха срока и не регистрираха Джордан и Силвен. Локомотив направи опит по съдебен начин да ги картотекира, наехме адвокат, но не получихме разрешение. Уулвърхептън прецени, че играчите трябва да прекратят своите договори с Локомотив и да се завърнат в Англия, за което ние безкрайно много съжаляваме.", "date": "2019.10.30", "title": "Гонзо размаха пръст на БФС"}
{"url": "https://standartnews.com/sport/blagoevgrad-e-domakin-na-prvenstvo-po-boks-405411.html", "text": "От утре зала \"Скаптопара\" в Благоевград е домакин на държавното лично и отборно първенство по бокс за мъже купата на България. Съревнованието ще бъде открито в 16 часа на 31 октомври и ще продължи до 3 ноември. Сред  състезателите са едни от най-добрите боксьори в България. На ринга ще се изправят 150 боксьора от 40 клуба. За пореден път Благоевград е домакин на спортно мероприятие с такъв висок национален ранг и за първи път на държавното първенство по бокс за мъже за купата на България. На откриването ще присъства президентът на БФ Бокс Красимир Инински. Сред участниците е и боксов клуб „Пирин“ с основател отец Андон Шавулев. Община Благоевград е съорганизатор с Българска федерация по бокс и боксов клуб „Пирин“. \r\nВходът за първенството е безплатен.", "date": "2019.10.30", "title": "Благоевград е домакин на първенство по бокс"}
{"url": "https://standartnews.com/sport/10-ot-etr-padnakha-s-04-ot-tsska-sofiya-405423.html", "text": "Футболистите на ЦСКА-София победиха Етър като гост с категоричното 4:0 в среща от 14-ия кръг на efbet Лига. Всичките попадения паднаха през второто полувреме, когато Етър остана с човек по-малко, а техни автори се превърнаха Евандро (63), Али Соу (68), Вив Соломон-Отабор (74) и Петър Занев (81). В 54-та минута бранителят на домакините Здраво Илиев получи втори жълт картон и бе изгонен след опасно влизане срещу Брадли Мазику. Етър имаше своите шансове най-вече през първите 45 минути. „Виолетовите\" бяха по-активни и още в началото Боджадж имаше добър шанс да отбележи. В последствие домакините създадоха опасност от пряк свободен удар, а Дани Младенов стреля неточно от близо разстояние. „Червените\" отговориха с удари на Евандро и Соломон-Отабор, които бяха комфортно уловени от Христо Иванов. Червеният картон на Илиев в началото на втората част се оказа ключов момент. Защитникът закъсня с влизането си и макар че играеше за топката, влезе доста опасно в краката на Мазику. Численото превъзходство даде и психологическо предимство на „армейците\", които в рамките на само 11 минути отбелязаха три гола. В 81-та минута пък Петър Занев отбеляза за крайното 4:0. Така ЦСКА прекъсна серията си от две загуби в гостуванията и събра актив от 25 точки за четвъртото място. Етър е девети с 14 точки. \r\nБотев (Пловдив) - Арда (Кърджали)  - 1:1    \r\nЕтър (Велико Търново) - ЦСКА София  - 0:4    \r\nБерое (Стара Загора) - Ботев (Враца)  - 4:0 \r\nЛокомотив (Пловдив) - Черно море (Варна)  - 1:0 \r\nЦарско село - Лудогорец (Разград)  - 0:2 \r\n \r\n \r\nВитоша (Бистрица) - Славия \r\nЛевски - Дунав (Русе)", "date": "2019.10.30", "title": "10 от Етър паднаха с 0:4 от ЦСКА-София"}
