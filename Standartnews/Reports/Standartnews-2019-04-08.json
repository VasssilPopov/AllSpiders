{"url": "https://standartnews.com/regionalni/katastrofira-zamestnik-kmet-na-plovdiv-389079.html", "text": "Заместник-кметът на Пловдив Георги Титюков катастрофира в село Царимир, където бил по работа. Заедно с него в колата му били съпругата му и големият му син. „Не съм сигурен както точно се случи – всичко стана много бързо, макар че скоростта ми беше ниска. Колата е с автоматична скоростна кутия и има само два педала. Кракът ми се заплете и така се ударихме в един стълб“, разказа пред репортер на „Марица“ Титюков, който веднага подал сигнал на телефон 112. Не след дълго на мястото пристигнал екип на полицията. Униформените обработили катастрофата по административния ред, а зам.-кметът бил тестван за употреба на алкохол, като дрегерът отчел нула промила. Служителите на реда изпробвали шофьора и за употреба на наркотици - резултатът също бил отрицателен. Колата е със смачкана броня, но при катастрофата няма сериозно пострадали. Семейството на Титюков веднага било изпратено за прегледи в болница. Зам.-кметът се оплакал от болки в ребрата, причинени най-вероятно от предпазния колан, но лекарите не установили фрактури. Наложило се медиците да обездвижат ръката на сина му, предстоят контролни прегледи, но състоянието му е добро. „За щастие се разминахме без сериозни наранявания, но това само доказва, че няма място за грешки на пътя и всички трябва да бъдем много внимателни щом седнем зад волана“, коментира Титюков.", "date": "2019.04.07", "title": "Катастрофира заместник - кмет на Пловдив"}
{"url": "https://standartnews.com/sport/blgarka-specheli-svetovnata-kupa-na-sabya-389073.html", "text": "Талантливата Йоана Илиева спечели бронзов медал на сабя на световното първенство за кадети и младежи в Торун (Полша) и така стана носителка на Световната купа на сабя до 20 години. По пътя си към медала в Полша 17-годишната възпитаничка на фехтовална академия \"Васил Етрополски\" и на треньора Ивайло Воденов записа четири победи, а на полуфинала отстъпи с 13:15 на двукратната световна шампионка Наталия Ботело (Мексико). Българката остана на трето място на световното първенство, но то й гарантира Световната купа на сабя за девойки до 20 години. През тази година Йоана спечели три състезания, валидни за Световната купа, записа едно второ и две трети места, а третото място в Торун я прави недостижима на върха.", "date": "2019.04.07", "title": "Българка спечели световната купа на сабя"}
{"url": "https://www.standartnews.com/sport/botev-izmkna-11-v-stara-zagora-389100.html", "text": "Ботев (Пд) удържа четвъртото място в Първа лига след като направи 1:1 при гостуването си на Берое в последния мач от II кръг на финалната шестица. Педро Еуженио откри за домакините в 70-ата минута. Звездата на Ботев Тодор Неделев изравни от дузпа в 73-ата. След този кръг Лудогорец продължава да води с 64 точки, пред ЦСКА - София - 61, Левски - 58, Ботев (Пд) - 47, Берое - 44, Черно море - 42.", "date": "2019.04.07", "title": "Ботев измъкна 1:1 в Стара Загора"}
{"url": "https://standartnews.com/svyat/migrantite-kray-solun-zapochnakha-da-se-iznasyat-389043.html", "text": "Мигрантите от лагера край Солун започнаха да се изнасят. В следобедните часове вчера е започнало извозването им и тази сутрин на границата имаше  около 30 палатки с около 100 души, съобщи Нова тв. Очаква се днес и те да бъдат превозени до кампусите, от които да дошли. Щетите от вчерашния щурм обаче са изключително сериозни. Оградата, разделяща импровизирания палатков лагер от официалния такъв е съборена. В момента сили на жандармерията и полицията наблюдават района и следят за евентуални предстоящи ексцесии. Извозването на останалите в палатките мигранти се очаква да започне по-късно през деня. Към момента обстановката там е спокойна. Сериозен е обаче контролът над тях. Припомняме, че сблъсъците между мигрантите и служителите на реда започнаха в петък, когато стотици хора се събраха край \"Диавата\" с желание да напуснат лагера и да се отправят към границата със Северна Македония, а от там да се насочат към по-богатите европейски страни. България засили мерките за сигурност и въведе допълнителни патрули по границата.", "date": "2019.04.07", "title": "Мигрантите край Солун започнаха да се изнасят"}
{"url": "https://standartnews.com/sport/botev-izmkna-11-v-stara-zagora-389100.html", "text": "Ботев (Пд) удържа четвъртото място в Първа лига след като направи 1:1 при гостуването си на Берое в последния мач от II кръг на финалната шестица. Педро Еуженио откри за домакините в 70-ата минута. Звездата на Ботев Тодор Неделев изравни от дузпа в 73-ата. След този кръг Лудогорец продължава да води с 64 точки, пред ЦСКА - София - 61, Левски - 58, Ботев (Пд) - 47, Берое - 44, Черно море - 42.", "date": "2019.04.07", "title": "Ботев измъкна 1:1 в Стара Загора"}
{"url": "https://standartnews.com/sport/rn-blgariya-debyutira-v-dupnitsa-389072.html", "text": "Първият атлетически пробег от веригата „Рън България“ на БФЛА се проведе днес в Дупница при много голям интерес. Димчо Мицов (Рилски атлет – Самоков) и Ивета Бонова (Юниверсал – София) спечелиха съответно при мъжете и жените на дистанцията 8.22 км по трасето, което включваше бягане по шосе и черен път над платото над града с денивилация 163 м. Над 50 деца и любители на бягането участваха в състезание на 1 миля, а десетки деца от Дупница, Сандански, Кюстендил, Благоеград, Перник и София участваха в занимание по „Детска атлетика“.  Мицов беше безапелационен победител и спечели с 27:57 пред Сава Тодоров (Дунав – Русе) 28:12 и юношата Мартин Балабанов (Атлет – Мездра) – 30:18.  Бонова завърши за 38:50 и бе на повече от 3 минути от Катерина Докузова (Юниверсал) – 42:16 и Василена Пехливанска (Сапарева баня) – 43:19. Първите шест при мъжете и жените получиха парични премии от „Рън България“, а основният партньор на веригата Спорт Депо даде ваучери на най-добрите три в състезанието. ", "date": "2019.04.07", "title": "\"Рън България\" дебютира в Дупница"}
{"url": "https://www.standartnews.com/chudesata_na_balgariya/zhiva-voda-poznava-greshnitsi-389048.html", "text": "Пернишкото село Боснек е в южните склонове на Витоша. Славата му се дължи на най-дългата пещера в България Духлата. Тя е разрешена за посещение само от подготвени спелеолози, иначе туристите могат да гледат единствено входа й. Хората обаче идват в селото заради природния феномен Живата вода. На извора с неразгадана тайна се приписват лековити сили и свръхестествени способности. Малки и големи  от най-близката махала до него твърдят, че „Живата вода” разпознава кой е грешен и не се е покаял. Чудесата не са документирани, но има твърдение, че само като го довели в чудноватата местност, където е уникалният извор, чиято вода изчезва и след определен период от време отново се появява. \r\nСпоред едно предание името на селото се дължи на заселили се по тези места бошняци. Но пък други твърдения сочат, че по тези места е имало богомили и тъкмо около чудноватия извор те имали светилище. \r\n„Живата вода” е безспорен природен феномен. Изследователи твърдят, че подобно нещо има само на още едно място в Европа – във френските Алпи. Загадката на чудноватите пулсации на водата, която ту се появява, ту изчезва, без да следва определен интервал от време, остава неразгадана и до днес, макар че е била  известна още преди векове. Споменава се в пътеписите на османския пътешественик от ХVІІ век Евлия Челеби. Той нарекъл извора Хората идват на това място по различни причини – някои от чисто любопитство, но други търсят изцеление на болките и разрешаване на проблемите си. Много от  посетителите успяват да се наплискат с живата вода и да си налеят от нея, но други, колкото и да чакат, си тръгват разочаровани, защото не са уцелили мига на тласъка на живата вода. За да се върнат някой ден отново, защото, кой знае,  възможно е тази вода да изплакне очите на посетителя и те да провидят невидяното досега. \r\nДо местността се стига по черен път, подходящ само за високопроходими превозни средства. Пеша разстоянието от селото до феномена се извървява за час, час и половина. За туристите в района е направен заслон. Самият извор е каптиран и водата тече от каменна скулптура, наподобяваща глава на крокодил. Преди около 60 години излизащите от земните недра на тласъци струи се стичали по дървена коруба. Местните решили, че трябва да се направи нещо по-трайно. Потомци на някогашния хлебар на селото Витан Стоянов днес разказват за водените от него депутации при каменарите в близкото село Кладница. Като младеж той работел при италианците, строили Рилския водопровод. От тях попил европейската култура, включително и в кулинарията. Доказателство е свидетелството за отличената му на изложение в Загреб през 1928 г., направена по собствена рецепта, торта. И до днес местните си спомнят Казват, че една от тайните му била, че го замесвал с „Живата вода\". Предполага се, че тъй като неговата къща била най-близо до Живата вода, негова е била и идеята чучурът да прилича на фонтаните от европейските площади. Така майсторът-каменоделец от Кладница Негри Рангелов Будинов направил без пари каменната глава, която да прилича на дракон. \r\nЗа „Живата вода” се разказват най-различни легенди. Според една от тях когато пред змея, който се крие в извора, застане грешен човек, водата спира. Може би затова в близката пещера, където има още един извор, е поставена скала с малка икона на Богородица върху нея, та Божията майка да се моли за спасението на душите ни. \r\nСпоред друго поверие, на върха над карстовия извор имало езеро, близо до днешното село Чуйпетлово. Там живеел воден бик, който убивал добитъка на селяните. За да спасят животните, хората наслагали по рогата им ножове и други остри предмети и водният бик се наранил от тях. Окървавено, водата почервеняла и изчезнала, а бикът останал в земните недра. Като се върти, за да се измъкне, сега бикът пуска и спира водата на тласъци. \r\nОсвен в лековитата сила на водата, посетителите търсят изцеление и от Божията майка пред образа й в близката пещера. Местните казват, че в момента, в който я поставили преди десетина  години, на скалата над нея се появил ликът на Пресвета Богородица. \r\nПознавачи на околностите разказват, че оброците по тези места били многобройни. За жалост  и съвременни иманяри ровили около тях и някои вече съществуват само в паметта на възрастните. На Живата вода обаче никой не е посягал и сигурно затова тайната й ще остане неразгадана още дълго. Кой знае, може пък това наистина да е чешма на щастието. В най-сложната и дълга пещера на Балканите Духлата са картирани шест подземни реки. В близката до село Боснек местност „Врелото” е най-големият в района карстов извор. В пещера до него е открито гробище на вкаменели праисторически животни, огромни зали и друга подземна река. \r\nВ района има тракийска могила, светилище, останки от старо селище и крепост. Но най-много са пещерите. \r\nДухлата е най-дългата (17 600 м) и най-дълбоката (53 метра) пещера в България, обявена за природна забележителност. В нея са открити, проучени и картирани 7 етажа и 6 подземни реки, което я превръща в най-сложната и дълга пещера на Балканите. Край нея и вътре в нея са открити римски монети и керамични отломки. Вероятно тя е свързана с недалече разположените пещери „Пепелянка“ и „Академик” – водната връзка помежду им е доказана, а в „Малката Духла“ са намерени останки от погребение от Х век и златен рог. Общо откритите пещери и пропасти в карстовия район край Боснек са 30, но вероятно ще бъдат намерени още. Само в една от другите има лабиринти с обща дължина 6 км, с огромни зали и подземна река. През селото минава и река Струма, която пък през лятото става чудесно място за отдих.  Местните му викат „сиромашкото море” заради многобройните посетители не само през почивните дни. През топлите и сухи летни месеци реката изчезва под земята, в меандрите на боснешкия карст, малко преди селото и се връща отново в коритото си в края на селото.", "date": "2019.04.07", "title": "Жива вода познава грешници"}
{"url": "https://standartnews.com/sport/gratsiite-ot-ansambla-ss-zlato-v-italiya-389093.html", "text": "Българският ансамбъл спечели златния медал на финала на съчетанието с три обръча и два чифта бухалки на първата за годината Световна купа по художествена гимнастика в италианския град Пезаро. Възпитаничките на Весела Димитрова в състав Симона Дянкова, Стефани Кирякова, Мадлен Радуканова, Ерика Зафирова и Лаура Траатс изиграха без грешка композицията си и получиха оценка от 25.750 точки, от които 19.600 за трудност - най-високата от всички осем финалисти. На второ място е Украйна с 25.100 точки, а на трето Израел с 24.450 точки. Това е втори медал за българския ансамбъл от Световната купа в Пезаро след среброто в многобоя. Така българските гимнастички завършват участието си в турнира общо пет медала, след като Боряна Калейн взе сребърно отличие на финала на топка и бронз в многобоя, а Катрин Тасева завоюва сребро на лента.", "date": "2019.04.07", "title": "Грациите от ансамбъла със злато в Италия"}
{"url": "https://standartnews.com/sport/evertn-prepna-arsenal-389083.html", "text": "Евертън спъна неубедителния Арсенал в битката за Топ 4 във Висшата лига на Англия, като го победи на своя „Гудисън Парк” с 1:0. \"Карамелите\" играха силно през целия мач, докато гостите им създадоха само няколко добри ситуации. Фил Джагиелка вкара единственото попадение още в 10-ата минута. Успехът бе 4-и в последните 6 срещи за Евертън, който е 9-и с 46 точки и само на една от 7-то място. Арсенал си остана с 63 точки на 4-о място, но е с мач повече от Тотнъм (64), Челси (63) и Ман Юнайтед (61). Освен това Артилеристите имат само една победа навън в последните си 9 гостувания във Висшата лига.", "date": "2019.04.07", "title": "Евертън препъна Арсенал"}
{"url": "https://standartnews.com/svyat/makedonska-aktrisa-i-bivsha-kmetitsa-se-obesi-389070.html", "text": "Една от най-популярните македонски актриси Биляна Беличанец беше намерена мъртва в апартамента си, съобщи kurir.mk. 46-годишната актриса е сложила край на живота си като се е обесила. Сигналът за смъртта й е подаден от нейния втори съпруг- режисьора Сашо Миленковски, в 22,30 ч. в събота. Двамата сключиха брак само преди няколко месеца, пишат скопските издания. Беличанец беше активистка на ВМРО-ДПМНЕ, от чиято квота беше избрана за кметица на скопската община Кисела вода, където управлява он 2013 до 2017 г. Биляна оставя две деца сираци от първия си брак. През 1994 г. тя завършва факултета по драматични изкуства на Скопския университет и същата година започва работа в Народния театър „Войдан Чернодрински“ в Прилеп. Там играе главни роли, за които печели награди. През 1997 г. започва работа в Драматичния театър в македонската столица. Участва в озвучаването на няколко турски сериала, дори се прочува с прозвището Хюрем, защото чете репликите на героинята от \"Златен век\" Хюрем Султан.", "date": "2019.04.07", "title": "Македонска актриса и бивша кметица се обеси"}
{"url": "https://standartnews.com/sport/levski-pobedi-cherno-more-389096.html", "text": "Левски успя да запише първа победа над Черно море този сезон. \"Сините\" биха с 1:0 във Варна, като двубоят бе от втория кръг на първата шестица на Първа лига. Попадението вкара Станислав Костов в 16-ата минута. Левски завърши мача с 10 души, след като Луи Нганиони беше отстранен малко преди края. В класирането води Лудогорец с 64 т, пред ЦСКА - София 61 и Левски 58. В момента се играе мача Берое - Ботев.", "date": "2019.04.07", "title": "Левски победи Черно море"}
{"url": "https://standartnews.com/sport/nyakoy-v-sofiya-udari-milionite-ot-tototo-389094.html", "text": "Джакпотът в 28-и тираж на играта „Тото 2 - 6 от 49“ в размер на 3 272 500 лева беше спечелен тази вечер. Фишът е пуснат в тото пункт в град София, ж.к. Дружба 2 - Пазара. Джакпотът в играта стартира от нови 2 000 000 лева и се очаква в четвъртък да достигне 2 150 000 лева. За следващия тираж в четвъртък печалбите ще достигнат общо 5 755 000 лева. Джакпотът в играта 6/42 ще бъде 365 000 лева. В играта 5/50 сумата е до 3 000 000 лева, а в Тото Джокер – 30 000 лева.         Печалби от играта: Печалби от играта   Печалби от играта:      :     Печалби от играта:                                                                                                                      В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 27-и тираж без допълнителен залог. Утре, 8 април, ще бъдат изтеглени печелившите комбинации за 28-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс лек автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своята съперничка   която си тръгна с награда от    . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.04.07", "title": "Някой в София удари милионите от тотото"}
{"url": "https://standartnews.com/sport/kobrata-ne-mrazya-dzheni-edin-den-shche-sme-priyateli-389095.html", "text": "Не мразя Джени Равало, но обвиненията й в сексуално посегателство са неморални. Това заяви боксьорът Кубрат Пулев  в предаването \"120 минути\" по bTV в първото си интервю след целувката, която го вкара в грандиозен скандал. Кобрата призна, че съжалява за действието си и не би го повторил отново. Въпреки че заради целувката Кубрат е с отнети състезателни права в щата Калифорния, боксьорът ни отрече да има лоши чувства към Кралицата на голото суши и адвокатката ѝ Глория Олред. \"Бих се извинил. Аз съжалявам за това, което стана. Ако мога да върна времето назад, разбира се, няма да го направя по никакъв повод. Това е пак опитът. Човек трябва да мине през подобни неща. Темпераментен съм и съм го направил от щастие, от еуфория. Мога да кажа на моите почитатели, на хората, които ми симпатизират, че ако трябва пак да го направя - не бих. Ако Господ даде да върна времето... Съжалявам за това, но въпросът е, че самото желание, с което съм го направил, няма никакъв умисъл за насилие\", каза Кубрат. \"На нея и на нейната адвокатка бих казал, че нямам никакви лоши чувства към тях. Даже смятам, че и тя самата не е лош човек. Тя е готин човек, добър човек. Просто са ѝ дали лош съвет. Бих им казал даже, че ги обичам. Вярвам, че един ден ще станем приятели с тях\" \"Имаше много хора, много българи. Благодаря, че дойдоха. Беше огромна еуфория. Мачът беше по-ценен и победата бе по-ценна, защото аз наистина оцених това, че превъзмогнах себе си. Всичките удари, аркадата. Всичката трудност, за да победя... и успях. По-радостен бих бил само, може би, ако някой ден ми се роди дете. Еуфорията беше голяма. Всички българи ме целуваха и прегръщаха, едвам успях да изляза. Искаха да се снимат с мен\" \"Тогава се появи Суши. Бърза, бърза да ми зададе въпроси. Аз още се снимах с българите. В един момент, в който съм слезнал след подобен мач, толкова драматичен, тя бърза да вземе интервю, което не мисля, че е редно, но... има го\" \"Тази целувка беше израз на радост. Всеки може да си го тълкува както иска, но при мен беше израз на радост и на щастие. Просто емоция, силна емоция, която мога да сравня с ако човек е дрогиран, до такава степен. Нормално, аз съм отворен човек, с всички хора съм много позитивен. При мен е нормално. Това нещо не съм го правил никога, но просто тогава така съм усетил ситуацията. Познавахме се. Аз казах, че сме приятели, ама тя пък каза, че не сме. Явно сме познати. Говорихме си, предния ден ѝ дадох интервю, бяхме много по-близко. Тя каза след победата да направим парти... Аз се бях концетрирал върху мача. Естествено на другия ден това се случи, тази готина целувка\" \"Не знам кой я покани на партито, тя сама си дойде. Бях в болницата и ми шиеха аркадата. Когато дойдох в хотел, в лобито, тя беше там, Пиеха си и танцуваха. Говорихме си съвсем нормално, смеехме се. Аз даже след мача не пия, гледах си моя мач. Тя идваше, сядаше до мене, но аз не исках такава близост. Тя и с други хора контактуваше. Изобщо нямаше никакъв проблем. На всеки един интелигентен човек му е пределно ясно\" Кубрат потвърди, че същата вечер поискал от Равало да публикува само интервюто. \"Казах ѝ, че беше майтап. Аз не знам и къде да го пусне, не знам каква журналистка е. Като гледам не е взела нито едно интервю, а заяви, че за това е била на партито. Интервю взимаше по друг начин, друг тип интервю явно, защото аз това видях. Да не влизам в подробности. Не искам да плюя по нея. Не я мразя. Имам добри чувства към нея, въпреки че ме нападат и си измислят какви ли не глупости. Въпреки че всичко това, което правят, смятам за несъстоятелно, нестойностно и дори не е морално, защото има много жени, насилени сексуално и изобщо - потърпевши... А те яхват това нещо и се опитват да изкарат лични дивиденти по този начин, което е супер грозно. Това е неморалното\" Боксьорът ни сподели и как е приела целувката половинката му Андреа: \"В първия ден ѝ беше много гадно, беше разстроена, много разстроена. Не за друго, а за това, че имаше хорски мнения, които ѝ се насаждаха и тя се повлия от това. На другия ден ме подкрепи и каза, че ме познава, знае какъв човек съм\" Кубрат коментира и исканията на Богдан Дину победата да му бъде присъдена заради непозволени удари:\"Това е спорт, серия, в която не мога си спра удара. Съдията можеше да се намеси, а него го няма. Той е длъжен да бъде там, затова е на ринга. Въпреки всичко, не смятам, че има нарушение\", заяви Кобрата.", "date": "2019.04.07", "title": "Кобрата: Не мразя Джени, един ден ще сме приятели"}
{"url": "https://www.standartnews.com/sport/broz-za-bilyana-kaleyn-v-pezaro-389035.html", "text": "  Ансамбълът ни по художествена гимнастика спечели сребърен медал в многобоя на Световната купа, която се провежда в Пезаро, Италия. Грациите ни в състав Симона Дянкова, Мадлен Радуканова, Лаура Трааст, Стефани Кирякова и Ерика Зафирова събраха сбор от 49.600 след изпълнение на две съчетания - на три обръча и два чифта бухалки (25.650 точки). През първия ден, представителките ни си осигуриха 23.950 след съчетание на пет топки. Титлата в многобоя бе спечелена от Русия със сбор от 51.050 точки. Трети пък останаха домакините от Италия с 49.400. В индивидуалното класиране най-голямата радост донесе Боряна Калейн. Тя спечели бронзов медал от многобоя. 18-годишната българска грация се класира трета със сбор от 80.400 точки. Най-високо бе оценена композицията на топка на Калейн, за която съдиите дадоха 21.300. На бухалки тя получи 21.050, на обръч - 20.200, а лента 0 17.850. Другата ни представителка на турнира в Италия Катрин Тасева остана пета с резултат 79.050 (21.200 на обръч, 20.250 на топка, 19.150 на бухалки и 19.150 на лента).  ", "date": "2019.04.07", "title": "Ансамбълът със сребро в Пезано, бронз за Калейн"}
{"url": "https://www.standartnews.com/sport/mesi-s-nov-rekord-v-ispaniya-389041.html", "text": "Аржентинецът Лионел Меси стигна до поредния си рекорд във футбола. Нападателят вкара втория гол за победата в дербито от 31-ия кръг на Ла Лига над Атлетико (Мадрид) с 2:0. Така Меси вече има 335 победи в испанското първенство. Досега той делеше първата позиция с легендарният вратар на Реал (М) и настоящ на Порто Икер Касияс, който бе с 334. Успехът на Барса почти сигурно им осигури 26-ата шампионска титла, защото каталунците водят с 11 точки на Атлетико (М), а до края има 7 кръга.", "date": "2019.04.07", "title": "Меси с нов рекорд в Испания"}
{"url": "https://standartnews.com/sport/taseva-ss-srebro-na-lenta-v-pezaro-389098.html", "text": "Катрин Тасева спечели сребърен медал на финала на лента на Световната купа по художествена гимнастика в Пезаро. Българката изигра много силно съчетанието си и беше оценена с 19.000 т. Победителка е Дина Аверина (Русия) с 20.600 т, а бронза е за Алина Харнаско (Блр) с 18.800 т. На финала на бухалки Боряна Калейн допусна грешки и с оценка от 19.900 точки зае петата позиция. Българският ансамбъл остана на пето място на финала на пет топки с 23.600 точки. Възпитаничките на Весела Димитрова в състав Симона Дянкова, Стефани Кирякова, Мадлен Радуканова, Ерика Зафирова и Лаура Траатс допуснаха няколко неточности, но все пак имат 16.100 за трудност. Италия взе златото на пет топки с 25.400 точки, пред Русия с 25.300 и Япония с 24.950. На четвърто място е Израел с 24.250 т. фото БГНЕС", "date": "2019.04.07", "title": "Тасева със сребро на лента в Пезаро"}
{"url": "https://www.standartnews.com/sport/bayern-se-podigra-s-borusiya-d-389040.html", "text": "Байерн разби като домакин Борусия (Дортмунд) в дербито на 28-ия кръг на Бундеслигата. Успехът отново изведе шампионите начело в класирането с 64 т. Досегашният лидер Борусия (Д) вече е втори с 63. Герой на мача се превърна таранът на Байерн Роберт Левандовски. Полякът вкара 2 от петте гола и стана петия футболист в историята на Бундеслигата с 200 и повече голове. С попаденията си срещу Борусия нападателят вече има 201 гола. 30-годишният поляк има 74 попадения за Борусия (Д) от 131 мача и още 127 за Байерн. Левандовски е най-резултатният чужденец в Бундеслигата. Лидер във вечната ранглиста на реализаторите в Германия е Герд Мюлер с 365 гола. Резултати от останалите срещи от 28-ия кръг в Бундеслигата: Шалке 04 - Айнтрахт (Франкфурт) 1:2 \r\nБайер (Леверкузен) - Лайцпиг 2:4 \r\nЩутгарт – Нюрнберг 1:1 \r\nХерта - Фортуна (Дюселдорф)  1:2 \r\nВолфсбург – Хановер  3:1 Днес играят: Аусбург - Хофенхайм и Борусия М - Вердер", "date": "2019.04.07", "title": "Байерн се подигра с Борусия (Д)"}
{"url": "https://standartnews.com/sport/broz-za-bilyana-kaleyn-v-pezaro-389035.html", "text": "  Ансамбълът ни по художествена гимнастика спечели сребърен медал в многобоя на Световната купа, която се провежда в Пезаро, Италия. Грациите ни в състав Симона Дянкова, Мадлен Радуканова, Лаура Трааст, Стефани Кирякова и Ерика Зафирова събраха сбор от 49.600 след изпълнение на две съчетания - на три обръча и два чифта бухалки (25.650 точки). През първия ден, представителките ни си осигуриха 23.950 след съчетание на пет топки. Титлата в многобоя бе спечелена от Русия със сбор от 51.050 точки. Трети пък останаха домакините от Италия с 49.400. В индивидуалното класиране най-голямата радост донесе Боряна Калейн. Тя спечели бронзов медал от многобоя. 18-годишната българска грация се класира трета със сбор от 80.400 точки. Най-високо бе оценена композицията на топка на Калейн, за която съдиите дадоха 21.300. На бухалки тя получи 21.050, на обръч - 20.200, а лента 0 17.850. Другата ни представителка на турнира в Италия Катрин Тасева остана пета с резултат 79.050 (21.200 на обръч, 20.250 на топка, 19.150 на бухалки и 19.150 на лента).  ", "date": "2019.04.07", "title": "Ансамбълът със сребро в Пезано, бронз за Калейн"}
{"url": "https://standartnews.com/biznes/shche-zarezhdame-elektromobila-s-gotvarska-sol-389097.html", "text": "Предизвикателството е процесът да бъде на стайна температура, казва проф. Радостина Стоянова --- Как ще зареждаме електромобилите, на които така много залагаме в спестяването на енергия? И как ще спестяваме енергията, получена от алтернативни източници? Учените от години търсят батерия, която да отговори на това предизвикателство. Идеята е тя да бъде по-евтина от своите конкуренти. В битката за нея, освен преподаватели от Станфордския университет, от Япония, от Франция, се включват и представители на Софийския университет и БАН. И намират нещо, което вероятно има бъдеще. Разбира се, все още е рано да се каже как ще се развие тяхното откритие. Проф. Радостина Стоянова от БАН, която ръководи екипа, признава, че нещата са далеч от етапа на производство. Което впрочем важи и за Станфорд. Засега учените се опитват да намерят начин, по който литиево-йонната батерия да стане по-евтина. Тъй като, по думите на проф. Стоянова, литият се добива предимно в страни от Латинска Америка, където политическата обстановка е много нестабилна. В резултат на това цените му се оказват високи, но пък предимството му е, че е най-лекият материал. Основен негов конкурент е натрият, който може да бъде добит далеч по-лесно. Ако учените успеят да постигнат създаване на натриеви батерии, те ще струват 3-4 пъти по-евтино. \"В момента един тон литиев карбонат струва между 3000 и 5000 евро. Натриевият карбонат е между 200 и 300 евро\", казва проф. Стоянова. Именно заради това учените трябва да намерят спешен начин да намерят други батерии. Разпространението на натрия е най-вече в натриевия хлорид, по-популярен с онова, с което всеки ден наръсваме салатата си - готварската сол. Според проф. Стоянова той може да бъде извличан дори от нея, за да се използва след това основно за създаването на батерии и на електродите към тях. \"Литият проби през 1991 година, като тогава батерията бе изключително скъпа. Оттогава досега е поевтиняла 10 пъти, но въпреки това не е евтина\", разказва проф. Стоянова. Предизвикателството пред учените, които искат да заменят лития с натрий, е създаването на електродите, което стои и пред техните колеги от чужбина. За съжаление, тъй като патентът е основен принцип, никой от другите научни работници не е оповестил какви електроди предлага. Трудността е в подбора на електролитни материали, така че процесът да се извършва при стайна температура - все пак никой не би искал да се изпържи, докато шофира електромобила си. . Водеща организация в проекта е Институтът по обща и неорганична химия (ИОНХ-БАН) при БАН. Партньори са Институтът по електрохимия и енергийни системи (ИЕЕС-БАН) на БАН и Факултетът по химия и фармация на СУ „Св. Климент Охридски“ (ФХФ-СУ). В батерията на бъдещето литиевите йони са заменени с по-евтините, по-безопасни, по-екологични и лесно достъпни в природата натриеви йони, като механизмът на действие е запазен. Като първа стъпка изследователите от ИОНХ-БАН са създали нови електродни материали, подходящи за обратимо включване на натриевите йони, без да се наруши тяхната структура. От тези материали е конструирана моделна натриево-йонна клетка, която е подложена на електрохимични тестове в ИЕЕС-БАН. В същото време учените от Софийския университет са моделирали на атомно ниво процесите в електролитния разтвор на батерията, за да ги изучат и управляват целенасочено в бъдеще. Едно от основните предимства на новата натриево-йонна батерия е акумулирането на енергия от възобновяеми източници. Това е особено важно на фона на постоянно растящия дял на възобновяемите източници в производството и потреблението на енергия в икономиката и бита по целия свят. Специално за автомобилната индустрия се разработва хибриден вариант - литиево-натриева батерия, която съчетава високата мощност на литиево-йонната с ниската цена на натриево-йонната. „Това е пилотен проект с многообещаващи първоначални резултати, но постигането на крайната цел изисква още проучвания, изпитания и средства“, обясни проф. Радостина Стоянова от БАН. Тя обаче посочи, че батериите на мобилните телефони ще си останат литиево-йонни, защото все пак са по-леки. Натриевата, дори и да остане по-евтина, в крайна сметка ще бъде по-тежка, а целта е все пак да носим леки джиесеми. Въпрос на време е да се види кой първи ще патентова батерия, която реално ще служи за зареждане на коли и за съхраняване на енергия. Важното е обаче, че България е част от този план.    ", "date": "2019.04.07", "title": "Ще зареждаме електромобила  с готварска сол"}
{"url": "https://standartnews.com/sport/shchangite-s-dva-medala-na-starta-na-evro-2019-389042.html", "text": "Два сребърни медала спечели България още в първия ден от започналото снощи в грузинския град Батуми Европейско първенство по вдигане на тежести за мъже и жени. Още в дебютната категория на шампионата, до 45 кг 17-годишната Ивана Петрова намери място на почетната стълбичка. Европейската шампионка за девойки от Милано2018 събра двубой от 158 кг., който се оказа достатъчен за отличието. В движението изхвърляне българката последователно се справи с 65, 67 и 69 килограма, което й отреди третата позиция. \r\nВ изтласкването Петрова вдигна 83, 85 и 89 килограма, което й осигури златото в движението и сребро в двубоя. Сазие Ердоган започна своите опити, след като всички нейни опоненти бяха приключили. Туркинята завърши с 88 килограма от първи опит и с двубой от 163 кг спечели европейската титла. \r\nВторото отличие за България от Европейското първенство по вдигане на тежести в Батуми донесе 17-годишният Ангел Русев. Той зае второ място с двубоя с 256 кг, след като бе четвърти в изхвърлянето със 110 кг, но взе златния медал в изтласкването със 146 кг. Постиженията му във второто движение и в двубоя са нови световни рекорди за кадети. Европейски шампион стана италианецът Мирко Скарантино с 261 кг (116 и 145), а трети се нареди Муамер Шахин (Турция) с 247 кг (112 и 135). \r\nВ последната категория за деня до 49 кг за жени Даниела Пандова завърши на седмо място с двубой от 161 кг (70 и 91). Титлата спечели румънката Елена Рамона Андриес със 190 кг (87 в изхвърлянето и 103 в изтласкването).", "date": "2019.04.07", "title": "Щангите с два медала на старта на Евро 2019"}
{"url": "https://standartnews.com/sport/mesi-s-nov-rekord-v-ispaniya-389041.html", "text": "Аржентинецът Лионел Меси стигна до поредния си рекорд във футбола. Нападателят вкара втория гол за победата в дербито от 31-ия кръг на Ла Лига над Атлетико (Мадрид) с 2:0. Така Меси вече има 335 победи в испанското първенство. Досега той делеше първата позиция с легендарният вратар на Реал (М) и настоящ на Порто Икер Касияс, който бе с 334. Успехът на Барса почти сигурно им осигури 26-ата шампионска титла, защото каталунците водят с 11 точки на Атлетико (М), а до края има 7 кръга.", "date": "2019.04.07", "title": "Меси с нов рекорд в Испания"}
{"url": "https://standartnews.com/sport/manchestr-siti-e-na-final-za-kupata-na-angliya-389046.html", "text": "С ранен гол на Габриел Жезуш Манчестър Сити победи с 1:0 Брайтън. Успехът класира шампионите на финал за Купата на Англия по футбол. Днес Сити ще разбере съперника си в битката за трофея. В другия полуфинал на \"Уембли\" играят Уотфорд и Уулвърхемптън. Победата бе 21 за Манчестър от последните им 23 мача във всички турнири.", "date": "2019.04.07", "title": "Манчестър Сити е на финал за Купата на Англия"}
{"url": "https://standartnews.com/sport/drama-vv-vtoriya-polufinal-za-fa-cup-v-angliya-389099.html", "text": "Резервата Жерар Деулофеу се превърна в герой за Уотфорд при драматичният обрат от 0:2 до 3:2 срещу Уулвърхямптън във втория полуфинал от турнира за Купата на Футболната асоциация в Англия. Съперник на футболистите на Хави Грасия в битката за трофея ще бъде Манчестър Сити, който вчера се наложи с 1:0 над Брайтън. Уулвърхямптън дръпна напред с 2:0 с попадения на Мат Дохърти (36) и Раул Хименес (62). При първата си сериозна атака Уотфорд намали на 2:1 чрез резервата Деулофеу (79). В третата минута на добавеното време капитанът на Уотфорд Трой Дийни си спечели дузпа и сам я вкара за да прати мача в продължения. В 104-ата минута Деулофеу вкара за крайното 3:2 за Уотфорд. Малко по-късно Деулофеу се контузи и напусна терена.  \r\n фото ЕПА/БГНЕС  ", "date": "2019.04.07", "title": "Драма във втория полуфинал за FA Cup в Англия"}
{"url": "https://standartnews.com/svyat/prints-uilyam-izuchava-rabota-britanskite-sluzhbi-za-sigurnost-389074.html", "text": "Британският престолонаследник принц Уилям изкара триседмична практика в британските служби за сигурност и разузнаване, за да се запознае подробно с работата им. Това  предаде Ройтерс, като се позова на съобщение от неговата канцелария. \r\n  \r\nУилям започна стажа си в британското външно разузнаване МИ6, втората седмица беше в службата за контраразузнаване МИ5, а третата - в службата за електронно следене Правителствен център за комуникации (GCHQ), която събира информация от цял свят, за да открие и предотврати заплахи за Великобритания. \r\nРъководителят на отдела за борба с тероризма в GCHQ отбеляза, че Уилям е работил изключително усърдно. \r\n  \r\n„Да прекарам известно време в нашите служби за сигурност и разузнаване, да узная повече за жизненоважния им принос за нашата национална сигурност - това беше наистина поучително преживяване“, каза принцът.", "date": "2019.04.07", "title": "Принц Уилям изучава работата на британските служби за сигурност"}
{"url": "https://www.standartnews.com/sport/rn-blgariya-debyutira-v-dupnitsa-389072.html", "text": "Първият атлетически пробег от веригата „Рън България“ на БФЛА се проведе днес в Дупница при много голям интерес. Димчо Мицов (Рилски атлет – Самоков) и Ивета Бонова (Юниверсал – София) спечелиха съответно при мъжете и жените на дистанцията 8.22 км по трасето, което включваше бягане по шосе и черен път над платото над града с денивилация 163 м. Над 50 деца и любители на бягането участваха в състезание на 1 миля, а десетки деца от Дупница, Сандански, Кюстендил, Благоеград, Перник и София участваха в занимание по „Детска атлетика“.  Мицов беше безапелационен победител и спечели с 27:57 пред Сава Тодоров (Дунав – Русе) 28:12 и юношата Мартин Балабанов (Атлет – Мездра) – 30:18.  Бонова завърши за 38:50 и бе на повече от 3 минути от Катерина Докузова (Юниверсал) – 42:16 и Василена Пехливанска (Сапарева баня) – 43:19. Първите шест при мъжете и жените получиха парични премии от „Рън България“, а основният партньор на веригата Спорт Депо даде ваучери на най-добрите три в състезанието. ", "date": "2019.04.07", "title": "\"Рън България\" дебютира в Дупница"}
{"url": "https://standartnews.com/regionalni/yambolska-oblast-ostana-bez-rodilno-389059.html", "text": "Безрезултатното търсене на неонатолог е принудило ръководството на ямболската многоплофилна болница \"Св. Пантелеймон\" да затвори родилното отделение и в него няма да бъдат извършвани раждания до средата на лятото. От преустановяването на дейността на родилното отделение най-потърпевши са крайграничните общини Елхово и Болярово. Родилките трябва да бъдат приемани в сливенската или бургаската болница, които са на 100-ина км разстояние. \"Преди няколко години затворихме при нас отделението и насочихме всичко за Ямбол. Мисля, че стратегически в областта трябва да има поне едно родилно отделение\", смята кметът на община Елхово Петър Киров \r\n  В една пета от останалите отделения на ямболската болница също имало незаети щатове за лекари. Липсата на кадри била най-остра в АГ, „Неонатология“, „Спешно отделение“, „Хирургия“, отчасти УНГ и „Очно отделение“.  \r\n \"От няколлко години имаме акредитация за база за специализанти. 13 млади медици работят в различните отделения, но лекарите пак не достигат\", признава директорът на ямболската болница д-р Панайот Диманов. \r\n ", "date": "2019.04.07", "title": "Ямболска област остана без родилно"}
{"url": "https://www.standartnews.com/sport/manchestr-siti-e-na-final-za-kupata-na-angliya-389046.html", "text": "С ранен гол на Габриел Жезуш Манчестър Сити победи с 1:0 Брайтън. Успехът класира шампионите на финал за Купата на Англия по футбол. Днес Сити ще разбере съперника си в битката за трофея. В другия полуфинал на \"Уембли\" играят Уотфорд и Уулвърхемптън. Победата бе 21 за Манчестър от последните им 23 мача във всички турнири.", "date": "2019.04.07", "title": "Манчестър Сити е на финал за Купата на Англия"}
{"url": "https://standartnews.com/regionalni/tsrkovni-pesni-shche-zvuchat-v-shumen-389062.html", "text": "Очакван празник на хоровото изкуство ще се проведе днес в Шумен. Международните детско-юношески хорови празници „Добри Войников“ имат вече 25-годишна традиция. Сцена на църковните песни, които ще изпълнят наши и румънски хорови формации, ще бъде православния храм ,,Св. Възнесение Господне“.   \r\n В програмата участват емблематичния хор ,,Бодра песен“ от София с диригент Деница Узунова, детският хор ,,Хорал“ при катедралния храм ,,Св. Успение Богородично“ във Варна с диригент Веселина Симеонова, младежкият хор от училището по изкуствата ,,Проф. Панчо Владигеров“ в Бургас с диригент Анета Драгнева – Данаилова. Любителите на хоровото изкуство ще чуят и два състава от Румъния -  хор ,,Фантазия“ при двореца на децата в град Васлуи с диригент Василе Негура и смесеният хор ,,Орфей“ при гимназията по изкуствата в Браила с диригенти Стефан Лупу и Маричика Лупу. \r\n ", "date": "2019.04.07", "title": "Църковни песни ще звучат в Шумен"}
{"url": "https://www.standartnews.com/sport/blgarka-specheli-svetovnata-kupa-na-sabya-389073.html", "text": "Талантливата Йоана Илиева спечели бронзов медал на сабя на световното първенство за кадети и младежи в Торун (Полша) и така стана носителка на Световната купа на сабя до 20 години. По пътя си към медала в Полша 17-годишната възпитаничка на фехтовална академия \"Васил Етрополски\" и на треньора Ивайло Воденов записа четири победи, а на полуфинала отстъпи с 13:15 на двукратната световна шампионка Наталия Ботело (Мексико). Българката остана на трето място на световното първенство, но то й гарантира Световната купа на сабя за девойки до 20 години. През тази година Йоана спечели три състезания, валидни за Световната купа, записа едно второ и две трети места, а третото място в Торун я прави недостижима на върха.", "date": "2019.04.07", "title": "Българка спечели световната купа на сабя"}
{"url": "https://www.standartnews.com/sport/gratsiite-ot-ansambla-ss-zlato-v-italiya-389093.html", "text": "Българският ансамбъл спечели златния медал на финала на съчетанието с три обръча и два чифта бухалки на първата за годината Световна купа по художествена гимнастика в италианския град Пезаро. Възпитаничките на Весела Димитрова в състав Симона Дянкова, Стефани Кирякова, Мадлен Радуканова, Ерика Зафирова и Лаура Траатс изиграха без грешка композицията си и получиха оценка от 25.750 точки, от които 19.600 за трудност - най-високата от всички осем финалисти. На второ място е Украйна с 25.100 точки, а на трето Израел с 24.450 точки. Това е втори медал за българския ансамбъл от Световната купа в Пезаро след среброто в многобоя. Така българските гимнастички завършват участието си в турнира общо пет медала, след като Боряна Калейн взе сребърно отличие на финала на топка и бронз в многобоя, а Катрин Тасева завоюва сребро на лента.", "date": "2019.04.07", "title": "Грациите от ансамбъла със злато в Италия"}
{"url": "https://www.standartnews.com/sport/evertn-prepna-arsenal-389083.html", "text": "Евертън спъна неубедителния Арсенал в битката за Топ 4 във Висшата лига на Англия, като го победи на своя „Гудисън Парк” с 1:0. \"Карамелите\" играха силно през целия мач, докато гостите им създадоха само няколко добри ситуации. Фил Джагиелка вкара единственото попадение още в 10-ата минута. Успехът бе 4-и в последните 6 срещи за Евертън, който е 9-и с 46 точки и само на една от 7-то място. Арсенал си остана с 63 точки на 4-о място, но е с мач повече от Тотнъм (64), Челси (63) и Ман Юнайтед (61). Освен това Артилеристите имат само една победа навън в последните си 9 гостувания във Висшата лига.", "date": "2019.04.07", "title": "Евертън препъна Арсенал"}
{"url": "https://www.standartnews.com/sport/kobrata-ne-mrazya-dzheni-edin-den-shche-sme-priyateli-389095.html", "text": "Не мразя Джени Равало, но обвиненията й в сексуално посегателство са неморални. Това заяви боксьорът Кубрат Пулев  в предаването \"120 минути\" по bTV в първото си интервю след целувката, която го вкара в грандиозен скандал. Кобрата призна, че съжалява за действието си и не би го повторил отново. Въпреки че заради целувката Кубрат е с отнети състезателни права в щата Калифорния, боксьорът ни отрече да има лоши чувства към Кралицата на голото суши и адвокатката ѝ Глория Олред. \"Бих се извинил. Аз съжалявам за това, което стана. Ако мога да върна времето назад, разбира се, няма да го направя по никакъв повод. Това е пак опитът. Човек трябва да мине през подобни неща. Темпераментен съм и съм го направил от щастие, от еуфория. Мога да кажа на моите почитатели, на хората, които ми симпатизират, че ако трябва пак да го направя - не бих. Ако Господ даде да върна времето... Съжалявам за това, но въпросът е, че самото желание, с което съм го направил, няма никакъв умисъл за насилие\", каза Кубрат. \"На нея и на нейната адвокатка бих казал, че нямам никакви лоши чувства към тях. Даже смятам, че и тя самата не е лош човек. Тя е готин човек, добър човек. Просто са ѝ дали лош съвет. Бих им казал даже, че ги обичам. Вярвам, че един ден ще станем приятели с тях\" \"Имаше много хора, много българи. Благодаря, че дойдоха. Беше огромна еуфория. Мачът беше по-ценен и победата бе по-ценна, защото аз наистина оцених това, че превъзмогнах себе си. Всичките удари, аркадата. Всичката трудност, за да победя... и успях. По-радостен бих бил само, може би, ако някой ден ми се роди дете. Еуфорията беше голяма. Всички българи ме целуваха и прегръщаха, едвам успях да изляза. Искаха да се снимат с мен\" \"Тогава се появи Суши. Бърза, бърза да ми зададе въпроси. Аз още се снимах с българите. В един момент, в който съм слезнал след подобен мач, толкова драматичен, тя бърза да вземе интервю, което не мисля, че е редно, но... има го\" \"Тази целувка беше израз на радост. Всеки може да си го тълкува както иска, но при мен беше израз на радост и на щастие. Просто емоция, силна емоция, която мога да сравня с ако човек е дрогиран, до такава степен. Нормално, аз съм отворен човек, с всички хора съм много позитивен. При мен е нормално. Това нещо не съм го правил никога, но просто тогава така съм усетил ситуацията. Познавахме се. Аз казах, че сме приятели, ама тя пък каза, че не сме. Явно сме познати. Говорихме си, предния ден ѝ дадох интервю, бяхме много по-близко. Тя каза след победата да направим парти... Аз се бях концетрирал върху мача. Естествено на другия ден това се случи, тази готина целувка\" \"Не знам кой я покани на партито, тя сама си дойде. Бях в болницата и ми шиеха аркадата. Когато дойдох в хотел, в лобито, тя беше там, Пиеха си и танцуваха. Говорихме си съвсем нормално, смеехме се. Аз даже след мача не пия, гледах си моя мач. Тя идваше, сядаше до мене, но аз не исках такава близост. Тя и с други хора контактуваше. Изобщо нямаше никакъв проблем. На всеки един интелигентен човек му е пределно ясно\" Кубрат потвърди, че същата вечер поискал от Равало да публикува само интервюто. \"Казах ѝ, че беше майтап. Аз не знам и къде да го пусне, не знам каква журналистка е. Като гледам не е взела нито едно интервю, а заяви, че за това е била на партито. Интервю взимаше по друг начин, друг тип интервю явно, защото аз това видях. Да не влизам в подробности. Не искам да плюя по нея. Не я мразя. Имам добри чувства към нея, въпреки че ме нападат и си измислят какви ли не глупости. Въпреки че всичко това, което правят, смятам за несъстоятелно, нестойностно и дори не е морално, защото има много жени, насилени сексуално и изобщо - потърпевши... А те яхват това нещо и се опитват да изкарат лични дивиденти по този начин, което е супер грозно. Това е неморалното\" Боксьорът ни сподели и как е приела целувката половинката му Андреа: \"В първия ден ѝ беше много гадно, беше разстроена, много разстроена. Не за друго, а за това, че имаше хорски мнения, които ѝ се насаждаха и тя се повлия от това. На другия ден ме подкрепи и каза, че ме познава, знае какъв човек съм\" Кубрат коментира и исканията на Богдан Дину победата да му бъде присъдена заради непозволени удари:\"Това е спорт, серия, в която не мога си спра удара. Съдията можеше да се намеси, а него го няма. Той е длъжен да бъде там, затова е на ринга. Въпреки всичко, не смятам, че има нарушение\", заяви Кобрата.", "date": "2019.04.07", "title": "Кобрата: Не мразя Джени, един ден ще сме приятели"}
{"url": "https://www.standartnews.com/sport/nyakoy-v-sofiya-udari-milionite-ot-tototo-389094.html", "text": "Джакпотът в 28-и тираж на играта „Тото 2 - 6 от 49“ в размер на 3 272 500 лева беше спечелен тази вечер. Фишът е пуснат в тото пункт в град София, ж.к. Дружба 2 - Пазара. Джакпотът в играта стартира от нови 2 000 000 лева и се очаква в четвъртък да достигне 2 150 000 лева. За следващия тираж в четвъртък печалбите ще достигнат общо 5 755 000 лева. Джакпотът в играта 6/42 ще бъде 365 000 лева. В играта 5/50 сумата е до 3 000 000 лева, а в Тото Джокер – 30 000 лева.         Печалби от играта: Печалби от играта   Печалби от играта:      :     Печалби от играта:                                                                                                                      В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 27-и тираж без допълнителен залог. Утре, 8 април, ще бъдат изтеглени печелившите комбинации за 28-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс лек автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своята съперничка   която си тръгна с награда от    . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.04.07", "title": "Някой в София удари милионите от тотото"}
{"url": "https://www.standartnews.com/sport/levski-pobedi-cherno-more-389096.html", "text": "Левски успя да запише първа победа над Черно море този сезон. \"Сините\" биха с 1:0 във Варна, като двубоят бе от втория кръг на първата шестица на Първа лига. Попадението вкара Станислав Костов в 16-ата минута. Левски завърши мача с 10 души, след като Луи Нганиони беше отстранен малко преди края. В класирането води Лудогорец с 64 т, пред ЦСКА - София 61 и Левски 58. В момента се играе мача Берое - Ботев.", "date": "2019.04.07", "title": "Левски победи Черно море"}
{"url": "https://standartnews.com/regionalni/nova-moda-v-severozapada-khorata-si-podaryavat-dobrini-389071.html", "text": ". Омръзнало на живеещите по улица „Чеган” да чупят колите си по уличните дупки, да вадят децата си от тях. И решили сами да ги запълнят. С доброто дело се заели няколко мъже, а жените им отстрани дали име на импровизираната им бригада. Нарекли я  ”. Така към бойното име на улицата се прибавило ново – съвременно, но вечно. Защото строителството е за дълги времена. Та мъжете от „Чеган строй” събрали пари и поръчали бетон от местен възел. Измели дупките от боклука и ги напълнили с бетона. Улицата станала за пример.  След като алармирали всички местни и държавни органи за лошия им път до Крушовене, по който са принудени да се движат линейки и училищен автобус, повикали неволята. Събрали 4000 лв. лични средства и си поръчали студен асфалт.  100 чувала стигнали за 100 кв. м дупки. Едва тогава от Агенция „Пътна инфраструктура” им обещали през тази година да ремонтират пътя от Лесковец до Крушовене, както и кръстовището за към двете села. Но хората от миналата година са спокойни за децата си и техния автобус. . Румен Иванов, Димитър Митов, Любен Цветков и Божидар Кръстев започнали от местността „Райски кът” над емблематичната за курорта Иванчова поляна. Но не спрели до табелите – сковали дървени пейки, маси, вдигнали две беседки, поправили детските люлки. И всичко това без пари. Ако се наложи да купят строителен материал, вадят от джоба си. Ей така, за доброто на жителите и гостите на прочутия град. „Групата” проявява и инициатива. Членовете и сами проучват и пишат на дървени табла нови данни за туристическите обекти. Благодарение на тях постителите вече знаят не само, че мястото се нарича „Райският кът”, но и на каква надморска височина е, какви са другите му особености. В края на 2018 „Групата” е започнала изграждане на дървен панорамен мост над река Орлощица. Дали са дума, че мостът им ще стане готов до началото на активния туристически сезон, който в курорта започва от май. , сподели един от четримита – Румен Иванов. Да правиш добро за другите е наша кауза, която отстояваме много години. Подкрепяме и помагаме на доброволците, коментира изявите на мъжете кметът на Вършец Иван Лазаров.  Започнали от възстановяването на естествена чешма, а след това до нея изградили беседка и барбекю. В началото работели само с материали, купени от самите тях. Другите като видели какво правят двамата, решили и те да помогнат с пари. Така по малко дали от мизерните си пенсии близо 50 ДУШИ. Кътът станал за чудо и приказ и тогава решили да го открият официално. Това стана повод да се съберем, да си поговорим, обясни случилото се кметът на селото Людмил Якимов. След като вода потекла от тази чешма, се сетили, че в селото имат още 5, които никой не знае кога са изграждани и от кого. Остарели са много, но ще е добре, ако и тях облагородят по същия начин. . На местните я дарил адвокатът от София Николай Беров. Коренът му е от това село и по тази причина решил, че трябва да остави нещо за спомен от рода му. Водата за всички тече пред родната му къща. Кръстил чешмата „Беровата” и поканил владиката Даниил да я освети. Цяло село се събрало като за голям празник. Нека нашите деца, внуци и правнуци помнят своите корени, нека знаят откъде са тръгнали предшествениците им, казал адвокатът на съселяните си. Бил сварен и курбан за всички, присъствали на освещаването на родовата чешма. . Той предоставил дядовата си къща в село Боровци, община Берковица, на местното читалище и селото. Днес тя е неофициална етнографска сбирка, културен център. В нея всичко е запазено от времето на дядо Манойло и баба Ивана. Всичко – леглата, постелките, чергите по подовете, шкафовете, лавиците с грънците, дори костюмите на двамата. Бабата е била голяма майсторка и всичко сама си е тъкала – покривките, пердетата. В мазето стои 4-тонна бъчва, която някога пълнели с вино, под навес на двора - каруцата на дядото, с която прибирали продукцията от полето. Къщата е със запазена архитектура и понеже е каменна – не е помръднала. Сега е стегната като гиздава девойка и посреща гости. Туристи искат да им приготвят храна на жив огън на старата печка на Манойлови и да седнат на масата им да се нахранят. А тази маса е на 150 години...  Буди умиление скромният паметник на Козлодуйското даскалче – Младен Павлов Калинов, единственият българин, присъединил се към четата на Христо Ботев след слизнето и на козлодуйския бряг. Със закъснение в село Тияновци, община Брегово, научават, че той е роден в тяхното село. Проучват историята и се убеждават, че няма грешка – така е. Неколцина тияновчани дават пари и доброволен труд и му издигат паметник.  Това са Цветан Тимотеев, Иван Александров, Розалин Флоров, Иво Филипов, Никола Флоров, Людмил Радуканов, Златко Ангелов, Ангел Боянов, Дафин Евдокимов, Светослав Христов, Румен Петров, Генади Георгиев. Така повече от 165 години след рождението си Козлодуйското даскалче се връща за вечни времена в своето село... Това е само последното от многото добри дела в Северозапада.        ", "date": "2019.04.07", "title": "Нова мода в Северозапада - хората си подаряват добрини"}
{"url": "https://www.standartnews.com/sport/drama-vv-vtoriya-polufinal-za-fa-cup-v-angliya-389099.html", "text": "Резервата Жерар Деулофеу се превърна в герой за Уотфорд при драматичният обрат от 0:2 до 3:2 срещу Уулвърхямптън във втория полуфинал от турнира за Купата на Футболната асоциация в Англия. Съперник на футболистите на Хави Грасия в битката за трофея ще бъде Манчестър Сити, който вчера се наложи с 1:0 над Брайтън. Уулвърхямптън дръпна напред с 2:0 с попадения на Мат Дохърти (36) и Раул Хименес (62). При първата си сериозна атака Уотфорд намали на 2:1 чрез резервата Деулофеу (79). В третата минута на добавеното време капитанът на Уотфорд Трой Дийни си спечели дузпа и сам я вкара за да прати мача в продължения. В 104-ата минута Деулофеу вкара за крайното 3:2 за Уотфорд. Малко по-късно Деулофеу се контузи и напусна терена.  \r\n фото ЕПА/БГНЕС  ", "date": "2019.04.07", "title": "Драма във втория полуфинал за FA Cup в Англия"}
{"url": "https://standartnews.com/regionalni/investirat-19-mln-lv-vv-vik-mrezhata-na-elkhovo-389068.html", "text": "\r\n   Около 19 млн. лв. ще бъдат инвестирани в изгражаденто на пречиствателна станция и частична рехабилитация на ВиК-мрежата в град Елхово. \r\n \"С реализацията на проекта ще бъде разрешен един дългогодишен проблем -  наводненията в ниските части на града, които се дължат на високите подпочвени води на река Тунджа и връщането на отпадните води в канализацията, \" посочи кметът на общината Петър Киров. По- голямата част от съоръженията и площадките за пречиствателното съоръжение  щели да  бъдат изградени до края на тази година.  \r\n Освен пречиствателната станция, проектът включвал подновяване на няколко км от канализационната система и водопроводната мрежа на града . \r\n ", "date": "2019.04.07", "title": "Инвестират 19 млн. лв във ВиК- мрежата на Елхово"}
{"url": "https://standartnews.com/biznes/avtomagistrali-ead-kupuva-novi-kamioni-389080.html", "text": "Държавната компания „Автомагистрали“ ЕАД, която ще изгражда новите 134,14 км от „Хемус“, разширява наличната си строителна и транспортна техника с 20 тежкотоварни автомобила и 11 тежки строителни машини като булдозери, колесни багери, верижни багери, чел ни товарачи, валяци, комбинирани багери. Сред най-впечатляващите машини е 40-тонния булдозер, разработен в Япония. „Той е толкова мощен, че може да прегази танк. Не му отстъпват по сила и новите верижни багери с тегло 36 т. и 22 т. Кофата на такъв багер „яде“ скалата като пясък“, казва главният инженер на фирмата Евгени Генчев. С високи технически характеристики са челните товарачи и комбинираните багери. Наличието им ще улесни и ускори работата по новото трасе на „Хемус“, тъй като скалната маса, пръстта и асфалтът на този тежък участък ще бъдат милиони кубици. За покупката се използват средства на „Автомагистрали“ ЕАД. Отпуснатите от правителството 1,124 млрд. лв. без ДДС за изграждане на новите 134,14 км са по сметка на МРРБ в БНБ и от тях не може да се плаща авансово, а само срещу свършена работа. Новото оборудване подсилва съществуващия машинен парк на „Автомагистрали“ ЕАД. Дружеството вече притежаваше 169 различни типове техника. Отделно има над 60 микробуса, леки автомобили и други. Гордостта на компанията е машината на „Крамер“, която се използва за ремонт, поддръжка и изграждане на виадукти и мостови съоръжения и е единствена в България. Обслужва се от специален екип, а работата й на ден осигуряа близо 2000 лв. приход за компанията, тъй като се отдава под наем на частните строителни фирми. “Автомагистрали” ЕАД планира да купи и високотехнологична лазерна технология, с която може да се контролира строителството от въздуха. Тя ще улесни значително и процеса на проектиране и ще съкрати времето, необходимо за неговото извършване. Изграждането на новите 134,14 км от „Хемус“ бяха възложени на „Автомагистрали“ ЕАД през декември 2018 г. от Агенция „Пътна инфраструктура“ с договор по т.нар. „ин хаус“ процедура, предвидена в Закона за обществените поръчки. Очаква се строителството на новия участък да започне през пролетта на 2019 г.", "date": "2019.04.07", "title": "\"Автомагистрали\" ЕАД купува нови камиони"}
{"url": "https://standartnews.com/biznes/petkova-ne-se-otkazvame-ot-vglishchnite-tsentrali-389087.html", "text": "Правителството не се отказва от централите на въглища, въпреки че ТЕЦ \"Марица Изток\" 2 бе поставена на осмо място сред най-големите замърсители в Европейския съюз. \"На среща в Стара Загора през 2017 г., в присъствието на премиера Борисов и всички заинтересовани страни, бе решено да сме единни в защитата на теца. Продължаваме да следваме решенията, приети тогава\". Това заяви министърът на енергетиката Теменужка Петкова пред \"Канал 3\". Тя каза, че запасите от лигнитни въглища стигат за 60 г. и това е в основата, която защитаваме искането за дерогация пред Брюксел. България е изпратила своя национален интегриран план за енергетиката в Еврокомисията. В него страната ни защитава използването на въглища до 2030 г., с хоризонт до 2050 г. Очаква се бележките на Еврокомисията да бъдат получени към юни, каза още Петкова. По думите й, ЕК не би трябвало да се занимава с енергийния микс на страната ни.  Относно замърсяването от \"Марица Изток 2\", Петкова обясни, че за последните 10 г. централата е инвестирала 1 млрд. лева собствени средства в сероочистващи устройства. През 2017 г. обаче Еврокомисията е завишила нормите за изпускани вредни емисии.  Сега най-важната задача е да се увеличи капиталът на ТЕЦ-а с размера на сумата, която той дължи на Българския енергиен холдинг. Дружеството е задлъжняло към БЕХ, който е плащал за квотите за емисии, тъй като \"Марица Изток 2\" е нямал възможност да го прави. Но тъй като Еврокомисията тълкува подобна процедура като държавна помощ, е поискано нейното съгласие. ", "date": "2019.04.07", "title": "Петкова: Не се отказваме от въглищните централи"}
{"url": "https://standartnews.com/biznes/petkova-ne-se-otkazvame-ot-vglishchnite-tsentrali-389088.html", "text": "Правителството не се отказва от централите на въглища, въпреки че ТЕЦ \"Марица Изток\" 2 бе поставена на осмо място сред най-големите замърсители в Европейския съюз. \"На среща в Стара Загора през 2017 г., в присъствието на премиера Борисов и всички заинтересовани страни, бе решено да сме единни в защитата на теца. Продължаваме да следваме решенията, приети тогава\". Това заяви министърът на енергетиката Теменужка Петкова пред \"Канал 3\". Тя каза, че запасите от лигнитни въглища стигат за 60 г. и това е в основата, която защитаваме искането за дерогация пред Брюксел. България е изпратила своя национален интегриран план за енергетиката в Еврокомисията. В него страната ни защитава използването на въглища до 2030 г., с хоризонт до 2050 г. Очаква се бележките на Еврокомисията да бъдат получени към юни, каза още Петкова. По думите й, ЕК не би трябвало да се занимава с енергийния микс на страната ни.  Относно замърсяването от \"Марица Изток 2\", Петкова обясни, че за последните 10 г. централата е инвестирала 1 млрд. лева собствени средства в сероочистващи устройства. През 2017 г. обаче Еврокомисията е завишила нормите за изпускани вредни емисии.  Сега най-важната задача е да се увеличи капиталът на ТЕЦ-а с размера на сумата, която той дължи на Българския енергиен холдинг. Дружеството е задлъжняло към БЕХ, който е плащал за квотите за емисии, тъй като \"Марица Изток 2\" е нямал възможност да го прави. Но тъй като Еврокомисията тълкува подобна процедура като държавна помощ, е поискано нейното съгласие. ", "date": "2019.04.07", "title": "Петкова: Не се отказваме от въглищните централи"}
{"url": "https://standartnews.com/biznes/padat-mitata-za-iznos-na-mlechni-produkti-v-livan-389084.html", "text": "Подготвя се процедура за сваляне на митата за износ на млечни продукти в Ливан. Това съобщи земеделският министър Румен Порожанов пред \"Канал 3\". По време на посещението си в арабската страна той е имал срещи с премиера и с министъра на земеделието на Ливан, с които са уговорени улеснения за родните износители. \"Ливан е интересен пазар, територията на страната е 1/10 от нашата, но населението е колкото на България. Освен това там има над 2 милиона бежанци от Сирия\", обясни Порожанов пред водещата Илияна Беновска.  Агроминистърът коментира и други важни теми, като протестите на биопроизводители заради неподновяването на лиценза на сертифицираща фирма. Порожанов обясни, че регистрираните биопроизводители са малко под 7000, като преди години е имало бум заради субсидиите за биопроизводство. През 2015 г; е имало тежък одит в ВЗХГ, след който е станало ясно, че контролът не е на ниво. Затова през 2017 г. е променена наредбата с цел засилване на контрола от страна на сетифициращите фирми.  Така, с оглед на новите мерки, преди два месеца не е подновен лицензът на една от сертифициращите компании, сега това се е случило и с друга фирма.  При нея са установени 18 пропуска. Тя обаче има 6 месеца, за да отстрани нередностите и да кандидатства отново. \"Има още 14 действащи сертифициращи дружества, биопроизводителите могат да изберат къде да отидат\", каза Порожанов.  Той коментира още и сушата, която се отразява на посевите. Какво ще е производството на пшеница обаче е рано да се каже. В момента 62% от ечемика и житото са в много добро състояние. Но ако сушата продължава, това ще се отрази на реколтата.  Порожанов каза, че освен мерките за язоврите, които ще се вземат заедно с министерството на околната среда, ще бъде направен и молебен за дъжд. За това земеделският министър е говорил с представители на Светия синод. \"Това не е за подценяване\", посочи той.  По отношение на двойните стандарти на редица стоки министърът припомни, че на 16 април предстои Европарламентът да гласува директивите, които ще ги ограничат. Тогава той, заедно с министъра на икономиката Емил Караниколов, ще обсъдят кой ще е водещият контролен орган у нас. Парите на българските земеделци няма да бъдат намалени с влизането на новата Обща селскостопанска политика 2020, категоричен бе Румен Порожанов. ", "date": "2019.04.07", "title": "Падат митата за износ на млечни продукти в Ливан"}
{"url": "https://standartnews.com/regionalni/7-raneni-pri-katastrofa-s-gradski-avtobus-389075.html", "text": "Седем пътуващи в автобус от градския транспрот във Варна са пострадали при катастрофа.  Инцидентът е станал на кръстовището на бул. „Сливница“ и ул. „Вярност“, съобщиха от ОДМВР – Варна, предаде агенция „Фокус”. Сигналът е подаден около 13:40 часа. От него става ясно, че  непосредствено след кръстовището на бул. „Сливница“ и ул. „Вярност“ е възникнало пътнотранспортно произшествие с участието на автобус, движещ се по линия 7 от градския транспорт. Причините за инцидента се изясняват. На мястото се извършва оглед. По първоначални данни до 14.30 часа, в болница са откарани водачът на автобуса, контрольорът и още петима граждани, сред които две деца на 7 и 14 г. Всички пострадали са били контактни, но към момента все още няма точна информация за състоянието им.", "date": "2019.04.07", "title": "7 ранени при катастрофа с градски автобус"}
{"url": "https://standartnews.com/biznes/turskite-aviolinii-s-prvi-polet-ot-letishche-istanbul-389069.html", "text": "На 6 април бе извършен първия полет на самолет на Turkish Airlines от новото лещище \"Истанбул\".  Дестинацията е Анкара, точно както е било и преди 86 години.  Със 172 пасажери и 8-членен кабинен екипаж на борда, самолетът излетя в 14:00 ч. от Летище Истанбул към Летище Анкара Есенбоа. Илкер Айджъ, председател на борда на директорите и изпълнителния комитет на Turkish Airlines, коментира: „Щастливи сме, че навлизаме в нова ера за Turkish Airlines, макар и с лека носталгия. Може би знаете, че преди 86 години нашият първи вътрешен полет е бил именно до Анкара. Днес, от новия ни дом, започваме едно ново приключение и отново с първия ни полет се отправяме към турската столица. В бъдеще ни очакват още много периоди по 86 години, летейки с гордост до всеки край на света като семейството на Turkish Airlines и с възможностите, които ни предлага новият ни дом.“ Turkish Airlines е основана през 1933 г. с флотилия от пет самолета. Днес компанията, член на Star Alliance, разполага с 336 пътнически и товарни самолета и полети до 306 дестинации по целия свят, от които 257 международни и 49 вътрешни линии.", "date": "2019.04.07", "title": "Турските авиолинии с първи полет от летище \"Истанбул\""}
{"url": "https://standartnews.com/sport/bayern-se-podigra-s-borusiya-d-389040.html", "text": "Байерн разби като домакин Борусия (Дортмунд) в дербито на 28-ия кръг на Бундеслигата. Успехът отново изведе шампионите начело в класирането с 64 т. Досегашният лидер Борусия (Д) вече е втори с 63. Герой на мача се превърна таранът на Байерн Роберт Левандовски. Полякът вкара 2 от петте гола и стана петия футболист в историята на Бундеслигата с 200 и повече голове. С попаденията си срещу Борусия нападателят вече има 201 гола. 30-годишният поляк има 74 попадения за Борусия (Д) от 131 мача и още 127 за Байерн. Левандовски е най-резултатният чужденец в Бундеслигата. Лидер във вечната ранглиста на реализаторите в Германия е Герд Мюлер с 365 гола. Резултати от останалите срещи от 28-ия кръг в Бундеслигата: Шалке 04 - Айнтрахт (Франкфурт) 1:2 \r\nБайер (Леверкузен) - Лайцпиг 2:4 \r\nЩутгарт – Нюрнберг 1:1 \r\nХерта - Фортуна (Дюселдорф)  1:2 \r\nВолфсбург – Хановер  3:1 Днес играят: Аусбург - Хофенхайм и Борусия М - Вердер", "date": "2019.04.07", "title": "Байерн се подигра с Борусия (Д)"}
{"url": "https://www.standartnews.com/sport/shchangite-s-dva-medala-na-starta-na-evro-2019-389042.html", "text": "Два сребърни медала спечели България още в първия ден от започналото снощи в грузинския град Батуми Европейско първенство по вдигане на тежести за мъже и жени. Още в дебютната категория на шампионата, до 45 кг 17-годишната Ивана Петрова намери място на почетната стълбичка. Европейската шампионка за девойки от Милано2018 събра двубой от 158 кг., който се оказа достатъчен за отличието. В движението изхвърляне българката последователно се справи с 65, 67 и 69 килограма, което й отреди третата позиция. \r\nВ изтласкването Петрова вдигна 83, 85 и 89 килограма, което й осигури златото в движението и сребро в двубоя. Сазие Ердоган започна своите опити, след като всички нейни опоненти бяха приключили. Туркинята завърши с 88 килограма от първи опит и с двубой от 163 кг спечели европейската титла. \r\nВторото отличие за България от Европейското първенство по вдигане на тежести в Батуми донесе 17-годишният Ангел Русев. Той зае второ място с двубоя с 256 кг, след като бе четвърти в изхвърлянето със 110 кг, но взе златния медал в изтласкването със 146 кг. Постиженията му във второто движение и в двубоя са нови световни рекорди за кадети. Европейски шампион стана италианецът Мирко Скарантино с 261 кг (116 и 145), а трети се нареди Муамер Шахин (Турция) с 247 кг (112 и 135). \r\nВ последната категория за деня до 49 кг за жени Даниела Пандова завърши на седмо място с двубой от 161 кг (70 и 91). Титлата спечели румънката Елена Рамона Андриес със 190 кг (87 в изхвърлянето и 103 в изтласкването).", "date": "2019.04.07", "title": "Щангите с два медала на старта на Евро 2019"}
{"url": "https://www.standartnews.com/sport/taseva-ss-srebro-na-lenta-v-pezaro-389098.html", "text": "Катрин Тасева спечели сребърен медал на финала на лента на Световната купа по художествена гимнастика в Пезаро. Българката изигра много силно съчетанието си и беше оценена с 19.000 т. Победителка е Дина Аверина (Русия) с 20.600 т, а бронза е за Алина Харнаско (Блр) с 18.800 т. На финала на бухалки Боряна Калейн допусна грешки и с оценка от 19.900 точки зае петата позиция. Българският ансамбъл остана на пето място на финала на пет топки с 23.600 точки. Възпитаничките на Весела Димитрова в състав Симона Дянкова, Стефани Кирякова, Мадлен Радуканова, Ерика Зафирова и Лаура Траатс допуснаха няколко неточности, но все пак имат 16.100 за трудност. Италия взе златото на пет топки с 25.400 точки, пред Русия с 25.300 и Япония с 24.950. На четвърто място е Израел с 24.250 т. фото БГНЕС", "date": "2019.04.07", "title": "Тасева със сребро на лента в Пезаро"}
