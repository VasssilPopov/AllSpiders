{"url": "https://standartnews.com/svyat/150-000-porchki-za-cybertruck-407534.html", "text": "Основателят на Tesla Илън Мъск каза, че компанията вече е получила 146 хиляди поръчки за новия електромобил – пикапа Cybertruck. Машината беше представена в петък вечерта. Дизайнът е създаден по модела от научнофантастичния филм „Blade Runner”. Най-евтиният модел на пикапа ще се продава за 39 990 долара “В момента вече има 146 хиляди поръчки, 42% избраха модел с два двигателя, 41% – с три, и 17% с един. Без никаква реклама и промоции”, написа Мъск в Туитър. По време на представянето на автомобила Мъск заяви, че новият камион е буквално непробиваем – за вратите е използвана същата сплав, както при създаването на космическите ракети SpaceX. Въпреки това удароустойчивото стъкло на колата се счупи по време на демонстрация точно на сцената. Мъск обаче отбеляза, че стоманената топка, с която е направен експериментът, е отскочила встрани и не е влязла в купето.", "date": "2019.11.24", "title": "150 000 поръчки за Cybertruck"}
{"url": "https://standartnews.com/svyat/navodneniyata-v-italiya-i-frantsiya-prodlzhavat-407533.html", "text": "В няколко региона на Северна Италия продължиха проливните валежи, които започнаха преди около две седмици, предаде Франс прес. Десет дни след безпрецедентното наводнение във Венеция тази сутрин нивото на водата в града отново се покачи. То достигна 130 см над морското равнище. Въпреки това повишаването е далеч под рекордните 187 см над морското равнище, които бяха регистрирани на 12 ноември и причиниха едно от най-сериозните наводнения в историята на града. В италианската област Пиемонте също имаше силни валежи, като най-сериозно бе положението в района на Алесандрия (южно от Торино), където бе наредена евакуацията на 200 души, 600 души останаха откъснати от света заради наводнения, а една жена е в неизвестност. Област Лигурия също бе сполетяна от наводнения, заради които бе затворена магистралата между Генуа и разположения близо до границата с Франция град Вентимиля. 3 хиляди жители на градчето Стела, провинция Савона, са блокирани заради придошлите води. На север, в област Вале д'Аоста, бяха евакуирани 500 души след затварянето на няколко пътни артерии в региона заради опасност от лавини. Летището на Ница за кратко спря да работи, реки излязоха от коритата си и сирени се задействаха днес в градове, разположени на средиземноморския бряг. Френските медии разпространиха кадри как автомобили плават по наводнени улици. Кораб спаси трима души от удавяне край бреговете на град Льо Мюи, но потъна, преди да достигне сушата, и един от спасените загина, съобщиха властите на департамента Вар. Друг човек бе намерен мъртъв в автомобил в град Кабас. Кметът на Ница Кристиан Естрози заяви, че властите издирват двама души, които са в неизвестност. Националната метеорологична служба на Франция обяви, че регионът на Ривиерата за 24 часа е поел количество валежи, еквивалентно на средното количество за два месеца.", "date": "2019.11.24", "title": "Нови наводнения в Италия и Франция"}
{"url": "https://standartnews.com/svyat/svetovna-sreshcha-na-blgarskite-medii-se-provezhda-v-tirana-407537.html", "text": "Първата българска телевизия в Латинска Америка започва излъчване от Аржентина. Това съобщи нейният създател Иван Цанков по време на 15-ата Световна среща на българските медии в Тирана, открита от генералния директор на БТА Максим Минчев. Новата медия ще се казва \"Лос Булгарос ТВ\" и започва излъчване в началото на 2020 г. Първоначално телевизията ще излъчва 30-минутни предавания един път месечно, с тенденция да бъде увеличен обемът на програмата. Финансирането е изцяло частно. По време на панела \"Право на информация: Трансформации на медийните бизнесмодели след бума на безплатно съдържание\" Цанков припомни, че медийната сфера на Аржентина има ярка българска следа. Радиоразпръскването в началото на 20-те години е дело на един от пионерите в тази област. Той се казва Хайме Якелевич и е роден през 1896 г. в София. В началото на 30-те години вече притежава три радиоканала. Създава и първия аржентински телевизионен  \"Канал 7\", който съществува и до днес. В дискусията участваха доц. Георги Лозанов, според когото няма риск за журналистиката - професия на век и половина, която осигурява конституционното право на информация. След още една технологична революция ще има журналистика, която ще държи вниманието повече от 3 секунди, смята експертът. Розита Еленова, член на Съвета за електронни медии (СЕМ), заяви, че медийни закони има и те се спазват. Закрила над журналистите също има, добави тя. Йосиф Давидов от \"Нова дума\" - Испания, разказа за ръководеното от него издание. По думите му то има 10 000 тираж при 126 000 регистрирани българи в страната. Разпространява се в 1260 будки в Испания. Срещата в Тирана продължава с панела \"Медии и култура: Загиват ли културните формати?\". Стратегиите в туризма и различните форми за подобряване на инфраструктурата също обсъждат участниците в срещата на българските медии, организирана от БТА и АБМС. Модератор на панела, с който започна вторият ден от срещата, беше антропологът Харалан Александров, който посочи, че туризмът е една от страните на монетите, свързани с мобилността, наред с миграцията. Проектите, които са в процес на реализация от правителството по отношение на пътната нфраструктура, бяха представени от Николай Станков от Министерството на регионалното развитие и благоустройството. Той припомни, че през България минават 2 от европейските транспортни коридори и пет от Хелзинкските /паневропейски/ транспортни коридора. По думите му финансирането на пътищата и магистралите у нас се осигурява от националния бюджет и европейските фондове, но има и трети вариант - публично-частно партньорство. Този вариант на финансиране като възможност представи инж. Румен Марков, управител на компанията Large Infrastructure Projects. Той представи пред участниците в срещата идейния проект на автомагистралата \"Дунав - Егея\", чиято цел е да ускори икономическото развитие в изоставащите европейски региони и да запълни липсващите транспортни коридори в посока север-юг. По думите му автомагистралата \"Дунав - Егея\" е част от проекта \"ABC+De\", чрез който ще се осъществи пътната и железопътна връзка между Егейско и Балтийско море, която ще завършва с изграждането на две нови пристанища, едното на Балтийско море, другото в района на Марония, на брега на Егейско море. Според него новият транспортен коридор ще насочи транзитния автомобилен поток за товари и пътници в направлението север - юг между Централна, Източна, Северна Европа и България, Близкия изток, Турция, Гърция по съвременна инфраструктура. На територията на България железопътната линия от Егейско към Балтийско море ще преминава през Маказа, близо до Кърджали, до Чирпан, Казанлък, Габрово и Павликени, а между Белене и Свищов ще напусне българските предели и ще мине в северна посока през Карпатите. Самата магистрала на българска територия ще започне при Русе, ще мине източно от Бяла. Край Горна Оряховица са предвидени два пътни възела, ще минава край Велико Търново и село Присово и ще продължава през Прохода на Републиката, ще стига до Хасково и Кърджали и през Маказа ще излиза към Гърция. Предвидени са мултимодални центрове, уточни той. Магистралата ще осъществява връзки с магистралите „Хемус“, „Тракия“, „Марица“ и „Егнатия“ в Гърция. Дължината й ще бъде 367 километра, в България - 328, а в Гърция около 40 километра. Проектирана е за движение със 140 километра в час максимална скорост. Специалистът подчерта, че цялостното финансиране на инфраструктурния обект е около два милиарда и двеста милиона евро, като стойността за трасето у нас е около милиард осемстотин и шейсет млн. евро, а за отсечката в Гърция - около 356 млн. евро. Идеята е магистралата да бъде изградена чрез публично-частно партньорство, 25 процента от средствата за изграждане ще се осигуряват от концесионер, а 75 процента - от големи инвестиционни банки, без да се ползват държавните бюджети. Възстановяването на инвестицията ще е чрез тол такси за всички превозни средства. Строителството се предвижда за три години, подчерта Марков. Световната среща на българските медии в Тирана се организира със съдействието на \"Джи пи груп\" АД, Фибанк Албания, Нова ТВ, Large Infrastructure Projects и още спомоществователи.", "date": "2019.11.24", "title": "Българска телевизия излъчва от Аржентина"}
{"url": "https://standartnews.com/svyat/23-ma-zaginakha-v-kongo-407539.html", "text": "Най-малко 23-ма са загинали при катастрофа на малък самолет в град Гома, в източната част на Демократична република Конго, предаде Франс прес, като се позова на координатор на службата за гражданска защита. Самолетът се разбил тази сутрин при излитане. Той се е блъснал в най-малко една къща от жилищен квартал близо до летището. Според Асошиейтед прес, която се позовава на властите, самолетът на авиокомпания \"Бизи Бий\" е пътувал за град Бени, на около 350 км северно от Гома, и в него е имало 17 пътници.", "date": "2019.11.24", "title": "23-ма загинаха в Конго"}
{"url": "https://standartnews.com/svyat/blumbrg-zapochna-predizborna-kampaniya-407532.html", "text": "Милиардерът Майкъл Блумбърг започна своята предизборна кампания за президентските избори в САЩ. Той пусна видеоклип с призив американците да гласуват за него малко след като подаде документи за участие в предварителните избори от Демократичната партия на САЩ в няколко щати, предадоха световните агенции. Във видеото се разказват достижения на 77-годишния Блумбърг в качеството му на предприемач, създал хиляди работни места и на поста му кмет на Ню Йорк, който той заемаше три мандата от 2002 до 2013 г. Клипът завършва с думите: \"Майкъл Блумбърг - за президент!\" Победителят на демократическите праймъри ще бъде утвърден през лятото на 2020 г. И ще се изправи срещу Тръмп, който възнамерява да се кандидатира за втори мандат. Изборите са на 3 ноември 2020 г.", "date": "2019.11.24", "title": "Блумбърг започна предизборна кампания"}
{"url": "https://standartnews.com/svyat/torite-s-nova-prednina-za-izborite-na-ostrova-407486.html", "text": "Във Великобритания две нови проучвания на общественото мнение показват, че консерваторите на Борис Джонсън увеличават преднината си преди извънредните общи избори на 12 декември. Според анкета на „Ъпиниум“ за вестник „Обзървър“ торите изпреварват лейбъристите с внушителните 19 процента. Това несъмнено е добра новина за консерваторите, чийто лидер и премиер на страната Борис Джонсън днес официално ще оповести манифеста на партията. Много тори смятат този момент за най-опасната част от предизборната кампания, като се има предвид, че точно след обявяването на манифеста от Тереза Мей преди изборите през 2017 г., който съдържаше не особено популярна сред населението социална политика, последва срив в нейния рейтинг. Сега обаче 47% от анкетираните  застават зад торите, 28% зад лейбъристите, 12 на сто подкрепят либералдемократите, а партията „Брекзит“ е паднала до 3 процента, което всъщност обяснява и защо се увеличава подкрепата за консерваторите, след като Найджъл Фарадж обяви, че няма да има кандидати, които могат да отнемат гласове за торите. Малко по-различна картина, макар и отново в полза на торите, рисува анкетата на BMGResearch, поръчана от „Индипендънт“. В нея 41 на сто подкрепят консерваторите, 28% са за лейбъристите, 18%  за либералдемократите, 5% – за зелените и 3% за партията „Брекзит“.", "date": "2019.11.24", "title": "Торите с нова преднина за изборите на Острова"}
{"url": "https://www.standartnews.com/lifestyle/28-godini-ot-smrtta-na-geniya-fredi-merkyuri-407527.html", "text": "Днес се навършват 28 години от смъртта на легендарния Фреди Меркюри. Незабравимият вокалист на група Qeen почина на 45 г. през 1991 г  в Лондон вследствие усложнения от СПИН. Един ден преди смъртта си Меркюри, с рождено име Фарук Булсара, потвърждава, че е болен. Фреди Меркюри е британец. Роден е на 5 септември 1946 г. в Стоун Таун, Занзибар (тогава британска колония). Израства в Индия. През 1959 г. семейството му се установява във Великобритания. Основава Queen през 1970 г  заедно с Брайън Мей и Роджър Тейлър. През 1992 г. Меркюри е награден посмъртно за изключителен принос към британската музика, а на стадион \"Уембли\" в Лондон се провежда почетен концерт. Последните кадри на Фреди са увековечени в клипа към „These are the days of our lives\" - песента, с която знаменитият вокалист казва сбогом на света. Клипът е заснет през месец май 1991 година. Тогава Фреди не може да вдигне стъклена чаша с една ръка. През 2002 г. е поставен под номер 58 в анкетата на Би Би Си на 100-те най-велики британци. Фреди Меркюри е избран за най-добър певец на всички времена в анкета от 2005 г., организирана от Blender и MTV2. 18-и е в списъка на сп. Rolling Stone за 100-те най-велики певци на всички времена и е описан от AllMusic като „един от най-великите рок изпълнители“.", "date": "2019.11.24", "title": "28 години от смъртта на гения Фреди Меркюри"}
{"url": "https://www.standartnews.com/sport/uayldr-izravni-mokhamed-ali-407493.html", "text": "Боксьорът Дионтей Уайлдър защити за 10-и път световната си титла в тежка категория, във версия WBC, след като във втория си сблъсък срещу кубинеца Луис Ортис стигна до нокаут в седмия рунд, срещата между двамата се проведе в Лас Вегас. Двубоят се разви доста интересно, тъй като те не показаха почти нищо атрактивно през първите рундове, а в седмия и решителен рунд Ортис разклати американеца и дори се виждаше, че може да го прати на земята, но само секунди след това Луис бе на пода след мълниеносен удар на световния шампион.  Дионтей изравни по защита на титлата си легендарния Мохамед Али. Това е втора загуба в кариерата на Ортис, както и 42-а победа и 41-а с нокаут в кариерата на победителя Уайлдър.", "date": "2019.11.24", "title": "Уайлдър изравни Мохамед Али"}
{"url": "https://standartnews.com/svyat/belgrad-pak-izleze-na-protest-sreshchu-vuchich-407487.html", "text": "Снощи в Белград се проведе 51-ят протест срещу президента Александър Вучич. Протестът е организиран от Гражданското движение \"1 от 5 милиона\". Демонстрациите започнаха на 8-ми декември миналата година след побоя на лидера на \"Левицата\" Борка Стефанович в Крушевац на 23-ти ноември 2018 г. Той бе пребит по време на партийна среща в града. Участниците в снощния протест се събраха пред сградата на Философския факултет, където отпразнуваха спасението на Белградския университет, след като финансовият министър беше уличен в плагиатство. Той се счита за един от най-приближените на Вучич. \"Искам да кажа едно голямо благодаря на проф. Карапанджи, който първи откри, че Мали е откраднал доктората си. Но, в същото време искам да перифразирам Нийл Армстронг: Това е една голяма крачка за Университета и една малка крачка за Сърбия\", каза пред множеството проф. Слободан Първанович. Професор Биляна Стоилкович поздрави всички учени и студенти с вече свободния университет. \"Сърбия е заложник вече седем години и този проблем все още не е решен\", подчерта Стоилкович.", "date": "2019.11.24", "title": "Белград пак излезе на протест срещу Вучич"}
{"url": "https://www.standartnews.com/lifestyle/barabanistt-na-slipknot-se-sgodyava-na-machu-pikchu-407528.html", "text": "Барабанистът на една от най-влиятелните трашметъл банди Slipknot Джей Уайнбърг се сгоди с приятелката си Клоуи Хаукрофт. Той сподели снимка в своя Инстаграм профил, на която се вижда как прави предложение за брак, коленичил на фона на Мачу Пикчу в Перу. Очевидно зад страшните маски и якия саунд, които са характерни за момчетата от бандата, се крият едни романтици. Поне в лицето на Джей Уайнбърг. Джей Уайнбърг е на 29 години. Той е син на барабаниста на Брус Спрингстийн - Макс Уайнбърг. Свири със Slipknot от 2013 г. ", "date": "2019.11.24", "title": "Барабанистът на Slipknot се сгодява на Мачу Пикчу"}
{"url": "https://standartnews.com/svyat/vtori-tur-na-prezidentskite-izbori-v-rumniya-407495.html", "text": "Клаус Йоханис и Виорика Дънчила се състезават на балотажа на президентските избори в Румъния. На първия тур на 10 ноември настоящият държавен глава спечели близо два пъти повече гласове от доскорошния премиер Дънчила. В края на кампанията Йоханис предупреди румънците да не се лъжат, че социалдемократите са се променили, откакто не ги води Ливиу Драгня. Той призова хората да гласуват, за да може тази партия да бъде изместена окончателно от властта. Дънчила, която е лидер на Социалдемократическата партия, призова избирателите да гласуват за онзи кандидат, който е направил повече за тях през последните години. Както и на първия тур гласуването на румънците от диаспората започна в петък. В края на вчерашния ден вече бяха гласували над 327 000 души. Има общо 835 изборни секции, а тази година се гласува и по пощата. На първия тур пред урните в чужбина се явиха рекорден брой - 675 000 румънци, а над 25 000 гласуваха по пощата.", "date": "2019.11.24", "title": "Втори тур на президентските избори в Румъния"}
{"url": "https://www.standartnews.com/sport/nad-42-000-gledakha-nazhivo-federer-v-meksiko-407507.html", "text": "Нов световен рекорд за посещаемост на тенис мач бе регистриран в Мексико Сити. Роджър Федерер победи Александър Зверев в демонстративен двубой, игран пред 42 517 зрители. Федерер се наложи над германския си опонент с 3-6, 6-4 и 6-2. Предишният рекорд бе записан също на демонстративен мач, в който се срещнаха Ким Клайстерс и Серина Уилямс. Той се проведе в Белгия през 2010 г. и бе посетен от 35 681 зрители. Федерер и Зверев трябваше да играят още един двубой в Колумбия, но той бе отменен заради масовите безредици в страната.", "date": "2019.11.24", "title": "Над 42 000 гледаха наживо Федерер в Мексико"}
{"url": "https://standartnews.com/kultura/maksim-genchev-snima-igralen-film-za-botev-407542.html", "text": "Режисьорът Максим Генчев започва да снима игрален филм за великия Христо Ботев. В родния град на поета-революционер - Калофер беше учреден инициативен комитет и започна национална кампания за набиране средства за филма. Сценарият е почти завършен и в момента тече кастинг за актьори. Бюджетът на филма е 500 000 лв, каза режисьорът:  Имам готовност от 10 декември да започна снимките. Ще се снима според парите, които идват, каза режисьорът. Неговата амбиция е лентата да е готова в средана на другата година. Ще го покажа като начало в Калофер, а после из цялата страна, каза още Генчев. За него големият проблем е бил да намеря точния Ботев, защото „преди всичко Ботев е слово и там трябва актьор, който умее да борави с него, да придава нюанси на българската реч и да бъде  вдъхновител\". По-голямата част от филма ще бъде сниман в Калофер. Само някои от сцените ще са изнесени в Козлодуй и средновековния замък \"Баба Вида\" във Видин. Това е поредното предизвикателство за Максим Генчев, който преди четири години направи  филма \"Дякон Левски\".", "date": "2019.11.24", "title": "Максим Генчев снима игрален филм за Ботев"}
{"url": "https://standartnews.com/svyat/edinodushie-zimata-shche-bde-mnogo-meka-407518.html", "text": "Големите централи за метеорологични прогнози са единодушни, че тази зима ще бъде много мека. Има уникално единодушие сред моделите, което е прецедент, че зимата в голяма част от Европа и у нас ще бъде мека. Друг акцент, без аналогия през последните години е, че подобно единодушие се запазва от август до настоящия момент. Това значително увеличава \"тежестта\" на тези сценарии и с увереност, по-голяма от когато и  да било през последните години може да обобщим: зимата най-вероятно ще бъде мека или много по-мека от обичайното. За последното десетилетие у на са са отчетени една нормална зима /2011/, две студени /2012 и 2017/, а останалите 6 са били по-топли от обичайното. Прогнозите са на американската , японската, европейската и две немски метеоцентрали.", "date": "2019.11.24", "title": "Единодушие - зимата ще бъде много мека"}
{"url": "https://www.standartnews.com/sport/flamengo-specheli-kopa-libartadores-407506.html", "text": "Бразилският футболен гранд Фламенго е тазгодишният носител на приза в най-популярния южноамерикански клубен турнир Копа \"Либертадорес\" след обрат и победа с 2:1 срещу миналогодишния наосител Ривър Плейт (Арж). На финала в перуанската столица Лима аржентинците водеха до самия край с гола на Рафаел Боре (14). Минута преди края на мача обаче Габриел Барбоса изравни, а в добаването време той вкара отново и донесе титлата на бразилците. След втория гол  Барбоса бе изгонен, а после червен картон получи и Есекиел Паласиос от Ривър. Победата зарадва около 40 милиона привърженици на този отбор, колкото се смята, че има най-популярният бразилски отбор в родината си.   ", "date": "2019.11.24", "title": "Фламенго спечели Копа \"Либартадорес\""}
{"url": "https://standartnews.com/svyat/triumfalna-arka-vdigat-vv-varshava-407543.html", "text": "Триумфална арка, по подобие на тази в Париж, вдигат във Варшава във връзка с победата на Полша над руските болшевики през лятото на 1920 г., която спира настъплението на запад на Червената армия. Това заяви премиерът Матеуш Моравецки в навечерието на 100-годишния юбилей от битката. Тя заслужава голяма почит, тъй като е решаваща в историята на Европа и света. Без нея нямаше да има Европа, каквато я познаваме днес, категоричен е премиерът. Победата позволи на Полша да запази току-що спечелената си независимост и спря разпространението на комунизма в Западна Европа, написа Моравецки. Той обяви, че вече е направил дарение на фондация, която иска да изгради подобен паметник във Варшава, който обаче едва ли ще бъде готов за 100-та годишнина от битката - на 15 август догодина.", "date": "2019.11.24", "title": "Триумфална арка  вдигат във Варшава"}
{"url": "https://standartnews.com/sport/uayldr-izravni-mokhamed-ali-407493.html", "text": "Боксьорът Дионтей Уайлдър защити за 10-и път световната си титла в тежка категория, във версия WBC, след като във втория си сблъсък срещу кубинеца Луис Ортис стигна до нокаут в седмия рунд, срещата между двамата се проведе в Лас Вегас. Двубоят се разви доста интересно, тъй като те не показаха почти нищо атрактивно през първите рундове, а в седмия и решителен рунд Ортис разклати американеца и дори се виждаше, че може да го прати на земята, но само секунди след това Луис бе на пода след мълниеносен удар на световния шампион.  Дионтей изравни по защита на титлата си легендарния Мохамед Али. Това е втора загуба в кариерата на Ортис, както и 42-а победа и 41-а с нокаут в кариерата на победителя Уайлдър.", "date": "2019.11.24", "title": "Уайлдър изравни Мохамед Али"}
{"url": "https://standartnews.com/sport/flamengo-specheli-kopa-libartadores-407506.html", "text": "Бразилският футболен гранд Фламенго е тазгодишният носител на приза в най-популярния южноамерикански клубен турнир Копа \"Либертадорес\" след обрат и победа с 2:1 срещу миналогодишния наосител Ривър Плейт (Арж). На финала в перуанската столица Лима аржентинците водеха до самия край с гола на Рафаел Боре (14). Минута преди края на мача обаче Габриел Барбоса изравни, а в добаването време той вкара отново и донесе титлата на бразилците. След втория гол  Барбоса бе изгонен, а после червен картон получи и Есекиел Паласиос от Ривър. Победата зарадва около 40 милиона привърженици на този отбор, колкото се смята, че има най-популярният бразилски отбор в родината си.   ", "date": "2019.11.24", "title": "Фламенго спечели Копа \"Либартадорес\""}
{"url": "https://standartnews.com/kultura/daniel-otoy-i-fani-ardan-blestyat-v-slavni-vremena-407523.html", "text": "Даниел Отьой и Фани Ардан блестят в „Славни времена“ – отличния филм на Никола Бедос, който е един от хитовете на френския фестивал в афиша на Киномания. Историята е оригинална и свежа, а лириката и романтиката на 70-те буквално вдъхват енергия в сетивата на зрителите. Това е рапсодия на чувствата, в която Бедос е вложил цялото си въображение и сочна интилигентност, пишат критиците.  Лентата сякаш материализира идеите и черния хумор както на Пруст, така и на Холивуд, като нито за миг не позволява публиката да забрави, че всички ние сме по следите на изгубеното време. Главният герой Виктор – перфектният Даниел Отьой – е карикатурист над 60, който остава без работа, тъй като вестникът му престава да излиза на хартия. Сърдитата съпруга Мариан от скука спи с най-добрия приятел на мъжа си. Пътят им към преоткриването е наситен с неописуеми кинаджийски прийоми и личностни обрати, със завъртване на своеобразна машина на времето. Гийом Кане и Дория Тилие е младата не по-малко живописна двойка в сюжета. Самият Пиер Ардити се разписва в лентата, която несъмнено от най-добрите в най-новото европейско кино. Френският институт върти филма на 24 и 27 ноември от 19 часа, а G8 - на 28 ноември от 18 и 30.  ", "date": "2019.11.24", "title": "Даниел Отьой и Фани Ардан блестят в „Славни времена“"}
{"url": "https://standartnews.com/sport/nad-42-000-gledakha-nazhivo-federer-v-meksiko-407507.html", "text": "Нов световен рекорд за посещаемост на тенис мач бе регистриран в Мексико Сити. Роджър Федерер победи Александър Зверев в демонстративен двубой, игран пред 42 517 зрители. Федерер се наложи над германския си опонент с 3-6, 6-4 и 6-2. Предишният рекорд бе записан също на демонстративен мач, в който се срещнаха Ким Клайстерс и Серина Уилямс. Той се проведе в Белгия през 2010 г. и бе посетен от 35 681 зрители. Федерер и Зверев трябваше да играят още един двубой в Колумбия, но той бе отменен заради масовите безредици в страната.", "date": "2019.11.24", "title": "Над 42 000 гледаха наживо Федерер в Мексико"}
{"url": "https://www.standartnews.com/sport/kristofersen-bi-na-slalom-sled-22-mesetsa-407519.html", "text": "Сушата в слалома за норвежката звезда Хенрик Кристоферсен свърши. Той спечели слалома в Леви, който бе първи за световната купа за новия сезон. За Принца на Викингите това бе първи успех в дисциплината от януари 2018-а, когато победи на слалома в Кицбюел. Днес в Леви той спечели 19-ата си победа за СК. До нея обаче той мина през много драма. Цялото състезание премина при мъгла и силен снеговалеж, което затрудни много всички участници. В първия манш Кристоферсен бе четвърти, на 0,68 сек от лидера Клеман Ноел (Фр). Втори бе Дейв Райдинг (Вбр), а трети Рамон Ценхойзерн (Швейц). Българското участие в Леви за първи път от 2009-а година бе от двама алпийци. Звездата ни Алберт Попов бе с 21-и номер, а вторият ни по сила слаломист Камен Златков бе с 45-и. Попов рискува максимално в стръмното, но на по-равните участъци загуби над секунда. Вкрайна сметка това се оказа фатално за класирането му във втория манш. Той остана 34-и само на 0,17 сек от последното място даващо право на участие във втория манш. Златков пък пропусна врата в средата на първия манш и не завърши. Във финалното спускане много силно кара младия швед Кристофер Якобсен, който от 21-о място в първия зае шесто място на финала. В отсъствието на отказалия се през лятото хегемон в последните 8 години Марсел Хиршер норвежката звезда Кристоферсен направи добър втори манш. Той кара силно в стръмните пасажи от \"Леви Блек\" и оглави класирането. Стартиралите след него не успяха да го победят. Лидерът Ноел остана втори само на 0,09 сек от Кристоферсен, а седмия от първия манш Даниел Юл (Швейц) зае третото място. Спечелилият гигантския слалом на старта на сезона в Зьолден през октомври Алекси Пентюро (Фр) остана след Алберт и не кара във втория манш. В класирането за купата в слалома води Кристоферсен със 100 т, пред Ноел  - 80 и Юл - 60. За големия кристален глобус Кристоферсен води със 113 т, пред Пентюро - 100, Матю Фавр (Фр) - 80 и Юл - 80. Идната седмица мъжете ще карат спускане и Супер-Г в Лейк Луис (Кан), а дамите гигантски слалом и слалом в Килингтън (САЩ).", "date": "2019.11.24", "title": "Кристоферсен би на слалом след 22 месеца"}
{"url": "https://www.standartnews.com/sport/kamburov-veche-s-226-gola-v-elita-407531.html", "text": "Нападателят Мартин Камбуров вече стигна кота 226. Той се разписа в своя мач №400 в елита ни. С неговото попадение в 56-ата и два на Конте (78, 88), Берое победи с 3:0, като гост Дунав в мач от 17-ия кръг на efbet Лига. Воденият от Димитър Димитров тим на Берое се върна на победния път и събра актив от 24 точки на 7-то място. Дунав загуби за девети път през сезона и остава с актив от 16 точки на 11-та позиция.", "date": "2019.11.24", "title": "Камбуров вече с 226 гола в елита"}
{"url": "https://standartnews.com/biznes/bansko-ss-sedmi-ski-oskar-za-kurort-1-407490.html", "text": "Банско отново се доказа като запазена марка, след като за седма поредна година бе обявен за курорт №1 на България от най-високата инстанция в туристическата индустрия изобщо. Малкото планинско градче получи еквивалентната на „Оскар“ в киното статуетка от Академията на Световните ски награди по традиция на червения килим в хотел „Ароса“ в Кицбюел в Австрийските Алпи, нареждайки се сред 26-те най-добри дестинации на планетата. В 16-седмичната онлайн надпревара участваха 214 топлокации от 5 континента, а в гласуването на сайта Worldskiawards.com се включиха около 2,5 млн. души (клиенти и професионалисти) от повече от 143 страни. Това превърна допитването със сигурност в най-голямото в бранша и едно от най-космополитните, провеждани официално изобщо. В Кицбюел Банско направи и общо шестия си златен дубъл в историята на ски Оскарите, след като в категорията за най-добър хотел у нас титлата за 2018 г. отиде в бляскавата витрина на „Кемпински Гранд Арена“. Пиринският флагман на най-старата и луксозна верига в Европа бе на върха и през 2013, 2014, 2015, 2017 и 2018. \r\nАбсолютното превъзходство на Банско се илюстрира и от факта, че курортът ни е сред едва 6-те места на планетата с пълен комплект от 7 приза и от 7-те издания на Световните ски награди. Управляван от концесионера „Юлен“, зимният център под връх Тодорка безусловно доминира в класацията от 2013-а досега, като със същото могат да се похвалят само още домакинът Кицбюел, разположеният най-високо в Европа френски Вал Торенс, който за 6-и път ликува и с голямата награда за №1 на планетата, германската емблема на Световната купа Гармиш-Партенкирхен, руската гордост Роза Хутор, на чиито писти се проведе олимпиадата в Сочи през 2014 г., както и ексклузивният американски Диър Вали. „Заслугата за признанието е на всички, които работят за името на Банско“, заявиха под аплодисментите на висшата класа в гилдията първата дама на „Юлен“ Мая Христоскова и маркетинг директорът Иван Обрейков, които вдигнаха отличието заедно с екипа си в кежуъл стайлинг. „Няма по-добра оценка от тази на нашите гости“, коментира пък PR мениджърката на „Кемпински“ Емилия Кордева.", "date": "2019.11.24", "title": "Банско със седми ски „Оскар“ за курорт №1"}
{"url": "https://www.standartnews.com/sport/nadal-izvede-ispaniya-do-trofeya-v-kupa-deyvis-407545.html", "text": "Испания спечели първото издание на новия формат в отборния турнир за Купа „Дейвис“. На финала в Мадрид домакините победиха с 2:0 Канада и по този начин спечелиха надпреварата за шести път в историята си. \r\nВ първия мач на единично Роберто Баутиста Агут надви с 2:0 сета Феликс-Оже Алиасим. Успехът на домакините донесе Рафаел Надал, който във втория сблъсък също записа успех в два сета – 6:3, 7:6 (7) над Денис Шаповалов след близо два часа игра. \r\nЗа Рафа това беше 32-ра последователна победа в турнира. Испанецът изпраща една от най-силните си години, като освен завръщането на върха на ранглистата се поздрави с титлите от „Ролан Гарос“ и US Open.  За Надал това беше 8-ма победа през седмицата (на единично и двойки). Във всичките си срещи в Мадрид световният №1 не беше пробит нито веднъж! \r\n„Това беше невероятна седмица. Нямаше как да завърша сезона по по-добър начин. Подкрепата на публиката се оказа ключова“, каза Матадора секунди след последната точка в мача.", "date": "2019.11.24", "title": "Надал изведе Испания до трофея в Купа \"Дейвис\""}
{"url": "https://standartnews.com/biznes/tsenite-na-imotite-v-sofiya-s-niva-ot-2008-godina-407517.html", "text": "Анализатори алармират за тревожна тенденция с цените на имотите в София. Според тях в момента те са стигнали нивата си от 2008 година, тъкмо преди започването на световната финансова криза. Cлeд близo пeт гoдини нa pъcт, aĸo ce oбъpнeм ĸъм oфepтнитe цeни в cтoлицaтa в мoмeнтa, щe видим, чe пpoдaжнитe цeни нa двy-, тpи- и чeтиpи-cтaйнитe aпapтaмeнти ca мeждy 900 и 1000 eвpo зa ĸвaдpaтeн мeтъp. Toвa ca пoчти cъщитe нивa oт вpeмeтo нa пиĸa в цeнитe нa имoтитe oт 2008-мa гoдинa и тoчнo пpeди нaчaлoтo нa имoтнaтa ĸpизa. Πpoблeмът нe e, чe cмe дocтигнaли нивaтa oтпpeди 11 гoдини, ĸoгaтo и дoxoдитe нa cтoличaни бяxa дocтa пo-ниcĸи (близo нaпoлoвинa нa ceгaшнитe). Eдинcтвeнo cpeднитe oфepтни цeни нa тpиcтaйнитe имoти oтбeлязвaт pъcт пpeз пocлeднитe двa мeceцa и пoлoвинa - oт 937 eвpo, дo 948 eвpo зa ĸвaдpaтeн мeтъp. Твърди се, че притеснения може да има заради достъпността на имотите, както и paзpeшитeлнитe зa cтpoeж и бpoя нa въвeждaнитe в eĸcплoaтaция cгpaди, Това води до изводи, че в момента може би има пренасищане на пазара.", "date": "2019.11.24", "title": "Цените на имотите в София с нива от 2008 година"}
{"url": "https://www.standartnews.com/sport/levski-mina-i-prez-tsarsko-selo-407544.html", "text": "Футболистите на Левски победиха като домакин новака Царско село с 2:0 в среща от 17-ия кръг на efbet Лига. Головете за победителите вкараха Найджъл Роберта (27) и Станислав Иванов (39). С успеха \"сините\" се изкачиха на второто място в класирането на елита с 38 точки. Лидер е Лудогорец с 45.", "date": "2019.11.24", "title": "Левски мина и през Царско село"}
{"url": "https://standartnews.com/biznes/150-000-pti-sofiyantsi-sa-polzvali-trotinetki-407513.html", "text": "Отворено писмо до транспорният министър Росен Желязков,  вътрешния министър Младен Маринов и до председателя на Държавна агенция \"Безопасност на движението по пътищата\" Малина Крумова публикуваха трите компании - \"Brum\", \"Hobo\" и \"Lime\", които предоставят  услугата електрически тронетки в столицата. Те искат ясен регламент и подходяща инфраструктура. Сматат, че задължаваща, а не препоръчителна законова мярка като носенето на каска, би забавила и дори спряла подема на използване и на велосипедите, и на тротинетки. Приветстват усилията на властта да въведе механизми за регулиране на ползването на електрическите скутери и искатдефиниция и правила за движение по пътищата, за да имат сигурност водачите. Компаниите обявиха, че от навлизането им на пазара в София през лятото до днес потребителите на трите компании са осъществили над 150 000 пътувания. За този период не са регистрирани фатални инциденти. Близо 1/3 от всичките им потребители са използвали електрическа тротинетка, за да заменят пътуване, което иначе биха направили с кола.", "date": "2019.11.24", "title": "150 000 пъти софиянци  са ползвали тротинетки"}
{"url": "https://standartnews.com/biznes/izplyukha-kamcheto-grazhdanska-otgovornost-shche-se-uvelichava-407524.html", "text": "Всички словесни еквилибристики, с които заблуждаваха хората за цените на Гражданска отговорност, очаквано се оказват една куха лъжа. Застрахователите прогнозират, че цената на задължителната полица \"Гражданска отговорност\" за автомобилите ще продължи да се увеличава за всички водачи, дори и след въвеждането на системата \"бонус-малус\", съобщи БНР, обобщавайки мнението на експерти в бранша. Компаниите ще трябва да правят ново изчисление на застрахователния пакет по \"Гражданска отговорност\". \"Тук се предвижда всички застрахователи да обявят свои базови тарифи пред Гаранционния фонд, тоест всички ще имат нови тарифи. Цената на застраховката върви нагоре\", твърдят експерти в този бранш. Ако системата бонус - малус всъщност бе ефективна, още през тази година изрядните шофьори на пътя трябваше да имат чувствителни облекчения Защото още отпреди година ги баламосваха с тази система, оправдавайки драстичното повишение на цените на Гражданска отговорност. Нищо подобно не случи.. Според обявените намерения следващата година ще бъде базова за изчисляването на коефициента, с който през 2021-а застраховката ще поскъпва или поевтинява в зависимост от това дали шофьорът има нарушения. Някой вярва ли?", "date": "2019.11.24", "title": "Изплюха камъчето - Гражданска отговорност се вдига"}
{"url": "https://standartnews.com/sport/kristofersen-bi-na-slalom-sled-22-mesetsa-407519.html", "text": "Сушата в слалома за норвежката звезда Хенрик Кристоферсен свърши. Той спечели слалома в Леви, който бе първи за световната купа за новия сезон. За Принца на Викингите това бе първи успех в дисциплината от януари 2018-а, когато победи на слалома в Кицбюел. Днес в Леви той спечели 19-ата си победа за СК. До нея обаче той мина през много драма. Цялото състезание премина при мъгла и силен снеговалеж, което затрудни много всички участници. В първия манш Кристоферсен бе четвърти, на 0,68 сек от лидера Клеман Ноел (Фр). Втори бе Дейв Райдинг (Вбр), а трети Рамон Ценхойзерн (Швейц). Българското участие в Леви за първи път от 2009-а година бе от двама алпийци. Звездата ни Алберт Попов бе с 21-и номер, а вторият ни по сила слаломист Камен Златков бе с 45-и. Попов рискува максимално в стръмното, но на по-равните участъци загуби над секунда. Вкрайна сметка това се оказа фатално за класирането му във втория манш. Той остана 34-и само на 0,17 сек от последното място даващо право на участие във втория манш. Златков пък пропусна врата в средата на първия манш и не завърши. Във финалното спускане много силно кара младия швед Кристофер Якобсен, който от 21-о място в първия зае шесто място на финала. В отсъствието на отказалия се през лятото хегемон в последните 8 години Марсел Хиршер норвежката звезда Кристоферсен направи добър втори манш. Той кара силно в стръмните пасажи от \"Леви Блек\" и оглави класирането. Стартиралите след него не успяха да го победят. Лидерът Ноел остана втори само на 0,09 сек от Кристоферсен, а седмия от първия манш Даниел Юл (Швейц) зае третото място. Спечелилият гигантския слалом на старта на сезона в Зьолден през октомври Алекси Пентюро (Фр) остана след Алберт и не кара във втория манш. В класирането за купата в слалома води Кристоферсен със 100 т, пред Ноел  - 80 и Юл - 60. За големия кристален глобус Кристоферсен води със 113 т, пред Пентюро - 100, Матю Фавр (Фр) - 80 и Юл - 80. Идната седмица мъжете ще карат спускане и Супер-Г в Лейк Луис (Кан), а дамите гигантски слалом и слалом в Килингтън (САЩ).", "date": "2019.11.24", "title": "Кристоферсен би на слалом след 22 месеца"}
{"url": "https://standartnews.com/sport/kamburov-veche-s-226-gola-v-elita-407531.html", "text": "Нападателят Мартин Камбуров вече стигна кота 226. Той се разписа в своя мач №400 в елита ни. С неговото попадение в 56-ата и два на Конте (78, 88), Берое победи с 3:0, като гост Дунав в мач от 17-ия кръг на efbet Лига. Воденият от Димитър Димитров тим на Берое се върна на победния път и събра актив от 24 точки на 7-то място. Дунав загуби за девети път през сезона и остава с актив от 16 точки на 11-та позиция.", "date": "2019.11.24", "title": "Камбуров вече с 226 гола в елита"}
{"url": "https://standartnews.com/regionalni/maneva-ima-rezerven-vodoiztochnik-v-pernishko-407529.html", "text": "Нямам съмнение, че режимът в Перник е в резултат от лошо управление на водите. Това значи безхаберие на институциите, липса на контрол, ниска квалификация на работниците и партийна намеса за кадрите, заяви бившата министърка на екология Евдокия Манева. Тя цитира данни, че средногодишно всеки българин разполага с 9000 куб м метра вода, което количество граждани на много европейски държави нямат. В Перник са мълчали за проблема от бившата кметица, общинския съвет, опозицията, областния управител до басейнова дерекцзия и регионалното министерство, каза Манева. Според нея прекият виновник е местното ВиК, но друг абсурд е, че 6 министерства отговарят за проблемите с водите. Сигурна съм, че има резервен водоизтоник в региона, каза още Манева.", "date": "2019.11.24", "title": "Манева: Има резервен  водоизточник в Пернишко"}
{"url": "https://standartnews.com/sport/nadal-izvede-ispaniya-do-trofeya-v-kupa-deyvis-407545.html", "text": "Испания спечели първото издание на новия формат в отборния турнир за Купа „Дейвис“. На финала в Мадрид домакините победиха с 2:0 Канада и по този начин спечелиха надпреварата за шести път в историята си. \r\nВ първия мач на единично Роберто Баутиста Агут надви с 2:0 сета Феликс-Оже Алиасим. Успехът на домакините донесе Рафаел Надал, който във втория сблъсък също записа успех в два сета – 6:3, 7:6 (7) над Денис Шаповалов след близо два часа игра. \r\nЗа Рафа това беше 32-ра последователна победа в турнира. Испанецът изпраща една от най-силните си години, като освен завръщането на върха на ранглистата се поздрави с титлите от „Ролан Гарос“ и US Open.  За Надал това беше 8-ма победа през седмицата (на единично и двойки). Във всичките си срещи в Мадрид световният №1 не беше пробит нито веднъж! \r\n„Това беше невероятна седмица. Нямаше как да завърша сезона по по-добър начин. Подкрепата на публиката се оказа ключова“, каза Матадора секунди след последната точка в мача.", "date": "2019.11.24", "title": "Надал изведе Испания до трофея в Купа \"Дейвис\""}
{"url": "https://standartnews.com/regionalni/tezhka-katastrofa-s-velosipedist-na-ptya-trgovishche-veliki-preslav-407540.html", "text": "Временно е затворен за движение участък от пътя Търговище - Велики Преслав заради тежка катастрофа с велосипедист. Пътният инцидент е станал в близост до търговищкото село Руец, съобщават от Областната дирекция /ОД/ на МВР в Търговище. Осигурен е обходен маршрут. Сигналът за инцидента е получен на тел. 112 в 18,39 ч. Извършва се оглед на местопроизшествието. На пътуващите в посока Търговище се предлага обходен маршрут през селата: Певец - Дългач - Надарево - Острец - Ловец - Васил Левски. Движението се регулира от екипи на сектор \"Пътна полиция\" и на Районното полицейско управление в Търговище. От полицията апелират към водачите да шофират с повишено внимание и със съобразена с пътната настилка и метеорологичните условия скорост.", "date": "2019.11.24", "title": "Тежка катастрофа затвори пътя Търговище - Велики Преслав"}
{"url": "https://standartnews.com/svyat/nay-kratkite-i-nay-dlgite-byudzhetni-poleti-407530.html", "text": "Преди време  Rуаnаіr пycнa eдин oт нaй-ĸъcитe cи пoлeти. Πo тoзи cлyчaй oт Тhе Іndереndеnt пpeдcтaвиxa ĸлacaция нa нaй-ĸpaтĸитe и нaй-дългитe пътyвaния, пpeдлaгaни oт лидepитe cpeд бюджeтни aвиoĸoмпaнии в Eвpoпa. Haй-ĸpaтĸият пoлeт пpи ниcĸoтapифния aвиoбизнec e нa ЕаѕуЈеt, ĸoйтo ce извъpшвa двa пъти ceдмичнo и cвъpзвa лeтищeтo в Бeлфacт c ocтpoв Maн. Paзcтoяниeтo e caмo 199 ĸилoмeтpa, ĸoeтo oтнeмa oĸoлo 20 минyти. Rуаnаіr зaeмa втopo мяcтo c линиятa cи нa paзcтoяниe oт близo 142 ĸилoмeтpa пpeз зaпaднoтo Cpeдизeмнoмopиe oт Maлaгa в Иcпaния дo Teтyaн в Mapoĸo. Πoлeтът нa еаѕуЈеt oт ocтpoв Maн дo Ливъpпyл e caмo c няĸoлĸo ĸилoмeтpa пo-дълъг, a мapшpyтът им Бeлфacт-Глaзгoy e чeтвъpти. Πeтoтo мяcтo зaeмa дpyг cpeдизeмнoмopcĸи пoлeт нa Rуаnаіr oт Maлтa дo Kaтaния в Cицилия. Πoчти вcичĸи oт ocтaнaлитe 5 мecтa ca в Иpлaндcĸo мope. Caмo мapшpyтът Гeтyиĸ-Джъpcи нa еаѕуЈеt ce oтпpaвя нa юг. Taĸa или инaчe нaй-дългият пoлeт e нa Rуаnаіr - oт Cтoĸxoлм дo Гpaн Kapaния - 4230 ĸилoмeтpa. Caмoлeтът, c ĸoйтo ce минaвa мapшpyтa, e Воеіng 727-800 и минaвa нaд Дaния, ceвepния ĸpaй нa Гepмaния, Xoлaндия, Бeлгия, Ceвepнa Фpaнция, ceвepнaтa иcпaнcĸa ĸoнтинeнтaлнa чacт и Πopтyгaлия, ĸaтo вpeмeтpaeнeтo нa пoлeтa e 5 чaca и 50 минyти.", "date": "2019.11.24", "title": "Най-кратките и най-дългите бюджетни полети"}
{"url": "https://standartnews.com/svyat/izdkhnaliya-pilot-na-aerofrot-bil-zdrav-407525.html", "text": "Вторият пилот на самолет на Аерофлот, изпълняващ полет от Москва до Анапа, на когото му е прилоша по време на полета и почина при аварийно кацане в Ростов на Дон, е бил допуснат на работа след преглед от медицинските служби. Това съобщи руския авиопревозвач, цитиран от ТАСС. След приземянаването на машината, той веднага е получил медицинска помощ, но е издъхнал. Никой от пасажирите и членовете на екипажа не е пострадал при аварийното кацане. РИА Новости твърди, че през декември 2018 година, а после и през май 2019-та пилотът е минал през цялостна проверка от медицинска експертна комисия, резултатите са, че е здрав и може да лети. Агенцията припомня, че към пилотите от гражданската авиация, Русия прилага едни от най-строгите изисквания в света.  ", "date": "2019.11.24", "title": "Издъхналият пилот на  Аерофрот бил здрав"}
{"url": "https://standartnews.com/sport/levski-mina-i-prez-tsarsko-selo-407544.html", "text": "Футболистите на Левски победиха като домакин новака Царско село с 2:0 в среща от 17-ия кръг на efbet Лига. Головете за победителите вкараха Найджъл Роберта (27) и Станислав Иванов (39). С успеха \"сините\" се изкачиха на второто място в класирането на елита с 38 точки. Лидер е Лудогорец с 45.", "date": "2019.11.24", "title": "Левски мина и през Царско село"}
{"url": "https://standartnews.com/svyat/91-godishna-senzatsiya-v-sotsialnite-mrezhi-407520.html", "text": "91-годишната  Хелън Рут ван Уинкъл от щата Кентъки благодарение на обикновен телефон с камера и достъп до интернет, тя е една от най-големите Инстаграм звезди, следвана от почти 4 млн. души. Освен това работи с 2 козметични марки, които използват услугите ѝ на инфлуенсър, представящ продуктите им, и е лице на марката дрехи \"Dimepiece LA\". Нещо повече, за Хелън знаят дори и холивудските имена, които споделят, че искрено ѝ се възхищават и се забавляват с работата ѝ. Всяка една от снимките, които споделя в акаунта си, се превръща в тотален хит сред последователите ѝ. Тя дава чисто нов смисъл на израза \"втора младост\" и нагледно доказва, че възрастта е просто цифра, особено когато имаш млад дух и чувство за самоирония. На изображенията тя често носи дрехи, които обичайно биха присъствали единствено в гардероба на тийнейджърките, също така слага тежък и ярък грим, а и неведнъж демонстрира закачливо и бунтарско поведение. Славата я връхлита съвсем случайно. Един ден нейната 17-годишна праправнучка я вижда облечена в къси дънкови панталони над коляното и шарена тениска. \" \", съветва днес Хелън Уинкъл.", "date": "2019.11.24", "title": "91-годишна сензация в социалните мрежи"}
