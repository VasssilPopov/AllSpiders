{"url": "https://www.standartnews.com/regionalni/otkrivat-pametnik-na-myastoto-na-staroto-evreysko-grobishche-379826.html", "text": "По инициатива на Арт движение Кръг и Община Кърджали в края на 8-те дни от празника Ханука, ще бъде официално открит двуметров паметник на мястото на някогашното еврейско гробище в Кърджали. В средата на 20-те години на миналия век тогавашното кметство предоставя на еврейската община отделен сектор в старото градско гробище, което се намира на едно възвишение над днешния стадион в парк „Простор“. Мястото се ползва до 1949 г., когато последните местни евреи емигрират в Израел, и е закрито през 70-те години по свидетелства на старите кърджалийци. Художественият проект за паметника е на Арт движение Кръг, а реализацията е дарителски акт от председателя на Инициатива „Обща памет“ в Кърджали Красимир Димитров и арх. Иван Хърлев от Асеновград. За официалното откриване на 9 декември  ще пристигне официална делегацията от ОЕБ „Шалом“, в която ще вземат участие и лидерите на регионалните еврейски организации от Пловдив и Стара Загора.", "date": "2018.12.03", "title": "Откриват паметник на мястото на старото еврейско гробище"}
{"url": "https://www.standartnews.com/biznes/vrbakova-ne-se-otkazva-ot-sdelkata-za-chez-379819.html", "text": "„Инерком“ работи за финализиране на сделката за придобиване на активите на ЧЕЗ, съобщиха в писмо до медиите от компанията на Гинка Върбакова. Оттам допълват и, че имат валиден договор с ЧЕЗ: „Инерком“ полага всички необходими усилия за изпълнение на отлагателните условия по договора-получаване на регулаторно разрешение и е в очакване на одобрението му  пише в писмото. Комисията за защита на конкуренцията (КЗК) забрани на „Инерком“ да придобие българския бизнес на ЧЕЗ, а от компанията обжалваха. Крайният срок за превеждането на парите по сделката беше в петък, 30 ноември. На 1 декември от централата на електроразпределителната компания в Прага съобщиха, че българската фирма не е извършила плащането. Компанията на Върбакова обаче имала подкрепата на „глобални инвестиционни банки“, за да завърши сделката. Или поне това се твърди в писмото ѝ до медиите: „Сделката между ЧЕЗ и „Инерком“ следва законовите изисквания, компетентни да се произнасят са само определените по закон български институции. „Инерком“ има подкрепата на глобални инвестиционни банки за финализиране на сделката.“ Писмото вероятно е провокирано и от съобщение от централата на ЧЕЗ в Прага, че дружеството започва преговори със следващия кандидат за бизнеса си в България. „ЧЕЗ възнамерява да започне паралелни преговори с India Power - следващият класиран кандидат, който вече потвърди своя интерес към закупуването на българските активи на ЧЕЗ”, съобщава сайтът  , позовавайки се на писмен отговор от чешкото дружество. Въпреки липсващото плащане от страна на „Инерком“ обаче, от ЧЕЗ оставят вратата за финализиране на сделката с българската фирма отворена: Въпреки че изискванията все още не са изпълнени, споразумението за покупката на българските активи, сключено с „Инерком”, остава в сила”, добавят от ЧЕЗ. От чешката компания отдавна заговориха за план „Б” при евентуален провал на преговорите с фирмата на Върбакова. През ноември миналата година чешкият вестник Hospodarske Noviny написа, че India Power, в консорциум с българската Future Energy, е вторият кандидат за покупката на ЧЕЗ. Българо-индийският консорциум всъщност предложил повече пари от „Инерком“. В консорциума влизат Future Energy от българска страна, където съдружници са Валентин Христов и фирмата му „Аксис 7“, а от индийска – India Power. През декември м.г. обаче Future Energy губи лиценза си на енергиен търговец, защото не успява да изпълни договорни задължения, пише Economic.bg. И припомня, че офертите на „Инерком“ и на Future Energy/India Power са били близки. Консорциумът е предложил 355 млн. евро, но срокът за изплащане е бил пет години, което според консултантите на ЧЕЗ ще свали цената на активите до 317-333 млн. евро. В същото време офертата на „Инерком“ е била на стойност от 342 млн. евро като по план сумата ще трябва да бъде платена по-бързо, което в крайна сметка тогава е натежало при избора.", "date": "2018.12.03", "title": "Гинка не се отказва от сделката за ЧЕЗ"}
{"url": "https://www.standartnews.com/svyat/radev-shche-predstavi-blgarskata-pozitsiya-po-klimata-379758.html", "text": "Президентът Румен Радев ще представи днес позицията на България пред участниците в Конференцията на страните по Рамковата конвенция на ООН за изменението на климата (COP24) в полския град Катовице. Участието на българския държавен глава в глобалния форум е по покана на генералния секретар на ООН Антониу Гутериш и президента на Полша Анджей Дуда. Конференцията на страните по Рамковата конвенция на ООН за изменението на климата е висшият орган на Конвенцията и се свиква в края на всяка календарна година. Вчера ООН призова за много по-решителни действия за борба с климатичните промени. Това стана на първия ден от Конференцията. Последиците от липсата на регулации за климата \"никога не са били толкова тежки\" и международната общност трябва \"да направи много повече\", за да се бори с тях, призова в комюнике Патрисия Еспиноса, изпълнителният секретар на Рамковата конвенция на ООН за изменението на климата. Тя отбеляза, че \"тази година се очаква да бъде една от четирите най-горещи, регистрирани някога. Концентрациите на парникови газове в атмосферата са на рекордно равнище и емисиите продължават да се увеличават.\" Климатичните промени (вече) засягат \"общности на цялата планета\" и \"жертвите, разрушенията, страданията\", които те причиняват, \"правят нашата работа още по-спешна\", подчерта Еспиноса. Делегации от около 200 държави ще се опитат да договорят в Катовице детайлите около практическото прилагане на Парижкото споразумение за климата.", "date": "2018.12.03", "title": "Радев ще представи българската позиция по климата"}
{"url": "https://www.standartnews.com/sport/luka-modrich-specheli-zlatnata-topka-379843.html", "text": "Хърватската звезда Лука Модрич е новият носител на \"Златната топка\". Това стана ясно преди малко в Париж, където \"Франс Футбол\" награди най-добрите футболисти в света за 2018 година. Модрич остави зад себе си в призовата тройка миналогодишния победител Кристиано Роналдо и световния шампион Антоан Гризман. Бившият френски национал Давид Жинола бе този, който обяви Модрич за победител. От своя страна хърватинът излезе със скромна походка и вдигна наградата над главата си. С избора на халфа на Реал Мадрид се слага край на 10-годишната доминация на Роналдо и Лионел Меси. Двамата бяха неизменни победители за \"Златната топка\" от 2008 година насам. Любопитно е, че близо четири часа по-рано италианският журналист Танкреди Палмери публикува в своя \"Туитър\" верния вариант на класирането в анкетата от 19-о до първо място. Малко след това подреждането излезе и на страницата на мадридския вестник \"АС\", откъдето също обявиха Модрич за носител на най-ценния индивидуален приз във футбола.", "date": "2018.12.03", "title": "Лука Модрич спечели Златната топка"}
{"url": "https://www.standartnews.com/svyat/vtori-referendum-za-brekzit-379839.html", "text": "на идеята за  за  , сред които депутати от всички британски политически партии, връчиха петиция с над един милион подписа на Даунинг стрийт 10 - резиденцията на британския премиер, предаде Франс прес. \r\n\"Искаме да сме сигурни, че британците ще имат думата по вариантите, които им се представят сега\", заяви депутатката Джъстин Грийнинг от Консервативната партия. Тя заедно с лидера на Либералните демократи Винс Кейбъл, съпредседателката на Зелена партия на Англия и Уелс Керълайн Лукас и депутата лейбърист Чука Умуна предадоха петицията за организирането на втори референдум за  . \r\nКонсервативната партия изключва варианта за втори референдум, а британският премиер Тереза Мей защитава \"със зъби и нокти\" споразумението за Брекзит, договаряно в продължение на месеци с ЕС, отбелязва АФП. На 11 декември текстът на  ще бъде представен в британския парламент за гласуване, но той е критикуван и от привърженици на Брекзит, и от еврофили.Кампанията за втори референдум обедини през последните месеци привърженици на десницата и на левицата. \r\nНяколко стотици противници на  се събраха на протест днес пред  . Те заявиха, че са дошли заради децата и внуците си и че е несправедливо младите британци да бъдат лишавани от възможностите, които им предлага  . По същото време близо до парламента евроскептици от групата \"Напускане означава напускане\" (Leave means Leave) също протестираха. \"Депутатите трябва да чуят гласовете на 17,5 милиона души, които гласуваха за напускане на ЕС\", каза представител на движението, според когото управляващите се опитват да \"продадат\" на британците  , който не е истински.", "date": "2018.12.03", "title": "Втори референдум за Брекзит?"}
{"url": "https://www.standartnews.com/svyat/rusnak-kanadets-i-amerikanka-izletyakha-ss-syuz-ms-11-379813.html", "text": "Руският космически кораб \"Съюз МС-11\" стартира успешно с трима космонавти на борда, след като бе изстрелян от космодрума в Байконур. Ракетата-носител \"Союз-ФГ\" не претърпя инциденти, за разлика от октомври, когато помощните ускорители се откачиха и доведоха до прекратяване на мисията. Да видят излитането дойдоха много западни журналисти, както и зам.-шефът на НАСА  Бил Херстенмайер.  Руският космонавт Олег Кононенко, канадският астронавт Давид Сен-Жак и американската астронавтка Ан Шарлок Маклейн трябваше да излетят около 20 декември, но стартът бе насрочен по-рано. Една от причините за това е мисията на руснака Кононенко, който трябва да разследва възможния саботаж на руската космическа капсула \"Съюз МС-09\", която се сдоби с мистериозна малка дупка в корпуса си от вътрешния край. Koнoнeнĸo, зaeднo c нaмиpaщия ce нa MKC Cepeгeй Πpoĸoпиeв, тpябвa дa излязaт в oтĸpития ĸocмoc и дa изcлeдвaт външнaтa пoвъpxнocт нa ĸopaбa \"Cъюз MC-09\". Kocмoнaвтитe чacтичнo щe paзглoбят зaщитaтa oт мeтeopи и вaĸyyмнaтa тoплoизoлaция, зa дa мoгaт дa видят oтвepcтиeтo oтвън и да установят със сигурност дали то е направено умишлено от вътре.  ", "date": "2018.12.03", "title": "Руснак, канадец и американка излетяха със \"Съюз МС-11\""}
{"url": "https://www.standartnews.com/biznes/zhilishchna-sgrada-s-top-kachestvo-navliza-na-pazara-379781.html", "text": "Отиващата си вече 2018 г. беше динамична за пазара на имоти в София и премина при пореден огромен интерес на купувачите към жилища. Тя бе също и година на стабилизация на имотния пазар в българската столица. До голяма степен това се дължи на навлизащите на пазара нови, усъвършенствани и красиви жилищни сгради, които приятно изненадват потребителите. Сред новите бижута на София е и сградата с подходящото име „Хера Хоум“, разположена в един от най-търсените и предпочитани райони на столицата. Идеалната локация, бързият достъп до центъра, благодарение на метрото, с възможност за лесен достъп до Околовръстния път, а оттам и до всички квартали на София, „Хера Хоум“ е „апетитна хапка“ за инвестиращите в жилищни имоти. Инвеститор в сградата е Витоша билд 2017 ЕООД, а строител Урбан Груп ЕООД – фирми с отлично реноме. На крачки е огромният и много популярен мол „Парадайс център“, има купища супермаркети за капризния купувач, спирки на автобус, тролейбус и трамвай, както и удобната и красива като вид метростанция „Витоша“. За загрижени родители на деца и болни, наблизо са Сити Клиник и Вита. И пак за радост на децата, чиито викове ще огласят квартала, на метри е Зоологическата градина на София. В нашия забързан и претрупан със стрес живот хората се оглеждат за жилища, които ще им осигурят, тишина, уют и комфорт. В това отношение „Хера Хоум“ остава скрита от шума на мегаполиса. Апартаментите й от юг са с директна визия към Витоша, а все пак ги има й гледките към все по-разкрасяващата се столица. Какво е една сграда без дизайна и архитектурата си? Има ли в 21-ви век ограничения за майсторите на планирането и чертежите, за тези, които дават вида и облика на бъдещия дом на купувачите. „Хера Хоум“ е проектирана с голямо внимание към детайлите за създаване на максимално удобство на обитателите. И за да бъде строежът на високо европейско и световно ниво, са вложени вискокачествени материали и системи в изграждането й. това, признават специалисти, е от особено значение за постигането на висок стандарт на живот при ниски режийни разходи. Архитектурният облик на сградата се отличава с ясно изразени обеми, внимание към детайла, използване на съвременни висококачествени фасадни материали, топлоизолация с много нисък коефициент на топлопроводимост. Използвани са реномирани фасадни системи със съответните паро-, топло- и хидроизолации. Заложените фасадни решения, включително и дограмата са със стандарт значително над съответните нормативни изисквания. Сградата има 45 апартамента с луксозни общи части и голяма височина на таваните създаващи усещане за светлина и уют в дома. Всяко отделно жилище е предвидено да е с шумоизолация и топлоизолация в подовия пакет за постигане на максимален комфорт на обитаването. В сутерена на сградата има осигурени 38 паркоместа, както и 18 гаражни клетки на партерният етаж. Към всеки апартамент има предвидена отделна тераса. 24-часовият контрол на достъпа и професионалното управление и поддръжка на двора и общите части на сградата са гаранция за спокойствието и задоволяване на естетичните потребности на бъдещите жители. Апартаментите се предават на шпакловка и замазка, положена шумоизолация, монитарана немска ПВЦ дограма висок клас с троен стъклопакет, монтирани входни врати , пълно окабеляване, домофонна система, изградена тръбна разводка, подготвени места за външни тела на климатици и термопомпи, както и изградени тръбни пътища в помещенията на апартаментите, терасите ще са с ажурни парапети и с подова настилка. И отново за имотния пазар… Като извод за изминалата година може да се каже, твърдят брокери, че жилищният пазар в София е най-вече за добре обмислени, проектирани и ценообразувани проекти. В този смисъл пазарът е подчинен на новото строителство. То генерира постоянен интерес и поддържа постоянни нива на продажбите почти без изменения през цялата година.", "date": "2018.12.03", "title": "Жилищна сграда с топ качество навлиза на пазара"}
{"url": "https://www.standartnews.com/sport/beroe-s-shesta-pobeda-v-adriaticheskata-liga-379764.html", "text": "Баскетлболистките на Берое (Стара Загора) постигнаха шеста поредна победа от началото на сезона в Адриатическата лига. Българският тим се наложи над гостуващия Цинкарна Целе (Словения) със 79:74 (23:29, 19:9, 15:22, 22:14) в среща от седмия кръг. Възпитаничките на Татяна Гатева са начело в класирането с 13 точки след шест победи и една загуба, а за Цинкарна това бе първо поражение след четири поредни успеха. Тимът е трети с 9 точки, а на второ място е Цървена звезда (Сърбия) с 10 т. Двата тима изиграха равностоен мач, които се реши в последните две минути. Гостенките започнаха силно мача и поведоха с 29:19 т. Българките отговориха със серия от 11 безответни точки в началото на втората част и стигнаха до обрат - 36:31. На почивката Берое имаше аванс от 42:38. Баскетболистките на Цинкарна играха по-добре в третата четвърт и отново поведоха - 53:46, а след 30 минути имаха преднина от 60:57 т. Българките направиха серия от 15:5 т. и взеха аванс от 72:65 т. в началните минути на последната част, но с три поредни тройки съперничките им отново поведоха - 74:72. Домакините отговориха с тройка на Снежана Алексич и с кош на Бриана Люис за 77:74 57 секунди преди сирената. До края Алексич реализира и два наказателни удара. За Берое се отличи Ана Почек, която направи „дабъл-дабъл“ - 19 точки и 14 борби, а освен това добави 7 асистенции. Бриана Люис се отчете със 17 точки, Снежана Алексич вкара 16, с 14 точки завърши Виолина Кочева. За Цинкарна Целе Ранджи Бесар бе най-резултатна с 23 точки, а 22 вкара Зала Фришковец.  В следващия си мач на 19 декември „Берое“ е домакин на „Цървена звезда“.", "date": "2018.12.03", "title": "Берое с шеста победа в Адриатическата лига"}
{"url": "https://www.standartnews.com/biznes/telenor-puska-praznichni-paketi-ot-uslugi-za-biznes-klienti-379783.html", "text": "Теленор предлага празнични пакети от бизнес услуги и аксесоари с общи изгодни месечни цени на своите корпоративни клиенти, съобщават от мобилния оператор. За удобство по време на празничните пътешествия Теленор предлага на обща пакетна цена от само 17,99 лв. на месец двугодишен договор за абонаментния план Интернет+ 16,99 и лизинг за рутер за wi-fi интернет в автомобил Huawei E8377 4G CarFi за същия срок. С празничния пакет с обща цена от 28,98 лв. на месец, бизнес клиентите на Теленор могат да сключат двугодишни договори за абонаментния план Интернет+ 16.99 и за лизинг на стартов пакет за интелигентно управление на дома D-Link Smart Home за същия период, като ще получат и подарък - 16 GB SD-карта памет. Абонаментният план Интернет+ 16.99 предлага 25 000 MB за национален мобилен интернет на максимална скорост и 2800 МВ за мобилен интернет на максимална скорост в роуминг в Зона ЕС на месец. Предложенията са валидни за настоящи и нови клиенти на Теленор до 31 януари 2019 г. или до изчерпване на количествата от съответните модели смартфони, устройства и аксесоари. Повече информация за това и за други предложения на Теленор е налична от търговските представители на Теленор, на официалната интернет страница на компанията www.telenor.bg, чрез обаждане до кратък номер 123 и в магазините на оператора и официалните партньори.", "date": "2018.12.03", "title": "Теленор пуска празнични пакети от услуги за бизнес клиенти"}
{"url": "https://www.standartnews.com/sport/shifrin-specheli-i-supergigantski-slalom-379766.html", "text": "Носителката на Световната купа по ски алпийски дисциплини за последните два сезона Микаела Шифрин (САЩ) спечели първия супергигантски слалом за новия сезон. 23-годишната американка триумфира в канадския зимен център Лейк Луис и записа първа победа в кариерата си в тази дисциплина. Шифрин премина трасето в Лейк Луис за 1:19.41 минути, като завърши със 77 стотни пред втората Рагнхилд Мовинкел. Трета на подиума се качи Виктория Ребенсбург, която изостана на 83 стотни. В топ 10 попаднаха още Рамона Зибенхофер, Валери Грение, Роман Мирадоли, Ана Файт, Лара Гут, Щефани Вение и Илка Щухец. \r\nЗа Шифрин това беше 46-а победа за СК от 138 старта (35 слалом, 6 гигантски слалом, 1 алпийска комбинация, 1 паралелен слалом, Сити ивент, 1 спускане и 1 Супер-Г). Тя стана също така едва седмата жена с победи и в петте дисциплини в алпийските ски - спускане , Супер-Г, гигантски слалом, слалом и комбинация след  Пернила Виберг, Яница Костелич, Петра Кронбергер, Аня Першон, Линдзи Вон и Тина Мазе. Отделно Микаела има успехи и с новите стартове, каквито са Паралелен слалом и Сити ивент, като по този показател вече е №1 при дамите. Американката води убедително за Световната купа с 489 т, пред Мишел Гизин (Швейц) - 251 т и Никол Шмидхофер (Ав) - 224 т. Този уикенд дамите са в Санкт Мориц, където има Супер-Г и паралелен слалом.", "date": "2018.12.03", "title": "Шифрин спечели и супергигантски слалом"}
{"url": "https://www.standartnews.com/biznes/finlandiya-s-10-pti-poveche-banki-no-s-10-000-po-malko-personal-379818.html", "text": "Бългapия e cpeд cтpaнитe в Eвpoпeйcĸия cъюз (EC) c нaй-мaлĸo нa бpoй бaнĸи, нo cъc знaчитeлнo пo-гoлям пepcoнaл в cpaвнeниe c peдицa дpyги дъpжaви члeнĸи. У нac ĸъм 31 дeĸeмвpи 2017 гoдинa дeйнocт paзвивaт 27 тaĸивa, a пo-мaлĸo имa в Maлтa (oбщo 25), Cлoвeния (oбщo 18) и Cлoвaĸия (oбщo 26). Bъв вcичĸи тeзи финaнcoви инcтитyции зaeтитe ca 30 070 дyши, ĸaтo пo бpoй нa cлyжитeлитe в ceĸтopa Бългapия изпpeвapвa cтpaни, ĸaтo финaнcoвият цeнтъp нa Eвpoпa Люĸceмбypг, Иpлaндия, Финлaндия и Kипъp. Toвa пoĸaзвaт дaнни нa Eвpoпeйcĸaтa бaнĸoвa фeдepaция (ЕВF) ĸъм ĸpaя нa минaлaтa гoдинa, пише Money.bg. Kaзaнo пo дpyг нaчин в Люĸceмбypг бaнĸитe ca 141 или пeт пъти пoвeчe oт тeзи в Бългapия. Зaeтитe в ceĸтopa oбaчe ca c близo 4000 дyши пo-мaлĸo, oтĸoлĸoтo тeзи в нaшaтa cтpaнa. B cpaвнeниe c Финлaндия paзлиĸaтa e пo-дpacтичнa. Taм бpoят нa бaнĸитe e 267 или пoчти 10 пъти пoвeчe oт бългapcĸитe. Зaeтитe oбaчe ca c пoчти 9000 дyши пo-мaлĸo, oтĸoлĸoтo y нac - 20 999. Oбщo финaнcoвитe инcтитyции в EC ca 6250, a oбщo зaeтитe ca нaд 2,7 милиoнa дyши. He e изнeнaдвaщo, чe нaй-гoлям e бpoят нa тeзи в иĸoнoмиĸa нoмep 1 нa Cтapия ĸoнтинeнт. B Гepмaния бaнĸитe ca 1632, a cлyжитeлитe им ca пoвeчe oт 619 xиляди дyши. Toвa oзнaчaвa, чe 26,1% oт тeзи в EC ca c дeйнocт в cтpaнaтa, ĸaĸтo и 22,6% oт вcичĸи зaeти в ceĸтopa в cъюзa. Πo aĸтиви oбaчe Фpaнция и Beлиĸoбpитaния изпpeвapвaт Гepмaния, ĸaтo 422 финaнcoви инcтитyции в пъpвaтa дъpжaт aĸтиви oт 8,4 тpилиoнa eвpo, a 370 бaнĸи нa Ocтpoвa yпpaвлявaт тaĸивa oт 8,9 тpилиoнa eвpo. Toвa пpaви cъoтвeтнo 19,7% и 21% oт oбщитe aĸтиви в EC, ĸoитo ce изчиcлявaт нa 42,8 тpилиoнa eвpo. Зa cpaвнeниe тeзи в нaй-гoлямaтa иĸoнoмиĸa възлизaт нa 7,7 тpилиoнa eвpo. Дaннитe пoĸaзвaт, чe ĸъм ĸpaя нa 2017 гoдинa бългapcĸитe бaнĸи имaт aĸтиви oт oбщo 53,2 милиapдa eвpo, ĸaтo дeпoзититe ca в paзмep нa 38,8 милиapдa eвpo, a ĸpeдититe - 35,4 милиapдa eвpo. Πo-мaлĸo aĸтиви yпpaвлявaт бaнĸитe в Ecтoния - 25,4 милиapдa eвpo, Литвa - 28,5 милиapдa eвpo, Maлтa - 48 милиapдa eвpo и Cлoвeния - 40,4 милиapдa eвpo. Извън Eвpoзoнaтa нaй-мнoгo aĸтивни бaнĸи имa в Πoлшa - 645, ĸaтo тe yпpaвлявaт aĸтиви зa 444,8 милиapдa eвpo. Teзи в Дaния ca нaд 6 пъти пo-мaлĸo, нo финaнcoвитe инcтитyции тaм имaт нaй-гoлeми aĸтиви - мaлĸo нaд 1 тpилиoн eвpo. ", "date": "2018.12.03", "title": "Финландия с 10 пъти повече банки, но с 10 000 по-малко персонал"}
{"url": "https://www.standartnews.com/svyat/shvartseneger-nareche-donald-trmp-lud-379829.html", "text": "Актьорът и екоактивист   заяви, че  все още са в  споразумение за борба с глобалното затопляне въпреки решението на федералното правителство да изтегли страната от споразумението, предаде Асошиейтед прес. \r\n\"Америка е повече от само Вашингтон или един лидер\", заяви бившият губернатор на Калифорния пред лидерите, събрали се за в климатичната конференция в полския град  . \r\nШварценегер нарече президента  \"мешуге\" - \"луд\" на идиш, за решението му да се изтегли от  и настоя, че документът от 2015 г. има широка подкрепа на местно и щатско равнище в САЩ. \r\nНа следващата среща за климата догодина \"доведете тези местни лидери тук, за да участват в голяма конференция като тази, за да могат да разговарят пряко с вас. Ако направите това, аз Ви обещавам: ще се върна! (I'll be back)\", каза  пред делегатите. Известният британски естественик и популярен тв водещ сър  заяви, че човешката цивилизация може да се разпадне, ако световната общност не вземе мерки за ограничаване на климатичните промени. \r\n\"В момента сме изправени пред създадено от човека бедствие с глобални измерения, най-голямата заплаха за нас от хилядолетия. Ако не вземем мерки, разпадането на цивилизациите ни и измирането на голяма част от природния свят се задават на хоризонта\", добави 92-годишният  . \r\nПолският президент   заяви, че страната му, която е енергийно зависима от въглищата, не възнамерява да се откаже изцяло от това изкопаемо гориво, с което разполага в големи количества. \r\n\"Няма планове да се откажем изцяло от въглищата\", а запасите на  ще стигнат за още 200 години, каза  . \r\nВъглищата са \"стратегическото изкопаемо гориво\" на Полша, което гарантира енергийната й сигурност и суверенитет и \"ще е трудно да не го ползваме\", заяви Дуда.", "date": "2018.12.03", "title": "Шварценегер нарече Доналд Тръмп „луд“"}
{"url": "https://www.standartnews.com/regionalni/kmett-na-svilengradgradt-ni-e-pioner-v-zelenite-ekoktove-379755.html", "text": "От многото казина и игрални зали в хазната на Свиленград не влиза и една стотинка, казва кметът Георги Манолов - Г-н Манолов, отскоро община Свиленград разполага с общ устройствен план за цялата територия – общинския център плюс 22-те села. Какви предимства дава наличието на този основополагащ документ за стратегическо развитие на общината и всички, които ползват нейните услуги? - Осъществяването на идеята за общ устройствен план на цялата община не е самоцел, а необходимост, без която не е възможно планирането, инвестирането и развитието на местната територия в един дългосрочен 20-годишен период. Тази визия за бъдещето определя къде какво ще се строи, какво се допуска да се разполага, къде е подземната инфраструктура, кои са границите на населениете места, кои са териториите със специално или смесено предназначение и т.н. Наличето на този план улеснява значително планирането и изграждането на нови благоустройствени обекти. Сега и хората, и юридическите лица могат да осъществяват инвестиционните си намерения  без дълги процедури, без притеснения, че ще изпуснат някакви срокове. ОУП дава и законодателна възможност да се строи извън регулационните граници на населените места. Ние сме една от първите общини, която направи общ устройствен план за цялата община. Още преди 4 г. изготвихме ОУП и за града и то изцяло със собствени средства. - Като стъпите върху ОУП бихте ли очертали основните акценти в развитието на общината в следващите 20 години? - Това, което сме предвидили в 20-годишната визия за развитие на общината, е свързано с основните дейности - икономика, социални дейности, жилищна политика. Стъпваме върху това, с което Свиленград разполага като даденост, разбира се, най-вече в сферата на селското стопанство, земеделието, като едно екологично чисто и удобно място за такива инвестиции. Другата даденост е граничният характер на общината и всичко свързано с това - туризъм, търговия, ресторантьорство, хотелиерство и др. Това предполага и много добре развит транспортен сектор - с логистика, международни превози и т.н. Заложили сме на всичко, което дава възможност за развитие на една бизнес-зона, една логистична зона, които да създават основен поминък за населението на нашия регион. - Свиленград е пионер и в стремежа си да се развива като „зелена“ община. Разкажете малко повече за първия „зелен“ екокът с електронен достъп в града, който вече е факт? - Електронният достъп до системата за разделно събиране на отпадъци е иновативен метод за преодоляване на анонимността на замърсителите. Първият \"зелен\" екокът с електронен достъп ще се ползва от 60 домакинства в два жилищни блока, които се намират в центъра на града. Поставени са контейнери тип \"иглу\" и контейнери за битови отпадъци. Единствено живеещите там ще имат достъп до системата за разделно събиране чрез специални електронни чипове. Зелените екокътове ще бъдат общо три и се изграждат от общината по наш проект със средства, предоставени от ЕКОПАК – България. По проекта във всички детски градини в общината бяха създадени подобни мини \"зелени\" екокътове. Целта е още от ранна детска възраст разделното събиране на отпадъци да стане навик, а децата да се превърнат в посланици на инициативата сред своите родители и близки. - Тази инициатива ще спомогне ли общината да определи един по-справедлив метод за такса смет, който отдавна е във фокуса на обществените дебати? - Община Свиленград е пионер не само в създаването на \"зелени\" екокътове, но и на разделното събиране на битови отпадъци на принципа \"от врата до врата\". На 1000 домакинства предоставихме специални съдове за хартиени и пластмасови отпадъци от опаковки. Хората бяха улеснени да разделят отпадъците още на мястото на тяхното генериране. Първата ни задача е да покажем, че чрез този метод се намалява максимално количеството на битовия отпадък. Общината работи и по проект за компостираща инсталация за зелени маси и биоразградими отпадъци, който ще завършим догодина. Това също ще намали количеството на битовите отпадъци. След това трябва да мислим за стимулиране на тези, които осъществят разделното събиране - да плащат по-малко такса смет, въз основа на генерирания отпадък. - Как ще стане това на практика? - Община Свиленград до голяма степен беше изградила тази по-справедлива система. Проучихме италианския опит, направихме своите изчисления, но както знаете новият модел за формиране на такса битови отпадъци на база количество беше отложен за 2022 г. - Какви бяха предизвикателствата в предпоследната година на вашия четвърти мандат? - Успяхме да завършим подхода на Свиленград от АМ \"Марица\" и връзката с обходния път, който бяхме изградили преди това. Сега в Свиленград настина се влиза като в модерен европейски град. Особено сме горди, че за тазгодишния празник на града - 5 октомври успяхме да открием обновената общинска библиотека. Реновирахме учебната и спортната база на най-голямата ни гимназия \"Д-р П.Берон\". През този месец завършихме подмяната на 4,5 км водопроводи в града. Едновременно с това започваме изграждането на 25 км нови водопровода в четирите големи села в общината. Наскоро по мое предложение Общинският съвет одобри поемането на 3 млн. лв. от инвестиционен кредит. Така още в началото на идната година ние ще можем да започнем това, което сме планирали - подмяна на водопроводи, ремонт и асфалтиране на 36 улици. - Много ваши колеги се притесняват, че през следващите години европейските средства, които са основният източник за развитие на по-малките общини, намаляват. Споделяте ли това опасение и как ще компенсирате това? - Аз не мисля, че европейските средства ще бъдат по-малко. Напротив има нови възможности за общините като програмата \"Региони в растеж\", например. Може да се кандидатства по нов начин, с финансов механизъм, и общините реално да бъдат бизнес-субекти в тези европейски програми, т.е. да направим неща, които ще носят приходи. Най-важното за една община, според мен е да има финансова стабилност, тоест - да не харчим повече от това, с което разполагаме. И, разбира се, постоянно да търсим такива механизми, от които да печелим. Такъв пример са концесиите на атрактивни общински имоти, които могат да носят дългосрочни приходи. За съжаление това, което беше тръгнало да работи - публично-частното партньорство между общината и частни инвеститори, беше спряно в зародиш. - Очаквате ли някаква реакция на общото недоволство на местната власт от стопирането на това партньорство? - Мисля, че законодателят най-после трябва да разбере, че общината не е само общинската администрация, която се грижи за публичната комунална дейност, за улици, училища и детски градини. На общината все повече трябва да се гледа като на икономически субект, който може и трябва да генерира приходи. За съжаление в последния закон за публично-частното партньорство това право на общините бе принизено и отнето. Българската община има бъдеще, само ако се управлява от екипи с мениджърско мислене, с умение да печелят от своята собственост. Ще ви дам един пример с нашата община. Преди време ние закупихме от Министерството на земеделието едно бивше селскостопанско летище. Намерихме партньор от Австрия, за да изградим логистична зона. И когато тръгнахме да регистрираме дружеството, законът за публично-частното партньорство се промени, и идеята ни увисна във въздуха. Искам да добавя, че ние на практика имаме добър предишен опит в това партньорство. Свиленград е може би единственото място, в което по идея на общината, с частен инвеститор бе направена газификация на града с доставка на компресиран газ. Сега общината е акционер в това дружество с апортна вноска и притежава златна акция. Ето това е бъдещето на общините, не да чакат само от държавата, а да им се даде възможност да бъдат стопански субекти, които генерират собствени приходи и то не само от продажба на собственост. - Чували ли сте, че наричат Свиленград градът на 100-те казина и игрални зали? - За пръв път го чувам, но аз се радвам, че има инвеститори, най-вече български, които построиха база, която бе отдадена на различни фирми, занимаващи се с хазартен бизнес. Когато в една държава този бизнес не е забранен и създава работни места, е съвсем нормално да се развива. Друг е въпросът, че държавата рез Агенцията по хазарта така е централизирала приходите от тази дейност, че в община Свиленград не остава и една стотинка. Остават само данък сгради и такса битови отпадъци. По мои груби изчисления само приходите от хазартна дейност в Свиленград са 2-3 пъти повече от това, което се връща при нас от републиканския бюджет. - Има ли по-справедлив изход от подобни ситуации? - Има, разбира се. Дори се готвеше законодателна инициатива. Тя предвиждаше да се даде възможност на общините да въведат местен данък за такива бизнеси като хазартния, които са си намерили местна ниша. Дори да не е местен данък, да е част от данъка на физическите лица, които развиват този бизнес. Но за съжаление тази инициатива не беше одобрена... - В разсъжденията Ви има много логика и разбиране на проблемите и решенията им... Решили ли сте вече дали ще се кандидатирате за рекордния пети мандат? - Не съм решил. Решението ми ще зависи от вътрешната ми хармония и от оценката на хората, но най-вече от това дали като ръководител на екип съм удовлетворен от постиженията и успехите в нашата работа. - В навечерието сме на Коледа и Нова година. Кои са основните инициативи в общината, посветени на тези светли празници? - На 7 декември ще запалим коледната елха с детско шоу за най-малките. На следващия ден ще открием традиционния коледен базар. Както всяка година организираме празнична церемония с награждаване на най-изявените спортисти през годината. Събираме 22-та спортни клуба, техните състезатели и треньори, за да ги поздравим с настъпващите празници. Традиционно обявяваме конкурс за коледна украса и детска рисунка и от най-добрата рисунка изработваме коледната картичка на общината. Много коледни и новогодишни концерти ще се състоят в общинския център и в останалите населени места, които ще създадат очакваното празнично настроение. ", "date": "2018.12.03", "title": "Кметът на Свиленград:Градът ни е пионер  в зелените екокътове"}
{"url": "https://www.standartnews.com/regionalni/blagotvoritelen-bazar-za-bezdomni-zhivotni-379787.html", "text": "В Пазарджик се проведе благотворителен базар за събиране на средства за болни бездомни животни, които са преминали през лечение в клиника и в момента се нуждаят от грижи, предаде БНР. Събраните средства ще бъдат използвани за лечение, кастрация ,храна и медикаменти за бездомните животни. На базара  се предлагаха най- разнообразни вещи, книги, дрехи и др.", "date": "2018.12.03", "title": "Благотворителен базар за бездомни животни"}
{"url": "https://www.standartnews.com/svyat/cheshkoto-kontrarazuznavane-obvini-rusiya-v-kiberataki-379835.html", "text": "Чешкото контраразузнаване (Службата за безопасност и информация, BIS) заяви, че \"очевидно\" Русия стои зад кибератаките срещу външното министерство миналата година и ги определи като най-сериозният случай на кибершпионаж срещу страната, предадоха Асошиейтед прес и Ройтерс. Според доклада над 150 имейла на служители от министерството са били копирани при атаката, започнала през 2016 г. и открита миналата година. Тогава чешките власти заявиха, че атаката е комплексна и е дело на чужда държава. Отделна атака е започнала през декември 2016 г. Чешкият премиер Андрей Бабиш заяви, че правителството ще обсъди доклада на службата за сигурност през януари.", "date": "2018.12.03", "title": "Чешкото контраразузнаване обвини Русия в кибератаки"}
{"url": "https://www.standartnews.com/balgariya-obshtestvo/maratont-na-standart-prodlzhava-v-kharmanli-i-svilengrad-379754.html", "text": "Домакин на събитието в Харманли, което ще се състои сутринта, е кметът на града Мария Киркова. Културният център на Харманли ще събере представители на властта, бизнеса, научните среди и общественици за откриването на изложбата и отличаването на хората, които дават повод за гордост на съгражданите си. Всяко от  фотопаната в Харманли представя инициатива или обект дали повод за гордост на местните жители. На първо място са спортните инициативи на града. Две от паната представят реконструкцията на Спортен комплекс „Хеброс\" и изграждането на спортни площадки в града. Сред обновените обекти, с които Харманли се гордее, са училище \"Отец Паисий\", изграждането на три нови паркинга, санирането на блокове. Специален акцент в изложбата е поставен на съхраняването на традициите в Харманли. Фестивалът „На Хармана“ се организира за втора поредна година в партньорство на Община Харманли и Сдружение „Бизнесът за Харманли”. Фестивалът дава нов живот на забравени обичаи и ритуали и пази онези малки неща, които оставят дълбока следна в българския дух и идентичност. Специално място във фестивала намират атрактивните спектакли пресъздаващи автентични народни обичаи като „гроздобер“, „вършеене на житото“, древни бойни умения и старинни ритуали. Изложбата представя и грижата на общината за хората в неравностойно положение. В Харманли вече има Дневен център за подкрепа на деца с увреждания и техните семейства „Надежда”.  На  тържествена церемония ще бъдат отличени хората от Харманли, които с таланта, постиженията и своята отдаденост са гордост за града. Наградите са в шест категории - спорт, сигурност, култура, образование, икономика и винопроизводство. Сред номинираните е лекоатлетът ветеран Кольо Налбантов, който се върна с два сребърни медала и един бронзов от  \r\nБалканиадата за ветерани (70–75 години) в град Целе, Словения. В категория \"Култура\" е номинирана Галина Христова, художествен  ръководител на танцовите състави „Хорищенци“ и „Хорищенче“, както и на Танцов клуб „Гергана“. Вече 32 години Христова предава на децата в Харманли магията на народните танци. От 8 години преподава и в Свиленград. Голямата гордост на града е Мария Милкова, която е в 11 клас, но владее до такава степен историята, че е официалният екскурзовод в училищния музей на своето СУ „Неофит Рилски“. . Домакин на събитието в Спортната зала е кметът Георги Манолов. Специален акцент в изложбата \"10 причини да остана в моя Свиленград\" е поставен на символа на града -  Стария мост на река Марица. Благодарение на общината паметникът с  национално значение възвърна по европейски проект за над 1 млн. евро своя автентичен облик. Днес 500-годишният каменен мост е една от туристическите атракции на Свиленград. Паната представят превръщането на \r\nобновената общинска библиотека в културно средище на Свиленград и откриването на първия в България паметник на големия военачалник ген. Никола Иванов - командирът на Втора българска армия, освободила Свиленград и Тракия в Балканската война. Сред гордостите на града е новото оборудване на Многопрофилната болница за активно лечение в Свиленград, която е една от най-модерните в Южна България. В нея се лекуват хората от Свиленград, Любимец, Тополовград и Ивайловград.Специално внимание в изложбата е отделено на Свиленград като новатор в опазването на околната среда. Общината е първата в България, която съвместно с фирма \"Екопак\" стартира  разделно събиране на отпадъци по системата от врата до врата - т.е. директно от домовете на хората. На 1000 домакинства имат жълти контейнери за разделно изхвърляне на хартиени и пластмасови отпадъци.  \r\nНа тържествена церемония и в Свиленград ще бъдат отличени хората, които с делата си дават поводи за гордост на града. В категория \"Икономика\" е номинирана компания Глобъл Гейм Груп ООД. Тя е най-големият инвеститор в общината и допринася за превръщането на Свиленград в атрактивен туристически център на световно ниво. Градът особено се гордее с отличните резултати на своето Първо основно училище „Иван Вазов”. То е първоприемник на първото класно училище в Свиленград и от 1933 г. носи името на Иван Вазов, който в младостта си е бил  учител в Свиленград. В категория \"Спорт\" номинацията заслужено е за Иванка  Миткова – спортист, треньор, учител по физическо възпитание и спорт. Тя основава Спортен клуб „Изида – Свиленград”, създава  Гимнастическо дружество ”Юнак”, вече 15 години води летни  курсове по плуване, организира тренировки по аеробика, тае-бо и фитнес. По традиция \"Стандарт\" подарява на градовете фотоизложбата за тях. Паната  ще бъдат изложени на специални места в Харманли и Свиленград, за да могат жителите и гостите на градовете да видят преобразяването им. \r\n ", "date": "2018.12.03", "title": "Маратонът на \"Стандарт\" продължава в Свиленград"}
{"url": "https://www.standartnews.com/sport/leykrs-srazi-vkshchi-filadelfiya-379777.html", "text": "Срещи от редовния сезон в Националната баскетболна асоциация (НБА) на САЩ и Канада: \r\nЛА Лейкърс - Финикс 120:96 \r\nШарлът - Ню Орлиънс 109:119 \r\nМаями - Юта 102:100 \r\nФиладелфия - Мемфис 103:95 \r\nДалас - ЛА Клипърс 114:110 \r\nСан Антонио - Портланд 131:118  \r\nАтлантическа дивизия: Торонто 20 победи/4 загуби, Филаделфия 17/8, Бостън 13/10 \r\nЦентрална дивизия: Милуоки 15/7, Детройт 13/7, Индиана 13/10 \r\nЮгоизточна дивизия: Шарлът 11/12, Орландо 11/12, Маями 9/13. \r\nСеверозападна дивизия: Денвър 15/7, \"Оклахома\" 14/7, Портланд 13/10 \r\nТихоокеанска дивизия: Лос Анджелис Клипърс 15/7, Голдън Стейт 15/9, Лос Анджелис Лейкърс 14/9 \r\nЮгозападна дивизия: Мемфис 13/8, Далас 11/10, Ню Орлиънс 12/12.", "date": "2018.12.03", "title": "Лейкърс срази вкъщи Филаделфия"}
{"url": "https://www.standartnews.com/sport/izbrakha-sokolov-za-nay-dobr-diagonal-na-klubnoto-svetovno-379776.html", "text": "Отборът на Трентино победи Кучине Лубе (Чивитанова) с 3:1 (25:20, 22:25, 25:20, 25:18) в изцяло италиански финал и спечели за рекорден пети път световното клубно първенство по волейбол за мъже в Полша. Българският диагонал Цветан Соколов изигра поредни си силен мач за тима от Чивитанова, но за втора поредна година италианците загубиха на финала в турнира. През 2017-а те отстъпиха пред Зенит (Казан) с 0:3. \r\nСоколов беше най-резултатен за Чивитанова със 17 точки. Българинът беше избран за втора поредна година за най-добър диагонал на световното клубно първенство 14 точки добави Робертланди Симон, с с 11 завърши Османи Хуанторена. \r\nЗа Трентино се отличиха Аарън Ръсел 20 точки и Урош Ковачевич с 16. Тимът печели пета титла след 2009, 2010, 2011 и 2012 година. Ръсел получи наградата за МВП на първенството. На трето място завърши Факел (Русия), воден от бившия селекционер на националния отбор на България Камило Плачи, който в мача за бронза победи Асеко Ресовия (Полша) с 3:1 (19:25, 25:20, 25:23, 25:23).", "date": "2018.12.03", "title": "Избраха Соколов за най-добър диагонал на клубното световно"}
{"url": "https://www.standartnews.com/regionalni/kolednata-elkha-v-stara-zagora-greyva-tazi-vecher-379789.html", "text": "Дванайсетметровата кoлeдна елха нa плoщaдa пpeд общинaтa в Cтapa Зaгopa щe грейне тази вечер. Tя бeшe пocaдeнa нacĸopo нa cпeциaлнo oтpeдeнoтo мяcтo – дo cцeнaтa нa изцялo oбнoвeния цeнтpaлeн плoщaд, и ще се използва всяка година.Свeтлиннaтa yĸpaca нa ĸoлeднoтo дъpвo e изцялo oбнoвeнa, в cиньo и бялo. Πocтaвeнa e вeчe и нoвaтa cвeтлиннa дeĸopaция нa мнoгo yлици в гpaдa, ĸaĸтo и нa ĸpъгoвoтo ĸpъcтoвищe нa зaпaдния изxoд нa Cтapa Зaгopa и дo cтaдиoн „Бepoe”. \r\n B пpaзничнaтa пpoгpaмa за посрещането на Дядо Коледа щe yчacтвaт мaлĸитe тaлaнти oт вoĸaлнa cтyдия „Уcмивĸи“ и шĸoлaтa зa нapoднo пeeнe „Жapaвa“ пpи читaлищe „Poдинa“. Ha нoвoизгpaдeнaтa cцeнa щe ce cъcтoи и пpaзничeн ĸoнцepт c yчacтиeтo нa Cтeфaн Диoмoв и вoĸaлнa гpyпa “Πeттe ceзoнa“. \r\n Кoлeднитe и нoвoгoдишни бaзapи в централния пapĸ „Πeти oĸтoмвpи и в кварталите на града вече отвориха врати и щe paбoтят дo 7 янyapи.  \r\n ", "date": "2018.12.03", "title": "Коледната елха в Стара Загора    грейва тази вечер"}
{"url": "https://www.standartnews.com/regionalni/desetki-se-potroshikha-v-poleditsata-v-ruse-379792.html", "text": "Десетки русенци са се контузили по заледените улица на крайдунавсикя град през уикенда. Общо 42 души са преминали през почивните дни през спешното отделение на университетската болница „Канев“ в Русе, сочи статистиката. Пациентите са били контузени при падане заради заледените улиците в града. \r\nВ спешния ортопедичен кабинет на са били прегледани 37 пациенти с фрактури на ръце и крака. От тях 9 са били с по-тежки счупвания и са хоспитализирани в клиниката по ортопедия и травматология на университетската болница. Петима души са били прегледани в хирургичния кабинет след падане и контузии по тялото и тпо главата. Те са били обслужени амбулаторно и са освободени за домашно лечение. \r\n ", "date": "2018.12.03", "title": "Десетки се потрошиха в поледицата в Русе"}
{"url": "https://www.standartnews.com/regionalni/v-smolyan-tsfna-podranilo-kokiche-379793.html", "text": "Кокиче се показа изпод снега в градина в Смолян.Пролетното цвете цъфна в градината на Асен Карабов, разказва БТА. Според него появата на кокичета преди Коледа се е случвало и друг път през последните години, но толкова ранен цъфтеж в началото на декември е необичаен. Поникнали пролетни цветя като ириси и нарциси могат да се видят и в други градини в Смолян, а стопаните отдават подранилото разлистване на топлата есен.", "date": "2018.12.03", "title": "В Смолян цъфна подранило кокиче"}
{"url": "https://www.standartnews.com/regionalni/detsa-sportuvakha-s-animatsionni-geroi-379788.html", "text": "Близо 300 ученици от Плевен спортуваха в неделя с любимите си анимационни герои във волейболната зала на комплекс \"Спартак\". Там бе открита националната кампания „Мисия спорт на любимите герои“. Тя е организирана от Сдружение „Асоциация „Докосни дъгата“ и Сдружение „Пазарджик спортува“.  Кампанията е насочена към ученици на възраст между 6 и 10 години и е ориентирана към подпомагане на личностно развитие и популяризирането на физически активния начин на живот сред подрастващите. ", "date": "2018.12.03", "title": "Деца спортуваха с анимационни герои"}
{"url": "https://www.standartnews.com/regionalni/spryakha-troleite-v-pazardzhik-zhitsite-zamrznakha-379795.html", "text": "Част от тролеите в Пазарджик спряха работа. Причината е обледеняване на контактната мрежа. В областния град част от движението на тролеите е затруднено, а проблемът е възникнал тази сутрин. Обледеняването на контактната мрежа е заради ниските температури и високата влажност на въздуха в ранните часове днес, пише БНР.  Аварийни екипи отстраняват проблема. От тролейбусното дружество в града се извиниха на пътниците за причиненото неудобство.", "date": "2018.12.03", "title": "Спряха тролеите в Пазарджик, жиците замръзнаха"}
{"url": "https://www.standartnews.com/sport/var-spasi-roma-sreshchu-inter-379779.html", "text": "Отборите на Рома и Интер завършиха 2:2 на \"Олимпико\" в дербито от поредния кръг в италианската Серия А. Балде Кейта даде аванс на гостите с попадение в 37-ата минута. Играчите на Рома изравниха с красив гол на Дженгиз Юндер в 51-ата минута. Турският национал се разписа с мощен шут от далечна дистанция. \r\nКапитанът на Интер Мауро Икарди даде отново преднина на своя отбор в двубоя в 66-ата минута, след като засече центриране от ъглов удар на Марсело Брозович.  Седем минути по-късно Александър Коларов изравни след точно изпълнение на дузпа. Наказателният удар беше осъден заради игра с ръка на Брозович в наказателното поле. Първоначално главният съдия Джанлука Роки не отсъди дузпа, но след помощта на системата ВАР промени решението си. \r\nИнтер запази третото си място в класирането на Серия А с 29 точки, а Рома е на седма позиция с 20 точки.", "date": "2018.12.03", "title": "ВАР спаси Рома срещу Интер"}
{"url": "https://www.standartnews.com/svyat/povdignakha-obvineniya-na-ukrainskite-moryatsi-379821.html", "text": "Военните от Военноморските сили на Украйна и сътрудниците на Службата за сигурност на Украйна (СБУ), които бяха задържани в Керченския пролив, са обвинени за незаконно пресичане на руската граница, съобщи пред ТАСС адвокатът на един от арестуваните военнослужещи Николай Полозов. „Обвинението им е предявено веднага след ареста. Всички са обвинени по чл. 3 т. 322 от Наказателния кодекс на Руската Федерация („За незаконно пресичане на границите на Русия“)“, заяви адвокатът на арестувания Денис Гриценко.  Освен това, Полозов отбеляза, че от момента на задържането не се е срещал със своя клиент. По неговите думи „доброволци са донесли в следствения арест събрани за моряците вещи“. Членовете на екипажите, 24 граждани на Украйна, са арестувани до 25 януари. Те бяха преместени от Симферопол в следствен арест в Москва. Според повдигнатите обвинения моряците могат да получат до 6 години затвор.", "date": "2018.12.03", "title": "Повдигнаха обвинения на украинските моряци"}
{"url": "https://www.standartnews.com/regionalni/mladi-planinari-se-uchikha-da-tchat-i-predat-379800.html", "text": "Прекрасен бе неделният ден за децата от ТД \"Млад планинар\" в Петрич, пише blagoevgradutre. Те го прекараха в село Габрене и в подножието на Беласица, след като   \r\nпреди седмица получиха официална покана да бъдат едни от първите посетители на най-новата историко-етнографска сбирка към НЧ \"Просвета -1928\", с.Габрене. Днес създателите й успяха да ни пренесат 100 години назад във времето. По уникален начин ни разказаха за историята, културата и традициите на с.Габрене. Там ние всички се научихме да тъчем, предем и да навиваме прежда, необходима за тъченето. Научихме за типични традиции и фолклор, местни ястия и, разбира се, за природата около селото.  \r\nНяма да пропусна и да споделя, че за пореден път се убедихме колко гостоприемни са хората, живеещи в подножието на планината. Не само че ни се радваха и ни поздравяваха, но и ни почерпиха с екологично чисти ябълки. Благодарим на всички от село Габрене - селото, откъдето започва България и Европа, споделят от \"Млад планинар\" - Петрич.", "date": "2018.12.03", "title": "Млади планинари се учиха да тъчат и предат"}
{"url": "https://www.standartnews.com/sport/blgariya-priema-cherna-gora-na-starta-za-evro-2020-379778.html", "text": "Националният отбор по футбол ще стартира квалификациите за европейското първенство през 2020 г. с домакински мач срещу Черна гора. Това стана ясно след публикуването на програмата за мачовете в нашата група А на квалификациите. Спорен нея националите приемат Черна гора на 22 март 2019 г. от 21.45 часа в София. На 25-и март тимът воден от Петър Хубчев гостува в Прищина на Косово. През юни националите гостуват на Чехия на 7-и, а на 10-и приемат Косово. През септември България гостува на Англия на 7-и на \"Уембли\", а на 14-и октомври приема англичаните в София. На 11-и октомври националите гостуват на Черна гора в Подгорица. Последният мач на България от квалификациите е на паметната дата 17 ноември. Тогава приемаме Чехия в София. Програма за квалификациите за Евро 2020 в група \"А\": \r\n22 март 2019 г. от 21.45 ч.  – Черна гора \r\nАнглия – Чехия 25 март 2019 г. от 21.45 ч. \r\nЧерна гора – Англия \r\nКосово –    7 юни 2019 г. от 21.45 ч. \r\nЧехия –  \r\nЧерна гора – Косово   10 юни 2019 г. от 21.45 ч.  – Косово \r\nЧехия – Черна гора   7 септември 2019 г. от 16 ч. \r\nКосово – Чехия \r\nАнглия –   (от 19 ч.)   10 септември 2019 г. от 21.45 ч. \r\nАнглия – Косово \r\nЧерна гора – Чехия   11 октомври 2019 г. от 21.45 ч. \r\nЧехия – Англия \r\nЧерна гора –    14 октомври 2019 г. от 21.45 ч. – Англия \r\nКосово – Черна гора   14 ноември 2019 г. от 21.45 ч. \r\nЧехия – Косово \r\nАнглия – Черна гора   17 ноември 2019 г. от 19 ч.  – Чехия \r\nКосово - Англия", "date": "2018.12.03", "title": "България приема Черна гора на старта за Евро 2020"}
{"url": "https://www.standartnews.com/regionalni/zapochva-praznikt-svetlina-i-nadezhda-v-stariya-grad-379798.html", "text": "Коледното дръвче ще грейне тази вечер в 17:30 ч. в зоната на Лапидариума. Както всяка година, в церемонията ще участват представители на всички етноси в Пловдив. Празничният маратон от събития е със свободен вход и включва изложби, концерти, безплатни работилници за най-малките и много изненади. За начало в Балабановата къща ще бъде открита петата самостоятелна изложба на пловдивския художник Борис Ковачев, който представя нови акварелни картини и оловни рисунки. На Римския стадион пловдивчани и гостите на града ще се насладят на концерт с участието на Госпъл хора към Медицински университет - Пловдив, вокалните групи „Йеразанк” и „Сирун”, както и на формация за автентичен фолклор „Куклици”. Предстоят още редица прояви.", "date": "2018.12.03", "title": "Започва празникът „Светлина и надежда“ в Стария град"}
{"url": "https://www.standartnews.com/regionalni/startira-zimna-feeriya-pod-khisarlka-379801.html", "text": "Днес в читалище „Братство 1869” в Кюстендил официално бе даден стартът на Коледно-новогодишната програма „Зимна феерия под Хисарлъка 2018”.  \r\nТя започва с откриване на Работилницата на Дядо Коледа и обявяване на Коледния конкурс за картичка, картина, сурвачка, сувенир, приказка и стихотворение. \r\nВ празничната програма на читалището има още множество концерти и различни прояви и изненади за всички възрасти.", "date": "2018.12.03", "title": "Стартира \"Зимна феерия под Хисарлъка\""}
{"url": "https://www.standartnews.com/sport/germanets-postigna-prva-pobeda-v-svetovnata-kupa-379782.html", "text": "Щефан Луитц спечели първия за сезона гигантския слалом от световната купа по ски-алпийски дисциплини, който се провеведе в Бийвър Крийк (САЩ). Германецът, който водеше след първия манш с 1:15.57 мин, стигна до успеха с общ време 2:36.38 минути. Това бе първа победа на Луитц за Световната купа. \"От началото до края трябва да караш перфектно\", бяха първите думи на Луитц след финала. Втори на 14 стотни от секундата остана олимпийският и световен шампион в дисциплината Марсел Хиршер (Австрия). Той допусна сериозна грешка във втория манш и това му коства победата. Носителят на Голямата световна купа в последните седем сезона, не успя да запише четвърта победа в гигантския слалом в Бийвър Крийк след 2011, 2015 и 2017 година, както и 60-и успех в кариерата си. Трети на 51 стотни изненадващо завърши швейцарецът Томас Тумлер, за когото това е първи подиум в кариерата. В генералното класиране за Световната купа след първите шест старта за сезона води Макс Франц (Австрия) с 238 точки. Втори е Мауро Кавизел (Швейцария) с 227 точки, а трети - Винсент Крихмайер (Австрия) с 211 точки. Хиршер е пети със 180 т. Щефан Луитц е начело в класирането за малката световна купа в гигантския слалом със 100 точки. Този уикенд мъжете ще карат слалом и гигантски слалов във Вал д' Изер (Фр).", "date": "2018.12.03", "title": "Германец постигна първа победа в Световната купа"}
{"url": "https://www.standartnews.com/sport/roben-si-trgva-ot-bayern-prez-lyatoto-379796.html", "text": "Легендарното крило на Байерн (Мюнхен) Ариен Робен потвърди, че ще напусне баварския клуб след края на сезона. Холандецът прекара в клуба от Мюнхен едно десетилетие и спечели 7 пъти титлата в Бундеслигата, четири пъти Купата на страната и Шампионската лига през 2013 г. с негов победен гол в 89-ата минута срещу Борусия (Дортмунд). \"Това е последният ми сезон в Мюнхен. Прекарах десет прекрасни години тук, но е време да си тръгна\", каза 34-годишният холандец.  Този сезон заради травма в коляното той игра само в седем от 13 мача на Байерн. Робен премина на \"Алианц Арена\" през август 2009 г. от Реал (Мадрид). В Мюнхен той отбеляза 98 гола в 198 срещи в Бундеслигата. Наскоро нападателят обяви и края на кариерата си в националнияа отбор на Холандия, с който спечели сребърен и бронзов медал на световните първенства през 2010 и 2014 година.", "date": "2018.12.03", "title": "Робен си тръгва от Байерн през лятото"}
{"url": "https://www.standartnews.com/sport/davat-na-modrich-zlatnata-topka-dnes-379784.html", "text": "Тази вечер в Париж ще бъде награден новият носител на най-престижната индивидуална награда във футбола - \"Златната топка\" на \"Франс Футбол\". Церемонията започва в 22 часа наше време. Тройката, от която ще бъде излъчен победителят, е Лука Модрич, Кристиано Роналдо и Антоан Гризман. Фаворит за спечелване на наградата е хърватският халф на Реал (Мадрид) Модрич, който вече вдигна наградата на ФИФА да най-добър играч. През сезона Лука се представи успешно на клубно и национално ниво. С Реал той спечели четвърта титла от Шампионската лига за последните пет години и трета поред, а с \"ватрените\" стигна до финал на световното в Русия. Мондиал 2018 сложи край на хегемонията на Роналдо и Меси, които не се представиха убедително по стадионите в Русия. Нападателят на Ювентус Кристиано Роналдо вече обяви, че пропуска церемонията в Париж. Той бил разбрал, че остава на второто място. Звездата на Франция и Атлетико Антоан Гризман спечели световната титла с „петлите“ и трофея в Лига Европа. Евентуалната победа на Модрич ще бъда първа за хърватин в анкетата за \"Златната топка\". Най-близо до трофея е бил настоящият шеф на местната федерация Давор Шукер, който остава втори през 1998 година.", "date": "2018.12.03", "title": "Дават на Модрич Златната топка днес"}
{"url": "https://www.standartnews.com/sport/kuzmanov-s-rekordno-klasirane-379797.html", "text": "Рекордни класирания записаха Димитър Кузманов и Габриел Донев в публикуваната днес световна ранглиста на тенисистите. Първата ракета за Купа „Дейвис“ Кузманов изкачи едно място до №253. А Донев прескочи цели 102 позиции до №846. Григор Димитров запазва 19-ото си място, на което ще посрещне и Нова година. При жените Виктория Томова прогресира с една позиция до №154. След нея са Елица Костова (№215), Сесил Каратанчева (№234) и Изабелла Шиникова (№271).", "date": "2018.12.03", "title": "Кузманов с рекордно класиране"}
{"url": "https://www.standartnews.com/regionalni/za-nikulden-v-burgas-bezplaten-transport-i-bez-sinya-zona-379825.html", "text": "Празникът на Бургас - 6 декември е най-специалният ден в годината за всички бургазлии. За да могат повече хора да се включат  с настроение в богатата празнична програма за Никулден, общината и \"Бургасбус\" обявяват безплатни курсове във всички превозни средства от градския транспорт в пиковите часове - между 10 и 14 ч. на обяд и  17 и 21 ч.вечерта През целия ден в автобусите на градския транспорт ще звучи музика от емблематични бургаски изпълнители, а на електронните им табла ще върви надписът \"Честит празник!\". \r\n Със заповед на кмета Димитър Николов 6 декември бе обявен за неучебен, за да могат учениците да участват активно в никулденската програма, изпълнена със събития, музика и забавления за всяка възраст. \r\n В празничния ден всеки може да паркирането  без пари в синята централна зона е безплатно, но от общината препоръчват използването на безплатния градски транспорт, за да бъде движението по-комфортно и свободно за хилядите празнуващи.", "date": "2018.12.03", "title": "За Никулден в Бургас -  безплатен транспорт  и без синя зона"}
{"url": "https://www.standartnews.com/sport/andreev-vodach-v-skhemata-za-orindzh-boul-379809.html", "text": "Адриан Андреев е водач в схемата при 18-годишните на най-престижния тенис турнир за юноши \"Ориндж Боул\", който се провежда в Плантейшън, щата Флорида.  \r\nБългаринът, който е на 17 години, започва участието си в надпреварата тази вечер, а негов първи съперник ще бъде представителя на Люксембург Крис Родеш. Двубоят ще се изиграе на Корт 7 и е с начален час не преди 18:00 българско време, пиши tennis24.bg.  Миналата година Андреев отпадна още в първия кръг на \"Ориндж Боул\". \r\nДругият българин, който участва в турнира при момчетата, Симон Антъни Иванов, също ще играе днес. В 18:00 часа той ще премери сили с чеха Йонас Форейтек, който е поставен под №6 в схемата.  \r\nПри момичетата България ще бъде представена от Даниела Димитрова. На старта тя ще премери сили с американката Наташа Субаш.", "date": "2018.12.03", "title": "Андреев водач в схемата за \"Ориндж Боул\""}
{"url": "https://www.standartnews.com/sport/dadokha-tsska-sofiya-ludogorets-na-nikolay-yordanov-379810.html", "text": "Българският футболен съюз обяви съдийските назначения за двубоите от 18-ия, междинен, кръг на Първа лига. Николай Йорданов беше определен да ръководи ключовия мач от 18-ия кръг в Първа лига между ЦСКА-София и Лудогорец.  Двубоят е в четвъртък от 17.30 часа на \"Българска армия\". Пловдивското дерби между Локомотив и Ботев е във вторник от 17:30 часа. Главен съдия ще бъде Владимир Вълков. 4 декември, вторник, 15:00 часа \r\nБерое – Черно море \r\nГлавен съдия: Станислав Ставров 5 декември, сряда, 15:00 часа \r\nЕтър –  Ботев (Враца) \r\nГлавен съдия: Драгомир Драганов 5 декември, сряда, 17:30 часа \r\nСептември – Левски \r\nГлавен съдия: Петър Костадинов 6 декември, четвъртък, 12:30 часа \r\nВитоша – Верея \r\nГлавен съдия: Станимир Тренчев 6 декември, четвъртък, 15:00 часа \r\nДунав – Славия \r\nГлавен съдия: Георги Давидов.", "date": "2018.12.03", "title": "Дадоха ЦСКА - София - Лудогорец на Николай Йорданов"}
{"url": "https://www.standartnews.com/sport/ofitsialno-var-v-shampionskata-liga-sled-nova-godina-379817.html", "text": "Новата система за видеоповторение (ВАР) ще бъде използвана в Шампионската лига и в Лига Европа още от този сезон - от фазата на преките елиминации през пролетта. Това обяви президентът на УЕФА Александър Чеферин след днешното заседание на Изпълкома на централата в Дъблин. По принцип още преди време беше решено технологията да влезе в употреба от новия сезон, но сега от УЕФА решиха да забързат процеса. Така вече само предстоящият последен кръг в груповите фази на двата турнира ще бъде без ВАР. От водещите пет клубни първенства на Европа в момента ВАР няма само в Премиър лийг, но и там беше решено за въвеждане на системата от предстощата кампания.", "date": "2018.12.03", "title": "Официално: ВАР в Шампионската лига след Нова година"}
{"url": "https://www.standartnews.com/regionalni/plovdiv-startira-kato-kulturna-evrostolitsa-s-piramida-i-shou-379812.html", "text": "Близо 20 000 одеяла и шалчета с логото на Европейска столица на културата ще бъдат раздадени на хората, които ще присъстват на откриването на събитието на 12 януари. Това съобщи днес шефът на фондация \"Пловдив 2019\" Кирил Велчев. Сцената във вид на гигантска пирамида ще се издигне на бул. \"Цар Борис III Обединител\" срещу Централна поща. На нея ще могат да се качат над 1500 души, за останалите зрители на спектакъл \"Ние сме всичките цветове\" ще бъде оформена зона с входове и строги мерки за сигурност. ВИП зоната ще е в хотел \"Тримонциум\". Бул. \"Цар Борис III\" ще се затвори за движение на 27 декември до 17 януари, за да монтират кулата, а след това да я разглобят.  Кирил Велчев обеща големи български изпълнители на 12 януари, сред които засега посочи имената на Теодосий Спасов и Валя Балканска. Откриването ще започне в 19 часа и ще продължи един час с десетминутни фойерверки, след което до 22 часа ще има концерт. Програмата се подготвя за трите дни - петък, събота и неделя, сцени, музика и танци ще има и в \"Капана\". Очакват се над 30 000 души да присъстват на откриването. Програмата за откриването ще бъде разпространена в голям хартиен тираж и придружена с карта. На площад „Централен” ще бъде изграден фууд зона, на която ще могат да се купуват напитки и храна. Дългосрочната прогноза за януари е, че температурите ще бъдат около 10 градуса над нулата, но въпреки това от Община Пловдив са готови за всякакви атмосферни условия. Затова за всеки гост на събитието ще има одеяло или шал с логото на Пловдив 2019.  Основен акцент ще бъдат и доброволците. За откриването ще са нужни 450 души, които да помагат за цялата организация на събитието. До момента в базата данни са регистрирани над 1000 души за цялата година , обясни Франц Кадири от Пловдив 2019. Сред тях има студенти, ученици и дори пенсионери. От чужбина също ще има значително присъствие – групи от Франция, Япония и Холандия.", "date": "2018.12.03", "title": "Пловдив стартира като културна евростолица с пирамида и шоу"}
{"url": "https://www.standartnews.com/sport/sportt-po-tv-za-3-dekemvri-379816.html", "text": "БНТ3 \r\n19,50 Баскетбол, СП, кв: Франция - България (пряко) bTV \r\n17,50 Спорт тото Диема спорт \r\n17,30 Футбол, България, Втора лига: Черноморец Бч - Локо Сф (пряко) Диема спорт 2 \r\n22,00 Футбол, Англия, ФА Къп: Гайзли - Флийтууд Таун (пряко) MaxSport2 \r\n22,00 Футбол, Испания, Ла Лига: Леванте - Атлетик Билбао (пряко) MaxSport3 \r\n21,30 Футбол, Италия, Серия А: Аталанта - Наполи (пряко) Вторник 04.12.2018 \r\n05.00 Хокей на лед: NHL Колорадо Авеланш - Сейнт Луис Блус Kanal 3 \r\n21,15 \"Спорт в обектива\" Ring.BG \r\n21,30 УЕФА Шампионска Лига - магазинно предаване Eurosport \r\n15,00 и 20,45 Снукър: Открито първенство на Обединеното кралство, трети ден (пряко) Nova Sport \r\n21,45 Футбол, Англия, Чемпиъншип: Уест Бромич - Брентфорд (пряко) Eurosport 2 \r\n21,15 Футбол, Германия, Първа Бундеслига: Нюрнберг - Байер (пряко)", "date": "2018.12.03", "title": "Спортът по тв за 3 декември"}
