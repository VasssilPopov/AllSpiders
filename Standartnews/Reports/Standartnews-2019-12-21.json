{"url": "https://www.standartnews.com/chudesata_na_balgariya/evropeyska-nagrada-za-prof-margarita-vaklinova-409711.html", "text": "Европейско признание за 57-годишната си отдаденост на археологията в България получава именитият наш учен проф. Маргарина Ваклинова. Новината съобщи вицепрезидентът на най-голямата европейска неправителствена организация за опазване на културното наследство \"Европа Ностра\" Пийт Яспър по време на годишната церемония \"Чудесата на България\", организирана от \"Стандарт\". Ясперт бе в София по покана на \"Стандарт\", за да вземе специално участие при връчването на отличията за културно-историческо наследство. \r\nНие даваме награди на хора като вас, които са отдадени на каузи, впечатлен съм от научната ви дейност и се ангажирам тази година почетната награда на \"Европа Ностра\" да е за вас, каза Яспър на проф. Ваклинова, след като й даде специалната награда на кампанията \"Чудесата на България\" за археологически открития през 2019. Тя й бе присъдена заради разкопките в античния град Никополис ад Нестум, който се намира в землището на Гърмен. Проф. Ваклинова прикова погледите на цяла България в малкото населено място, разказвайки древната му история. Тя разкри, че издигнатата през II век градска вила с уникална мозайка първоначално е била дом на местен велможа - може би управителя на града, а след това е станала резиденция на епископ. Банята на вилата е превърната в кръщелня с мраморни корита, украсени с кръстове. \r\nДнес тук сме се събрали около велика кауза - разкриването и опазването на културното наследство на България. Щастлива съм, че зад тази кауза стои медия - \"Стандарт\". Това ми дава увереност, че нашата кауза ще увлече още много хора, заяви проф. Маргарита Ваклинова. Ние, археолозите, сме запленени хора, допълни тя и отбеляза значението на кампанията \"Чудесата на България\", която оценява труда не само на учените, но и на всички останали хора, които пазят старините на България. \r\nПроф. Маргарита Ваклинова е едно от най-големите имена в българската археология. Редица големи открития за резултат от упоритата й 57-годишна работа. \r\nСлед най-значимите й проучвания са разкопките на Велики Преслав. Тя изследва старата българска столица 53 години. \r\nЗа мене Велики Преслав е не просто изживяване и емоция, той е животът ми, казва проф. Ваклинова.    ", "date": "2019.12.20", "title": "Европейска награда за проф. Маргарита Ваклинова"}
{"url": "https://standartnews.com/biznes/2020-vsyaka-vtora-firma-vdiga-zaplatite-409713.html", "text": "По-високи заплати за своите служители обещават мениджърите на фирми през 2020 г. \r\nБлизо 47% от компаниите смятат да увеличат заплащането, показва проучване на Българска търговско-промишлена палата. Допитването бе извършено в периода 6-12 декември 2019 година и отразява намеренията на компаниите, свързани с измененията на нивата на работните заплати през 2020 г., както и бонусите, които фирмите ще дадат на своите служители. \r\nОколо 28% от участвалите в допитването планират да запазят възнагражденията. Само 1% от фирмите очакват да намалят работните заплати и причина за това е затрудненото им финансово положение. \r\nСредното увеличение на възнагражденията на заетите се очаква да бъде с до 10% \r\nпри голямата част от анкетираните членове на БТПП (74%), с ръст на заплатите между 10 и 20% ще са около 22% от фирмите. Както е известно вече, увеличението на заплатите в публичната сфера с 10% има своя ефект и тласка и тези в частния сектор предвид големия недостиг на работници.   \r\nАнкетата на БТПП показва, че 36% от фирмите ще работят около празниците, защото производството не позволява прекъсване (25%) или поради факта, че ако не работят ще претърпят големи загуби (11%). \r\nВ същото време 40% от фирмите са посочили, че в малкото работни дни около празниците предпочитат да не работят, защото и техните партньори планират да почиват в този период. За 14% от анкетираните разходите ще са повече от приходите и затова ще преустановят работа в делничните дни около празниците. \r\nОколо 68% от мениджърите на компаниите съобщават, че ще дават бонуси на служителите си. Над половината, или \r\n52%, ще го направят заради празниците \r\nа 16 на сто - заради доброто финансово състояние на компанията през отиващата си година. \r\nЗа съжаление, при близо 9% от допитаните няма да има допълнително възнаграждение за служителите, защото финансовият резултат на компаниите не позволява допълнителни разходи. Обичайно средният размер на бонусите ще бъде до 500 лв. - това е резултатът от проучването, отнасящ се до 69% от допитаните. Близо една четвърт от фирмите ще зарадват своите служители с бонус в рамките на 500-1000 лв., а при 7% ще е над 1000 лв. \r\nПопитани за причините за увеличение на работните заплати, 31% отговарят, че ще го направят, за да повишат мотивацията на служителите си. При 16% основен мотив е приносът в приходите на фирмата от страна на заетите.    ", "date": "2019.12.20", "title": "2020: Всяка втора  фирма вдига заплатите"}
{"url": "https://standartnews.com/biznes/istoricheski-spad-v-trseneto-na-shveytsarski-chasovnitsi-409712.html", "text": "Свидетели сме на исторически спад в търсенето на прословутите швейцарски часовници. Дaннитe нa Фeдepaциятa нa швeйцapcĸaтa чacoвниĸoвa индycтpия пoĸaзвaт, чe eĸcпopтът e cпaднaл дo paвнищeтo cи oт cpeдaтa нa 80-тe гoдини. Зaбaвянeтo нa глoбaлнaтa иĸoнoмиĸa, ĸoeтo ce oтpaзи и нa paзxoдитe нa пoтpeбитeлитe, зaceгнa и швeйцapcĸитe пpoизвoдитeли нa лyĸcoзни чacoвници, cлeд ĸaтo вcичĸи cĸъпи cтoĸи в Югoизтoчнa Aзия вeчe пoнecoxa yдap, пpeдaдe Zеrо Неdgе. Πpeз пъpвитe 11 мeceцa нa 2019 г. изнocът ce e пoнижил c 13% cпpямo cъщия пepиoд нa минaлaтa гoдинa, дo мaлĸo пoд 19 млн. бpoя чacoвници. Зa пocлeднo пoдoбнo paвнищe ce e нaблюдaвaлo пpeз 1984 г., ĸoгaтo извън cтpaнaтa ca пpoдaдeни 17,8 млн. бpoя. Умни чacoвници, ĸaтo Аррlе Wаtсh, Gаlаху Wаtсh и Gаrmіn ca пoдтиĸнaли мнoгo пoтpeбитeли дa тъpcят peшeния нa цeнa oт пoд 200 дoлapa зa бpoй. Toвa, ocвeн и зaбaвянeтo нa иĸoнoмиĸaтa, e нaнecлo cepиoзeн yдap нa бюджeтнитe вapиaнти нa швeйцapcĸи чacoвници. \"Имa caмo eднa пocoĸa, в ĸoятo въpви тъpceнeтo нa бюджeтнитe чacoвници, и тя e нaдoлy\", ĸoмeнтиpa aнaлизaтopът oт Вlооmbеrg Іntеllіgеnсе Дeбopa Aйтĸън. \"Ѕwаtсh тpябвa дa ce изĸaчи нaгope пo вepигaтa нa cтoйнocттa.\" Зaтoвa ĸoмпaниитe ce cъcpeдoтoчaвaт въpxy пpeдлaгaнeтo нa чacoвници, cтpyвaщи нaд 3 xил. дoлapa зa бpoй.", "date": "2019.12.20", "title": "Исторически спад в търсенето на швейцарски часовници"}
{"url": "https://standartnews.com/sport/partizan-izliza-s-cherni-lenti-zaradi-mladenov-409721.html", "text": "  Младият български футболист, който загина в катастрофа в нощта срещу петък е вратарят на “Партизан” (Червен бряг) Свилен Младенов, съобщиха от полицията. За катастрофата е постъпил сигнал от водач на преминаващ автомобил. Аудито на Младенов се смачкало в дърво между Тетевен и с. Гложене. Смята се, че е карал с висока скорост и е изгубил контрол над колата в мокър участък. 25-годишният вратар е починал на място, в началото на новата година Свилен е трябвало да отпразнува своя 26-и рожден ден. “Човек с голямо сърце, изпълнено само с добро. Завинаги ще останеш в нашите мисли и спомени. И ще се оглеждаме за теб на всеки един мач”, написаха във фейсбук съотборниците му. Те ще играят следващите си мачове с черни ленти в памет на Младенов.", "date": "2019.12.20", "title": "„Партизан“ излиза с черни  ленти заради Младенов"}
{"url": "https://standartnews.com/sport/plamen-markov-tsska-nyama-zadlzheniya-409703.html", "text": "От името на ръководството на ЦСКА, Пламен Марков приветства куп легенди и ветерани на \"червения\" клуб в традиоционния коледен празник, провел се в ресторанта на стадион \"Българска армия\". На тържеството присъстваха славни футболисти като Димитър Пенев, Димитър Якимов, Петър Жеков, Аспарух Никодимов, Георги Велинов, Борис Гаганелов и редица спортни деятели на ЦСКА през годините. Изпълнителният директор отдаде нужното уважение и вдъхновение към идолите на клуба. Марков емоционално определи заслугите на всички в \"червената\" история, както във футбола. така и в спорта цялостно, пише dsport. Ето какво каза Пламен Марков за актуалното състояние на ЦСКА: \"ЦСКА е без никакви проблеми в административно и финансовото отношение. Трябва да признаем усилията на нашите собственици, които с огромно усилия и труд успяха да стабилизират клуба. Резултатът е 0:0 към днешна дата, без 0 задължения. Всички състезатели, треньори и прочие, получават дължимото навреме, дори и по-рано.\" \"Има още какво да се желае в спортно-технически план, тъй като ние желаем нашият отбор да има водещата роля, както бе през годините назад от създаването си. Има колебания и трудности, които са и от натиск, който е политически и бизнес. Това е и друга причина, заради която нашия тим да не бъде водещ и шампион. Не го казвам, за да бъдем снизходителни към отбора. Желаем всички ние да се наруши статуквото\" завърши Пламен Марков на Коледното тържество на ЦСКА.", "date": "2019.12.20", "title": "Пламен Марков: ЦСКА няма задължения"}
{"url": "https://standartnews.com/sport/trima-trenori-si-trgvat-ot-levski-409700.html", "text": "Промените в ДЮШ на Левски продължават. Трима треньори се разделиха с работата си при \"сините\". Става дума за Мартин Любенов, Владко Шаламанов и Милетко Христов. Раздялата между двете страни беше съобщена чрез официалния сайт на \"сините\". \"Мартин Любенов (треньор на набор 2011), Владко Шаламанов – пом.-треньор на U19/U18 и Милетко Христов – треньор на вратарите вече не са част от треньорския екип на Академията на ПФК Левски. Клубът им благодари за коректната и професионална работа и им пожелава спорна 2020 година и бъдещи професионални успехи\".", "date": "2019.12.20", "title": "Трима треньори си тръгват от Левски"}
{"url": "https://www.standartnews.com/chudesata_na_balgariya/otlichieto-na-nim-v-pamet-na-bozhidar-dimitrov-409710.html", "text": "Симеон Велики прави Златния век, защото преди това Борис Михаил поставя темелите, каза директорът на НИМ доц. д-р Бони Петрунова, получавайки наградата \"Пазител на наследството\" за музея на 2019 г. НИМ. Затова като благодаря на всички служители на музея за работата им през годината, посвещавам тази награда на Божидар Димитров, обяви доц. Петрунова. До 2017 г. големият историк проф. Божидар Димитров бе три пъти директор на Националния исторически музей, човекът, който го е управлявал най-дълго. България го загуби през 2018 г. \r\nКато директор на НИМ доц. Петрунова и топ археолозите в НИМ правят уникални открития. Тазгодишните са представени в специална изложба в НИМ открита преди дни в националната съкровищница. Но едно от най-големите заслуги на доц. Петрунова е фактът, че отваря НИМ все повече към младите. Детският център се превърна в любимо място за посещения на учениците. В НИМ редовно се правят уроци по родолюбие за деца, посветени на именити българи. \r\nНаградата на доц. Петрунова връчи посланикът на Мароко у нас г-жа Закия Ел Мидауи. \"Много харесвам хората, които опазват своето културно наследство. Вашата страна е типичен пример за това и аз се чувствам много добре тук. Пожелавам нашите отношения да се развиват непрекъснато\", каза Нейно превъзходителство и пожела кампанията \"Чудесата на България\" да продължи да се развива и надгражда.", "date": "2019.12.20", "title": "Отличието на НИМ в памет на Божидар Димитров"}
{"url": "https://standartnews.com/sport/slavchev-napusna-karabakh-409722.html", "text": "Българският национал Симеон Славчев напусна шампиона на Азербайджан по футбол ФК Карабах и вече е свободен агент. 26-годишният полузащитник записа 8 мача за клуба през есента, но за последно игра на 6 октомври. \"Престоят ми в Карабах приключи! Искам да кажа, че винаги съм бил професионалист и съм давал най-доброто за моя отбор, но нашите пътища се разделят. Успех на Карабах и на всички, които подкрепят клуба и Агдам! Тук намерих добри приятели и имам само хубави и красиви спомени. Благодаря ви и ви пожелавам успех в бъдеще!\", написа Славчев в \"Инстаграм\". Левски има желание да привлече халфа, но той има и други оферти.", "date": "2019.12.20", "title": "Славчев напусна Карабах"}
{"url": "https://standartnews.com/biznes/avtomagistrali-stroi-i-poslednite-km-ot-am-khemus-409671.html", "text": "„Автомагистрали“ ЕАД ще проектира и изгради и последните 88,9 км от АМ „Хемус“. Това е отсечката между 222-ри и 310-ти километър - след връзката с пътя Русе - Велико Търново до строящия се в момента участък Белокопитово - Буховци. АПИ възлага проектирането и изпълнението на строително-монтажните работи на основание чл. 14, ал. 1, т. 6 от Закона за обществените поръчки, тъй като МРРБ е едноличен собственик на 100% от капитала на „Автомагистрали“ ЕАД и правата на държавата в дружеството се упражняват от министъра на регионалното развитие и благоустройството. АПИ също е второстепенен разпоредител на бюджетни средства към министъра на регионалното развитие и благоустройството. През миналата година Министерският съвет предостави 1,3 млрд. лв. за строителството на 134 км в отсечката от Боаза до връзката с пътя Русе - Велико Търново. Този участък също е възложен на „Автомагистрали“ ЕАД. Цялостното доизграждане на АМ „Хемус“ е основен приоритет в Управленската програма на правителството, тъй като бъдещето на Северна България и модернизирането на региона е свързано със строителството на автомагистралата и осигуряването на бърза и безопасна пътна комуникация между София и Варна. В момента в експлоатация са участъците от София до Боаза и от с. Белокопитово до Варна, с обща дължина от около 180 км. Неизградената част, започваща от п. в. „Боаза“ и завършваща при с. Белокопитово, ще свърже вече изградените участъци от двете страни на магистралата. Новият договор е на стойност 1 150 000 000 лв. без ДДС. Той е за проектирането и строителството на последните три участъка от АМ „Хемус“. Това са участък 7 - с дължина 43,6 км, след пресичането на път I-5 Русе - Велико Търново до км 265-ти км при пресичането с път II-51 Бяла - Търговище; участък 8 - 33,5 км, от пресичането с път II-51 Бяла - Търговище до връзката с път II-49 Търговище - Разград; участък 9 - 11,9 км, от пресичането с път II-49 и до изграждащия се в момента участък Белокопитово - Буховци, при пресичането на път I-4 с път III-5102). На заседанието си на 11 декември 2019 г. Министерският съвет пое ангажимент за осигуряване на 1 380 000 000 лв. по бюджета на МРРБ за изграждането на последните 88,9 км от АМ „Хемус“. Целият обем на тези средства ще бъде предоставен през следващите три години. През 2019 г. на МРРБ се осигуриха 483 000 000 лв. за предстоящи плащания. Средствата ще постъпят в сметката в БНБ, в която е и предоставеният досега ресурс за строителството на АМ „Хемус“, и ще бъдат използвани за предстоящи разплащания.             Изграждането на АМ „Хемус“ е разделено на следните участъци:             Строителството на последната част от АМ „Хемус“ - от 222-ри до 310-ти км, е обособена в следните три участъка:", "date": "2019.12.20", "title": "„Автомагистрали“ строи и последните 90 км от АМ Хемус"}
{"url": "https://standartnews.com/biznes/prvi-etap-na-balkanski-potok-priklyuchi-409692.html", "text": "\"Първият етап на проекта „Балкански поток“ е приключил, в момента се работи на трасе от 150 км\". Това каза министърът на енергетиката Теменужка Петкова в отговор на въпрос на депутата от БСП Иво Христов за реализацията на проекта \"Балкански поток\" на българска територия, предаде Агенция „Фокус“. \"Предвиденият за изграждане преносен газопровод е с приблизителна дължина 474 км, с диаметър 1220 мм и максимално работно налягане от 7, 5 мегапаскала. Заедно с изграждането на преносния газопровод ще бъдат изградени две оптични кабелни линии, които ще бъдат положени от двете страни на преносния газопровод и ще достигнат българо-сръбска граница. Трасето на преносния газопровод преминава през землището на 11 области. Съгласно сключения договор в срок до 250 календарни дни ще бъде изграден участък от 308 км до българо-сръбска граница. За целия участък от 308 км издадени разрешение за строеж от страна на МРРБ, които са влезли в сила. В оставащия срок на договора до 615 календарни дни ще бъде изградена останалата част от трасето“, каза още Петкова. \r\n \r\n„Първият етап по проекта е приключил и е въведен в експлоатация, това са 11 км от турско-българска граница. Изграден и въведен в експлоатация е газоизмервателната станция, която е разположена непосредствено до компресорна станция „Странджа“. В момента се работи на трасе, приблизително около 150 км и трасето е разделено на три участъка“, допълни още Петкова. \r\n \r\n\"От наша страна и от страна на изпълнителя се полагат всички усилия, така че проектът да бъде реализиран в рамките на срока по договора\", допълни още министърът.", "date": "2019.12.20", "title": "Първи етап на \"Балкански поток\" приключи"}
{"url": "https://www.standartnews.com/chudesata_na_balgariya/oskari-za-chudesata-409708.html", "text": "Доц. д-р Людмил Вагалински от НАИМ - БАН е археологът на 2019 г. Най-старият град в Европа Провадия-Солницата, проучван от чл.-кор. Васил Николов, пък е културно-историческата атракция на 2019 г. Това стана ясно по време на тържествената церемония на \"Стандарт\" за връчване на традиционните годишни награди \"Чудесата на България\". Над 100 пазители на културното наследство у нас, сред които най-големите археолози, историци, бизнесмени и интелектуалци, изпълниха зала \"Витоша\" на столичния х. \"Маринела\" във вторник вечерта. Специален гост на наградите бе Пийт Яспър, вицепрезидент на най-голямото движение за опазване на културното наследство в Европа \"Европа Ностра\". Президент на организацията е маестро Пласидо Доминго. За втора поредна година Яспър е в София за Чудесата по покана на вестник \"Стандарт\". Миналата година \"Стандарт\" стана първата медия в Европа, отличена от \"Европа Ностра\" с наградата за изключителен принос в опазването и популяризирането на културно-историческото наследство. \r\n\"За втори път съм на това престижно събитие. За мен е чест отново да съм тук\", каза Яспър. И подчерта: Една от основните цели на Европейския съюз е да инвестира в културно наследство. Връчили сме над 500 награди за културно наследство по целия континент\". \r\nОбединение и подкрепа за младите бяха най-често повтаряните думи по време на церемонията. Културното наследство обединява хората, то е вид Възраждане за европейците, подчерта Яспър. Продължавайте да показвате Чудесата на България. Благодаря на \"Стандарт\" като медия, за ролята й за културното наследство, заяви и българският еврокомисар в поздравителния си адрес за церемонията. \r\n9 години, откакто съществува кампанията \"Чудесата на България\", си повтаряме, че уникалният български код е котвата, която ни държи тук, на тази земя, независимо от бурното море, в което живеем. И затова всяка година, по това време, ние награждаваме археолозите, историците, музейните работници, радетелите на духовността и българщината, които връщат спомените за славното ни минало винаги, когато започнем да се оплакваме от незавидното ни настояще, каза главният редактор на \"Стандарт\" Славка Бозукова. Тя съобщи, че тази година кампанията \"Чудесата на България\" поставя нови акценти - награждава много млади хора, връчва отличие за паметник, дава за първи път призове за реставрация, дигитализация и социализация на културното наследство. \r\nС нетърпение вече очаквам юбилейното десето издание на \"Чудесата на България\" догодина, каза доц. Вагалински при получаването на наградата си. \"Нашата цел е и да помогнем на обществото да разбира ползата от археологията. Това е важна задача, за да имат по-голяма стойност нашите изследвания и открития\", каза археологът и заяви, че днес има много добри екипи от млади хора. Нека да започнем и ние да им помагаме активно, призова колегите си той. \r\n\"Доц. Вагалински върши историческа работа - той поставя началото на следа в науката\", заяви Петър Николов, заместник-министър на образованието, който му връчи отличието. То бе присъдено за уникалните открития в античния град Хераклея Синтика край Петрич, за проучването на който и кабинетът вече отпуска сериозни средства. Доц. Вагалински създаде и платформата \"Археология България\", в която се представят научните открития на българските археолози и се онлайн се излъчват разкопки. \r\nПровадия-Солницата е най-атрактивният праисторически обект в Източна Европа, каза чл.-кор. Васил Николов. Щастлив съм да работя с младите хора от екипа ми. Тези екипи от млади археолози израснаха много в последните години. Това зарежда и нас с мотивация за работа и за още отлични резултати, към които се стремим, заяви най-големият специалист по праистория у нас. \r\n\"С най-голямо удоволствие връчвам наградата на Провадия-Солница. Това е наша гордост. От много години имам интерес към културните ценности в нашата страна, каза проф. Николай Вълканов, председател на Управителния съвет на \"Минстрой холдинг\" и председател на Минно-геоложката камара, който връчи наградата на чл.-кор. Николов. Винаги сме помагали според възможностите си. Опазването на културните паметници е от изключително важно значение за съхранението ни като нация, каза още Вълканов. \r\nСред невероятните открия в Провадия-Солницата са царски гроб на 64 века, уникална защитна система от ровове и скали. Всяка година обектът се разкрива все повече и повече, като в деня на отворените врати вече близо 40 000 души отиват да разгледат праисторическия град. \r\nОткритията в античната крепост \"Залдапа\" край село Абрит, община Крушари, бяха отличени с награда \"Международна експедиция\" 2019. Богатата история на древния град е обект на научен интерес не само у нас. Археолози от България, Канада и Франция изследваха най-големия римски град във вътрешността на Добруджа. Проф. Георги Атанасов, главен уредник секция Археология в РИМ Силистра, бе ръководител на българския екип от учени. В града, наричан българският Помпей, бе открита епископска базилика, за която археолозите смятат, че е първата раннохристиянска базилика във вътрешността на Северна България с безспорно доказана стенна мозайка. \r\nВ категория \"Откритие\" 2019 наградата отиде в археологическия музей на Пловдив за работата на доц. Костадин Кисьов и екипа му по проучването на императорската гробница в могила \"Малтепе\" край Пловдив и на други обекти. След най-интересните находки при разкопките в северната част на агората на Филиполол бе статуетка на Кибела. Пак за Пловдив бе и наградата за реставрацията. Тя бе дадена за възкресяването на уникалната мозайка в Епископската базилика. Отличието получи Рая Маринова, директор на \"Старинен Пловдив\". Наградите връчи Мариан Беляков, изпълнителен директор на \"Пампорово\" АД. Подкрепяме и винаги ще подкрепяме опазването на наследството, защото то е база за развитие на културно-исторически туризъм, а бъдещето е в него, каза Беляков. \r\nВ началото на церемонията коледното настроение на всички подариха малките таланти от детска градина \"Брезичка\" в София, която е част от сдружение \"Духовно огледало\". Възпитаниците на г-жа Харбалиева зарадваха гостите с коледни песнички и балет. \r\n \r\n ", "date": "2019.12.20", "title": "Оскари за  Чудесата"}
{"url": "https://standartnews.com/biznes/chez-razpredelenie-udvoyava-dezhurnite-ekipi-za-koleda-i-nova-godina-409673.html", "text": "С цел да осигури спокойствието и комфорта на клиентите по време на предстоящите коледни и новогодишни празници „ЧЕЗ Разпределение България“ АД ограничава планираните прекъсвания на електрозахранването от 08.00 часа на 20 декември 2019 г. до 08.00 часа на 07 януари 2020 г.   На Коледа и Нова година за сигурността на електрозахранването в Западна България ще се грижат 150 аварийни екипа. В случай на извънредни обстоятелства и тежки метеорологични условия компанията може да мобилизира общо 400 екипа. Те са снабдени с всички необходими материали и оборудване, както и с подходящо защитно работно облекло за работа при тежки зимни условия. На разположение е модерна специализирана техника в това число 300 проходими аварийни автомобила, 125 броя специализирана техника – кранове, багери и други, 12 броя АТВ машини с допълнителни вериги за сняг, 12 моторни шейни, 50 автовишки, 10 автокрана, 10 багера и уникална високопроходима верижна машина. Създадена е организация при необходимост да се наема специализирана техника и от външни фирми.   През предстоящите празнични дни служителите на „ЧЕЗ Разпределение България“ АД ще отчитат електромерите по предварителен график, така че да бъде гарантирано спазването на законоустановения 31-дневен период на отчитане. Тези, които няма да могат да осигурят достъп до средствата да търговско измерване, имат възможност сами да декларират показанията им на денонощната телефонна линия 0700 10 010, на имейл   или в секцията „Електронни услуги“ на сайта  .     е-mail:     ", "date": "2019.12.20", "title": "ЧЕЗ Разпределение удвоява дежурните екипи за Коледа и Нова година"}
{"url": "https://standartnews.com/biznes/styagat-studentski-obshchezhitiya-i-uchilishcha-za-270-mln-409667.html", "text": "Над 270 млн. лв. осигурява Министерството на регионалното развитие и благоустройството чрез Оперативна програма „Региони в растеж“ 2014-2020 г. за ремонт на студентски общежития към държавни университети и общински културни институции в 39-те големи града на страната. С проекти ще може да се кандидатства до края на 2020 г. Мярката е залегнала в предложеното от Управляващия орган на програмата изменение на Индикативната годишна работна програма за 2020 г. Ще се финансират ремонтни дейности и мерки за енергийна ефективност – обновяване на дограми, покриви, фасада, монтаж на топлоизолация, подмяна на оборудване и обзавеждане и др. Мярката е част от процедурата „Изпълнение на Интегрирани планове за градско възстановяване и развитие“. По нея до момента са сключени 156 договора на обща стойност 1,1 млрд. лв. Със средствата се изпълняват редица проекти за модернизация на градската среда, енергийна ефективност, здравни, социални и образователни проекти. По инвестиционен приоритет „Културна инфраструктура“ се изпълняват три проекта стойност 10,8 млн. лв. – два в Бургас, а един в Свищов. През месец март 2020 г., след изменение на процедурите „Подкрепа за професионалните училища в Република България“, „Подкрепа за висшите училища в Република България“ и „Култура и спорт в училище“, ще бъде осигурена допълнителна възможност за подобряване на условията за модерни образователни услуги чрез допълнителни инвестиции в образователна инфраструктура. Близо 215 млн. лв. е общият ресурс за ремонт и ново обзавеждане на държавни и общински професионални училища и висши учебни заведения. С промяната на програмата ще могат да бъдат обновени още 8 училища в направленията ветеринарна медицина, горско стопанство, растениевъдство и животновъдство и още един университет. Близо 15 млн. лв. е предвиденият ресурс по мярката „Култура и спорт в училище“, като сред допустимите кандидати по нея са Националната гимназия за пластични изкуства и дизайн „Акад. Д. Узунов“ - Казанлък, към Министерството на културата, и Спортно училище „Юрий Гагарин“ - Бургас, към Министерството на младежта и спорта. Промяната на индикативната програма предвижда създаване и на нова процедура „Спорт в училище“ с ресурс от 2.5 млн. лв. Тя ще бъде достъпна от месец април 2020 г. и ще финансира доставка и монтаж на спортно оборудване и обзавеждане за вече ремонтирани професионални училища. През месец март догодина се очаква да стартира и новата процедура „Регионална здравна инфраструктура - 2“, в рамките на която се планира с 20 млн. лв. да се достави медицински хеликоптер за въздушно спасяване и превоз на нуждаещи се пациенти, спасителни и донорски операции и да се осигури съпътстваща инфраструктура за използването му. До 31 декември 2021 г. ще е активна процедурата „Развитие на туристически атракции“, която е с общ бюджет от над 98 млн. лв. До момента по нея са сключени 2 договора на стойност малко над 15 млн. лв. с общините Видин и Казанлък. Конкретните бенефициенти по процедурата са Министерство на културата, общини и институции на вероизповеданията, които имат възможност да подават проекти за реставрация, социализация на обекти и повишаване на туристическата им привлекателност. До 30 юни догодина Агенция „Пътна инфраструктура“ ще получи допълнителни 55 млн. лв. за  рехабилитация на шест участъка от републиканската пътна мрежа. Планът предвижда обявяване на нова процедура „Пътна безопасност“, насочена към мерки за подобряване на безопасността на пътната инфраструктура в съответствие с националните и европейски приоритети за повишаването ѝ. Над 2 млн. лева ще бъдат вложени за изграждане на интелигентна транспортна система. Тези мерки ще добавят допълнителна устойчивост на резултатите, постигнати чрез финансиране на пътната инфраструктура в рамките на ОПРР 2014-2020. Коментари и предложения по проекта на ИГРП за 2020 г. на ОПРР могат да бъдат изпратени в срок до 31 декември 2019 г. на имейл: oprd@mrrb.government.bg", "date": "2019.12.20", "title": "Стягат студентски общежития и училища за 270 млн."}
{"url": "https://standartnews.com/kultura/la-skala-na-kraka-za-plasido-domingo-409660.html", "text": "Оперният певец Пласидо Доминго изнесе концерт в театър „Ла Скала“, на който бе посрещнат от бурни аплодисменти от публиката, съобщава bnr. Изпълнението на 78-годишния тенор бе в чест на 50-годишнината от творческата му кариера. По време на концерта в Милано Доминго изпълни една от популярните испански серенади, „Non Puede Ser“. Певецът беше приятно изненадан от сърдечността на публиката, толкова, че дори целуна сцената, на която за първи път излиза през 1969 година. Общо Пласидо Доминго е пял 135 пъти в „Ла Скала“. Миналото лято Пласидо Доминго беше обвинен в сексуален тормоз. След първото обвинение последва поредица. Около двадесет жени съобщиха, че Доминго ги е насилвал. Подобно обвинение съсипа кариерата на певеца в Америка. Концертите му започнаха да се отменят, след това той напусна театър „Метрополитен“ в Ню Йорк, където се изявяваше в продължение на 51 години и където откри сезоните поне 21 пъти. По-късно напусна и операта в Лос Анджелис, където изпълняваше функциите на режисьор. В Европа обаче Пласидо Доминго не загуби любовта на публиката.", "date": "2019.12.20", "title": "\"Ла Скала\" на крака за Пласидо Доминго"}
{"url": "https://standartnews.com/regionalni/uchenitsi-i-politsai-v-svmestna-aktsiya-po-bezopasno-dvizhenie-409679.html", "text": "Ученици и полицаи проведоха съвместна акция по безопасно движение на три рискови кръстовища в Кърджали, съобщават от ОД на МВР Кърджали. Около 25 ученици от ЕГ „Христо Ботев“ се включиха в превантивна кампания като младежки пешеходни патрули. Акцията продължи близо два часа, тя се проведе на пешеходни пътеки на три рискови кръстовища в областния град – до ЕГ „Христо Ботев“, до СУ „Йордан Йовков“ и до СУ „Отец Паисий“, на които се извършваха проверки на водачи, а младежките пешеходни патрули раздаваха брошури за безопасно движение и стикери за коли „Пусни мигача“. \r\n        \r\nИнициативата се осъществи съвместно със служители на Пътна и Териториална полиция от ОДМВР-Кърджали по проект „Информиран и активен“ на Министерството на младежта  и спорта и с подкрепата на ДА „Безопасност на движението по пътищата“. В нея  се включиха и заместник-председателят на ДА „Безопасност на движението по пътищата“ Анжелина Тотева, областният управител на Кърджали Никола Чанев, директорът на ОДМВР - Кърджали старши комисар Атанас Илков. \r\n       \r\nПроверени бяха 27 водачи на моторни превозни средства. Констатирани бяха 10 нарушения на ЗДвП и за тях бяха съставени 6 акта и 4 фиша. Най-често срещаното нарушение се оказа непоставен обезопасителен колан както от водачи, така и от пътници. В хода на акцията беше задържан шофьор, извършил нарушение.     \r\nАнжелина Тотева, заместник-председател на ДА „Безопасност на движението по пътищата“, подчерта, че около 20 процента от загиналите при пътни инциденти на година в България са пешеходци и проведената акция е повод да се акцентира на опасностите при шофиране с превишена скорост, отклоняване на вниманието при използването на мобилен телефон и рисковете при пътуване без обезопасителен колан.  ", "date": "2019.12.20", "title": "Ученици и полицаи в съвместна акция по безопасно движение"}
{"url": "https://www.standartnews.com/sport/trima-trenori-si-trgvat-ot-levski-409700.html", "text": "Промените в ДЮШ на Левски продължават. Трима треньори се разделиха с работата си при \"сините\". Става дума за Мартин Любенов, Владко Шаламанов и Милетко Христов. Раздялата между двете страни беше съобщена чрез официалния сайт на \"сините\". \"Мартин Любенов (треньор на набор 2011), Владко Шаламанов – пом.-треньор на U19/U18 и Милетко Христов – треньор на вратарите вече не са част от треньорския екип на Академията на ПФК Левски. Клубът им благодари за коректната и професионална работа и им пожелава спорна 2020 година и бъдещи професионални успехи\".", "date": "2019.12.20", "title": "Трима треньори си тръгват от Левски"}
{"url": "https://www.standartnews.com/sport/lazarov-dade-prava-na-lyubo-ganev-da-vodi-bfv-do-mart-409698.html", "text": "Президентът инж. Данчо Лазаров упълномощи вицепрезидента Любо Ганев да ръководи централата до март. Това стана ясно на редовното Общо събрание на БФ Волейбол в Казанлък. След като Инициативен комитет за промени във волейбола издигна кандидатурата на бившия национал за нов председател на БФВ, имаше желание да има смяна на ръководството на извънредно Общо събрание на 16 януари, но такова се провали заради отказ от вписване в Търговския регистър. Дългогодишният бос на БФВ Данчо Лазаров нееднократно досега намекваше за своето оттегляне. В Казанлък той официално даде пълномощно, с което от 23 декември до 13 март начело на централата ще бъде Любо Ганев. Голямото изборно Общо събрание пък ще бъде именно на 13 март 2020, на което ще бъде официалното оттегляне на Данчо Лазаров. Изненадващо или не днес в Казанлък другият спряган за нов председател на федерацията Борислав Кьосев сподели, че ще подкрепи Ганев напролет.", "date": "2019.12.20", "title": "Лазаров даде права на Любо Ганев да води БФВ до март"}
{"url": "https://standartnews.com/kultura/nova-televiziya-ima-nova-shefka-na-novinite-409672.html", "text": "Ива Стоянова се присъединява към екипа на Нова Броудкастинг Груп на позицията генерален директор „Информация“. Тя поема ръководството на отдел „Новини и актуални предавания“. Като генерален директор „Информация“ Ива Стоянова ще работи за увеличаване на аудиторния дял на информационните и публицистични формати и ще отговаря за всички проекти на новинарския екип, съобщиха от пресцентъра на Нова тв. „За мен NOVA е поредно предизвикателство в професията. Благодаря на братя Домусчиеви за поканата да съм част от най-гледаната българска телевизия. Това доверие ме задължава и ангажира да вложа в работата си не само опит и усилия, но и емоция и сърце за запазване на лидерската позиция на NOVA и все по-успешното развитие на медията занапред” - каза Стоянова. Ива Стоянова има почти 25-годишен опит в медиите като преминава през всички журналистически позиции - от репортер до мениджър. Кариерата й започва във вестниците „Народен спорт\" и \"Седем дни спорт“. Следват длъжности на различни йерархични нива в телевизиите София Кабел, Би Би Ти и ТВ7. През последните 5 години тя e управител и програмен директор на Канал 3. „В професионалния си път, винаги съм създавала и разчитала на сплотен и ефективен екип. Знам, че в NOVA ще срещна точно такъв всеотдаен и качествен екип, с който заедно ще задаваме и следваме високите стандарти на телевизионната журналистика у нас” – добави Ива Стоянова. Като телевизионен журналист има специализация в CNN. Завършила е „Журналистика“, „Спортен мениджмънт“ и „Публичен мениджмънт“.", "date": "2019.12.20", "title": "Нова телевизия има нова шефка на новините"}
{"url": "https://www.standartnews.com/sport/nadal-i-barti-sa-1-v-tenisa-za-2019-a-409661.html", "text": "Ашли Барти (Австралия) и Рафаел Надал (Испания) бяха обявени за най-добри състезатели за годината от Международната федерация по тенис (ИТФ). Двамата получиха заслужено наградите си за изключително успешен сезон, който завършиха като първи в женската и мъжката световна ранглиста. Барти стана първата австралийка с титла от Ролан Гарос от 1973 г., след като победи Маркета Вондрушова през юни. 23-годишната тенисистка стана и първата състезателка от страната си с лидерска позиция в УТА от 1976-а. Надал спечели историческата 12-а титла от Ролан Гарос през тази година и освен това вдигна четвъртата си в САЩ. Той също така помогна на Испания да завърши на първо място в купа \"Дейвис\".", "date": "2019.12.20", "title": "Надал и Барти са №1 в тениса за 2019-а"}
{"url": "https://www.standartnews.com/sport/shifrin-si-vze-sedmitsa-pochivka-409649.html", "text": "Лидерката в Световната купа по ски алпийски дисциплини Микаела Шифрин реши да започне по-рано от очакваното коледната си почивка. Американката обяви, че няма да стартира през уикенда във Вал Д'Изер (Фр) този уикенд. Тя не кара в тренировките в четвъртък и няма да вземе участие в съботното спускане, а вместо това ще почива до стартовете в Австрия на 29-и и 29-и декември. \"Наистина исках да участвам във Франция и можех да го направя, но ще трябва да свърша някои също толкова важни неща, така че весела Коледа на всички. Ще се видим в Линц!\", написа тя в социалните мрежи. Шифрин е на върха на генералното класиране за сезона с 546 точки, следвана от Федерика Бриньоне с 381 точки, Виктория Ребенсбург с 311 и други.", "date": "2019.12.20", "title": "Шифрин си взе седмица почивка"}
{"url": "https://www.standartnews.com/sport/plamen-markov-tsska-nyama-zadlzheniya-409703.html", "text": "От името на ръководството на ЦСКА, Пламен Марков приветства куп легенди и ветерани на \"червения\" клуб в традиоционния коледен празник, провел се в ресторанта на стадион \"Българска армия\". На тържеството присъстваха славни футболисти като Димитър Пенев, Димитър Якимов, Петър Жеков, Аспарух Никодимов, Георги Велинов, Борис Гаганелов и редица спортни деятели на ЦСКА през годините. Изпълнителният директор отдаде нужното уважение и вдъхновение към идолите на клуба. Марков емоционално определи заслугите на всички в \"червената\" история, както във футбола. така и в спорта цялостно, пише dsport. Ето какво каза Пламен Марков за актуалното състояние на ЦСКА: \"ЦСКА е без никакви проблеми в административно и финансовото отношение. Трябва да признаем усилията на нашите собственици, които с огромно усилия и труд успяха да стабилизират клуба. Резултатът е 0:0 към днешна дата, без 0 задължения. Всички състезатели, треньори и прочие, получават дължимото навреме, дори и по-рано.\" \"Има още какво да се желае в спортно-технически план, тъй като ние желаем нашият отбор да има водещата роля, както бе през годините назад от създаването си. Има колебания и трудности, които са и от натиск, който е политически и бизнес. Това е и друга причина, заради която нашия тим да не бъде водещ и шампион. Не го казвам, за да бъдем снизходителни към отбора. Желаем всички ние да се наруши статуквото\" завърши Пламен Марков на Коледното тържество на ЦСКА.", "date": "2019.12.20", "title": "Пламен Марков: ЦСКА няма задължения"}
{"url": "https://standartnews.com/regionalni/12-000-lv-sbrakha-uchenitsi-ot-krdzhali-za-blagotvoritelnost-409697.html", "text": "Над 11 500 лева събраха общо от благотворителни инициативи учениците и  учителите от Езикова гимназия ”Христо Ботев”  Кърджали. С подкрепата на родителите момчета и момичета от всички класове организираха своебразно кулинарно състезание и успяха да  набавят от училищния базар внушителната сума от над 6770 лв. За поредна година ботевци подариха вяра, надежда и любов на деца, нуждаещи се от скъпоструващо лечение като се включиха и в кампанията „Да подарим надежда за Коледа” под егидата на областния управител Никола Чанев. Учениците представиха спектакъл, в който участваха над 200 млади  таланти. Постъпленията от билети от концерта и от съпътсващия го базар достигнаха близо 5000 лв. Спектаклите на Езиковата гимназия „Христо Ботев“ винаги се превръщат в културни събития за Кърджали, а залата на театъра се оказва препълнена от зрители, дошли да се потопят във феерията от слово, музика и танц в името на  доброто. Всички средства ще бъдат дарени на 6-годишния Васил от Кърджали и 13-годишната Мюрфе от село Бащино.", "date": "2019.12.20", "title": "12 000 лв. събраха ученици от Кърджали за благотворителност"}
{"url": "https://www.standartnews.com/sport/dve-blgarki-v-top-10-za-sportist-na-balkanite-409684.html", "text": "Българките Радослава Мавродиева и Тайбе Юсеин попаднаха в топ 10 в 47-ото издание на анкетата на БТА \"Спортист на Балканите\" за 2019 година. \r\nВ традиционното допитване участваха националните агенции на страните от региона - БТА (България), АНА-МПА (Гърция), АДЖЕРПРЕС (Румъния), Анадолска Агенция (Турция), ТАНЮГ (Сърбия), МИНА (Черна гора), МИА (Македония), ХИНА (Хърватия), ФЕНА (Босна и Херцеговина) и АТА (Албания). \r\nМавродиева спечели титлата в тласкането на гюле на Европейското първенство в зала, а състезателката по борба Юсеин също стана континентална шампионка в категория до 62 килограма, като спечели и сребро от Световния шампионат. В десетката влязоха още босненецът Амел Тука (лека атлетика), Майлинда Келменди от Косово (джудо), сърбите Новак Джокович (тенис) и Тияна Бошкович (волейбол), гърците Стефанос Циципас (тенис) и Янис Антетокунбо (баскетбол), румънвката Симона Халеп (тенис) и турчинът Ръза Кааялп (борба). \r\n \r\nОбщо 42 спортисти получиха гласове в анкетата през тази година, като от българите бяха посочени също така и европейският шампион по вдигане на тежести Божидар Андреев, световният вицешампион по биатлон Владимир Илиев и европейският вицешампион по джудо Ивайло Иванов, но те останаха извън топ 10. \r\n \r\nПобедителят и резултатите в анкетата ще бъдат обявени по-късно.  ", "date": "2019.12.20", "title": "Две българки в топ 10 за \"Спортист на Балканите\""}
{"url": "https://standartnews.com/sport/tsrvena-zvezda-ostana-bez-trenor-409664.html", "text": "Сръбският футболен гранд Цървена звезда остана без треньор. Владан Милойевич обяви на пресконференция, че напуска поста си. Неговият отбор е водач в сръбското първенство с преднина от 11 точки. „Реших да напусна. Искам да благодаря на моя екип, моето семейство и най-вече на феновете“, заяви Милойевич, цитиран от Франс прес. 49-годишният специалист пое белградския отбор през 2017-а и го направи два пъти шампион и го класира също толкова пъти за груповата фаза на Шампионската лига.", "date": "2019.12.20", "title": "Цървена звезда остана без треньор"}
{"url": "https://standartnews.com/sport/dve-blgarki-v-top-10-za-sportist-na-balkanite-409684.html", "text": "Българките Радослава Мавродиева и Тайбе Юсеин попаднаха в топ 10 в 47-ото издание на анкетата на БТА \"Спортист на Балканите\" за 2019 година. \r\nВ традиционното допитване участваха националните агенции на страните от региона - БТА (България), АНА-МПА (Гърция), АДЖЕРПРЕС (Румъния), Анадолска Агенция (Турция), ТАНЮГ (Сърбия), МИНА (Черна гора), МИА (Македония), ХИНА (Хърватия), ФЕНА (Босна и Херцеговина) и АТА (Албания). \r\nМавродиева спечели титлата в тласкането на гюле на Европейското първенство в зала, а състезателката по борба Юсеин също стана континентална шампионка в категория до 62 килограма, като спечели и сребро от Световния шампионат. В десетката влязоха още босненецът Амел Тука (лека атлетика), Майлинда Келменди от Косово (джудо), сърбите Новак Джокович (тенис) и Тияна Бошкович (волейбол), гърците Стефанос Циципас (тенис) и Янис Антетокунбо (баскетбол), румънвката Симона Халеп (тенис) и турчинът Ръза Кааялп (борба). \r\n \r\nОбщо 42 спортисти получиха гласове в анкетата през тази година, като от българите бяха посочени също така и европейският шампион по вдигане на тежести Божидар Андреев, световният вицешампион по биатлон Владимир Илиев и европейският вицешампион по джудо Ивайло Иванов, но те останаха извън топ 10. \r\n \r\nПобедителят и резултатите в анкетата ще бъдат обявени по-късно.  ", "date": "2019.12.20", "title": "Две българки в топ 10 за \"Спортист на Балканите\""}
{"url": "https://www.standartnews.com/sport/partizan-izliza-s-cherni-lenti-zaradi-mladenov-409721.html", "text": "  Младият български футболист, който загина в катастрофа в нощта срещу петък е вратарят на “Партизан” (Червен бряг) Свилен Младенов, съобщиха от полицията. За катастрофата е постъпил сигнал от водач на преминаващ автомобил. Аудито на Младенов се смачкало в дърво между Тетевен и с. Гложене. Смята се, че е карал с висока скорост и е изгубил контрол над колата в мокър участък. 25-годишният вратар е починал на място, в началото на новата година Свилен е трябвало да отпразнува своя 26-и рожден ден. “Човек с голямо сърце, изпълнено само с добро. Завинаги ще останеш в нашите мисли и спомени. И ще се оглеждаме за теб на всеки един мач”, написаха във фейсбук съотборниците му. Те ще играят следващите си мачове с черни ленти в памет на Младенов.", "date": "2019.12.20", "title": "„Партизан“ излиза с черни  ленти заради Младенов"}
{"url": "https://www.standartnews.com/sport/slavchev-napusna-karabakh-409722.html", "text": "Българският национал Симеон Славчев напусна шампиона на Азербайджан по футбол ФК Карабах и вече е свободен агент. 26-годишният полузащитник записа 8 мача за клуба през есента, но за последно игра на 6 октомври. \"Престоят ми в Карабах приключи! Искам да кажа, че винаги съм бил професионалист и съм давал най-доброто за моя отбор, но нашите пътища се разделят. Успех на Карабах и на всички, които подкрепят клуба и Агдам! Тук намерих добри приятели и имам само хубави и красиви спомени. Благодаря ви и ви пожелавам успех в бъдеще!\", написа Славчев в \"Инстаграм\". Левски има желание да привлече халфа, но той има и други оферти.", "date": "2019.12.20", "title": "Славчев напусна Карабах"}
{"url": "https://www.standartnews.com/sport/mikel-arteta-e-noviyat-menidzhr-na-arsenal-409696.html", "text": "Микел Артета официално е новият треньор на Арсенал. Бившият футболист на \"артилеристите\" за първи път в треньорската си кариера ще бъде старши треньор. До момента Артета беше помощник на Пеп Гуардиола в Манчестър Сити. Договорът на испанеца е за три години и половина. Той ще застане начело на тима официално в неделя.  \"Това е голяма чест. Арсенал е един от най-добрите отбори в света. Ние трябва да се борим за трофеи и това ми беше ясно казано от Стан и Джош Кронке. Всички знаем, че имаме много работа за вършене, но аз съм сигурен, че ще успеем. Реалист съм и знам, че няма да стане за една вечер, но сегашният ни състав има достатъчно талант, както и в академията\", заяви Артета.", "date": "2019.12.20", "title": "Микел Артета е новият мениджър на Арсенал"}
{"url": "https://standartnews.com/sport/mikel-arteta-e-noviyat-menidzhr-na-arsenal-409696.html", "text": "Микел Артета официално е новият треньор на Арсенал. Бившият футболист на \"артилеристите\" за първи път в треньорската си кариера ще бъде старши треньор. До момента Артета беше помощник на Пеп Гуардиола в Манчестър Сити. Договорът на испанеца е за три години и половина. Той ще застане начело на тима официално в неделя.  \"Това е голяма чест. Арсенал е един от най-добрите отбори в света. Ние трябва да се борим за трофеи и това ми беше ясно казано от Стан и Джош Кронке. Всички знаем, че имаме много работа за вършене, но аз съм сигурен, че ще успеем. Реалист съм и знам, че няма да стане за една вечер, но сегашният ни състав има достатъчно талант, както и в академията\", заяви Артета.", "date": "2019.12.20", "title": "Микел Артета е новият мениджър на Арсенал"}
{"url": "https://www.standartnews.com/sport/tsrvena-zvezda-ostana-bez-trenor-409664.html", "text": "Сръбският футболен гранд Цървена звезда остана без треньор. Владан Милойевич обяви на пресконференция, че напуска поста си. Неговият отбор е водач в сръбското първенство с преднина от 11 точки. „Реших да напусна. Искам да благодаря на моя екип, моето семейство и най-вече на феновете“, заяви Милойевич, цитиран от Франс прес. 49-годишният специалист пое белградския отбор през 2017-а и го направи два пъти шампион и го класира също толкова пъти за груповата фаза на Шампионската лига.", "date": "2019.12.20", "title": "Цървена звезда остана без треньор"}
{"url": "https://standartnews.com/sport/nadal-i-barti-sa-1-v-tenisa-za-2019-a-409661.html", "text": "Ашли Барти (Австралия) и Рафаел Надал (Испания) бяха обявени за най-добри състезатели за годината от Международната федерация по тенис (ИТФ). Двамата получиха заслужено наградите си за изключително успешен сезон, който завършиха като първи в женската и мъжката световна ранглиста. Барти стана първата австралийка с титла от Ролан Гарос от 1973 г., след като победи Маркета Вондрушова през юни. 23-годишната тенисистка стана и първата състезателка от страната си с лидерска позиция в УТА от 1976-а. Надал спечели историческата 12-а титла от Ролан Гарос през тази година и освен това вдигна четвъртата си в САЩ. Той също така помогна на Испания да завърши на първо място в купа \"Дейвис\".", "date": "2019.12.20", "title": "Надал и Барти са №1 в тениса за 2019-а"}
{"url": "https://standartnews.com/biznes/eto-kak-shche-rabotyat-magazinite-na-a1-po-praznitsite-409675.html", "text": "Магазините на  , които се намират в помещения на хипермаркети Kaufland и в търговските центрове в страната ще работят до 17:00 часа на 24 декември или ще затворят с края на работното време на обекта, в който се намират, ако той затваря в по-ранен час. На 31 декември всички магазини ще имат същото работно време като на търговските центрове, в които се намират. Магазините на А1, които са извън търговски центрове и хипермаркети ще имат по-различен график. На 21, 22, 23, 27 и 30 декември те ще функционират с обичайното си работно време. На 24, 26, 28, 29 и 31 декември работното им време ще бъде от 10:00 до 17:00 часа. Единствените два празнични дни, в които няма да можете да посетите магазин на  , са Коледа (25 декември) и Нова година (1 януари). За улеснение на клиентите на сайта на компанията има  , с помощта на която могат да открият най-близките магазини в съответния град и тяхното актуално работно време. Кол центърът на А1 ще продължи да работи без прекъсване през целия празничен период, включително на Коледа и на Нова година. Дори и да няма работещ магазин в близост, можете да се свържете със сътрудник на компанията на кратък номер *88 или 088123. Клиентите на А1 могат да управляват своите услуги и да заявяват нови и от   на компанията и мобилното приложение  .", "date": "2019.12.20", "title": "Ето как ще работят магазините на А1 по празниците"}
{"url": "https://standartnews.com/biznes/davat-tlask-na-malkiya-biznes-chrez-kraudfnding-409677.html", "text": "„Финансирането на идеи и малки бизнеси в Европа вече ще е много по-лесно и достъпно, защото договорихме нови правила за платформите за колективно финансиране, т.нар. краудфъндинг. Това е начин за събиране на средства за стартиращи компании или хора с интересни идеи. Компаниите представят проектите си на специални онлайн платформи и така могат да спечелят доверието на много, но по-малки инвеститори, които могат да са и обикновени физически лица. Това работи много добре в САЩ и с новите правила правим така, че платформите за колективно финансиране да могат да работят при еднакви правила във всяка държава на ЕС. Така една идея за иновативен продукт ще бъде представена и достъпна за инвестиране в нея от граждани от цяла Европа, което увеличава шанса да се съберат нужните за реализирането средства.“ Това заяви българският евродепутат от ГЕРБ и ЕНП Ева Майдел в четвъртък 19 декември 2019 г. Ева Майдел е главен преговарящ за Европейската народна партия по регламента, който предстои да бъде одобрен официално от Европейския парламент и Съвета на ЕС в началото на 2020 г. След това правилата ще се прилагат директно в държавите без нужда от транспониране с национално законодателство. „Това, което се опитваме да направим, е да използваме и обединим потенциала на Европа. Ако ние сме 27 отделни държави, шансът да се състезаваме на полето на новите идеи и технологиите със САЩ, Китай или Япония е малък. Ако обаче сме ЕС, с единен пазар, единни правила и общи капитали, тогава предимството е на наша страна.“ Това допълни Майдел след приключването на преговорите между институциите на ЕС. Тя уточни, че има различни видове колективно финансиране. Най-популярните са тези чрез партньорско кредитиране, с дялов капитал и чрез предоставяне на компенсации, най-често под формата на продукта или услугата, когато се реализира с помощта на събраните средства. Освен осигуряване на финансиране за нови проекти, предприятия или идеи, колективното финансиране носи редица други предимства. Например, то може да е начин за изграждане на общност около даден проект, което да доведе до получаване на съвети за подобряване и полезна информация за пазара и търсенето. Успешна кампания за колективно финансиране може да подчертае потенциала и общественото доверие в бизнеса, което от своя страна да допринесе за по-лесно намиране на допълнително финансиране от други видове финансови източници, които ще приемат проекта за по-малко рисков. Не на последно място колективното финансиране е силен маркетингов инструмент, защото предоставя публична онлайн трибуна за рекламиране и утвърждаване на продукт или услуга преди да са стъпили на пазара.", "date": "2019.12.20", "title": "Дават тласък на малкия бизнес чрез краудфъндинг"}
{"url": "https://standartnews.com/sport/shifrin-si-vze-sedmitsa-pochivka-409649.html", "text": "Лидерката в Световната купа по ски алпийски дисциплини Микаела Шифрин реши да започне по-рано от очакваното коледната си почивка. Американката обяви, че няма да стартира през уикенда във Вал Д'Изер (Фр) този уикенд. Тя не кара в тренировките в четвъртък и няма да вземе участие в съботното спускане, а вместо това ще почива до стартовете в Австрия на 29-и и 29-и декември. \"Наистина исках да участвам във Франция и можех да го направя, но ще трябва да свърша някои също толкова важни неща, така че весела Коледа на всички. Ще се видим в Линц!\", написа тя в социалните мрежи. Шифрин е на върха на генералното класиране за сезона с 546 точки, следвана от Федерика Бриньоне с 381 точки, Виктория Ребенсбург с 311 и други.", "date": "2019.12.20", "title": "Шифрин си взе седмица почивка"}
{"url": "https://standartnews.com/biznes/a1-pusna-nov-digitalen-portfeyl-a1-wallet-409688.html", "text": "А1 пусна нов дигитален портфейл –  , за потребителите на мобилни устройства с Android и iOS. A1 Wallet е мобилно приложение, което позволява извършването на безконтактни плащания чрез NFC и Apple Pay, мигновени преводи между потребителите на приложението чрез мобилен номер, плащания чрез QR код, индивидуален IBAN и функция за съхранение и използване на карти за лоялност. Дигиталният портфейл се предлага с два плана - Standard и Premium спрямо нуждите на клиентите. A1 Wallet позволява безконтактно плащане със смартфон на POS терминал, както с мобилни устройства с Android, поддържащи NFC, така и с iOS устройства чрез Apple Pay. \r\nКлиентите на дигиталния портфейл могат да заявят безплатна виртуална карта MasterCard, с която да пазаруват онлайн. С A1 Wallet могат бързо да се изпращат и получават пари без такси между потребителите на А1 и phyre чрез мобилен номер и QR код. Също така потребителите могат да поискат пари безплатно чрез линк, който да изпратят чрез SMS, имейл или друга платформа за съобщения. Зарежданията на дигиталния портфейл чрез банкова карта са мигновени и за двата плана - Standard и Premium. За клиентите на Premium те са напълно безплатни и неограничени във времето, а за тези на Standard са безплатни за период от 12 месеца, след което се заплащат. Потребителите на A1 Wallet имат индивидуален IBAN, с който могат да получават и да изпращат парични преводи в лева и в евро с ниски такси за клиентите на Standard и без такси за тези на Premium. A1 Wallet има изчистен и удобен за използване интерфейс, а потребителите могат да се възползват и от функциите за съхранение и използване на карти за лоялност. За да не изпускат добри предложения, клиентите на дигиталния портфейл могат да следят брошури с актуални оферти на някои от най-големите търговски вериги в страната, които редовно се актуализират в приложението. Дигиталният портфейл има отлични аналитични функции и неговите потребители могат бързо да видят своите разходи на седмична и месечна база. По този начин те могат да следят състоянието на своите финанси по всяко време и от всяко място. Приложението А1 Wallet може да бъде свалено безплатно от   и Google  , като е достъпно за всички потребители, независимо от мобилния оператор, чиито услуги използват. Стартирането на новия дигитален портфейл е поредна стъпка от политиката на компанията да прави технологиите по-достъпни и по-лесни за използване от българските потребители.", "date": "2019.12.20", "title": "A1 пусна нов дигитален портфейл A1 Wallet"}
{"url": "https://standartnews.com/biznes/bnb-dade-nov-kapitalov-bufer-za-yanuari-mart-2021-g-409685.html", "text": "Управителният съвет на БНБ определи, съгласно чл. 5, ал. 3 и ал. 4 от Наредба № 8 на БНБ за капиталовите буфери на банките, ниво на антицикличния капиталов буфер, приложим към кредитни рискови експозиции в Република България, в размер на 1.5% за първото тримесечие на 2021 г. Съгласно чл. 5, ал. 3 от Наредба № 8 на БНБ, при определяне на нивото на антицикличния буфер се отчитат както референтният индикатор по чл. 5, ал. 1, така и съответните насоки на Европейския съвет за системен риск и други показатели, които БНБ е преценила за подходящи за отразяване на цикличния системен риск. Към края на третото тримесечие на 2019 г. изчисленото според публикуваната на интернет страницата на Българската народна банка методология съотношение кредит/БВП възлиза на 94.0%. Отклонението на показателя от дългосрочния тренд е отрицателно (-40.1 процентни пункта), което съответства на нулева стойност на референтния индикатор за антицикличния буфер. Продължителното запазване на ниски лихвени проценти би могло да доведе до значително увеличение на задлъжнялостта, което да направи качеството на активите, доходността и капиталовата позиция на банковия сектор по-чувствителни в случаи на евентуални неблагоприятни изменения в икономическата среда. Увеличаването на нивото на антицикличния буфер има за цел да засили устойчивостта на банковия сектор към такива развития. Нивото на антицикличния буфер, приложим към кредитни рискови експозиции в Република България, остава 0.5% до края на първото тримесечие на 2020 г. и 1% за периода април – декември 2020 г. Решение за нивото, приложимо през второто тримесечие на 2021 г., Управителният съвет на БНБ ще вземе през март 2020 г. Допълнителна информация за използваната методология и миналите решения може да се намери в раздел „Капиталови буфери“.", "date": "2019.12.20", "title": "БНБ даде нов капиталов буфер за януари-март 2021 г."}
{"url": "https://standartnews.com/sport/lazarov-dade-prava-na-lyubo-ganev-da-vodi-bfv-do-mart-409698.html", "text": "Президентът инж. Данчо Лазаров упълномощи вицепрезидента Любо Ганев да ръководи централата до март. Това стана ясно на редовното Общо събрание на БФ Волейбол в Казанлък. След като Инициативен комитет за промени във волейбола издигна кандидатурата на бившия национал за нов председател на БФВ, имаше желание да има смяна на ръководството на извънредно Общо събрание на 16 януари, но такова се провали заради отказ от вписване в Търговския регистър. Дългогодишният бос на БФВ Данчо Лазаров нееднократно досега намекваше за своето оттегляне. В Казанлък той официално даде пълномощно, с което от 23 декември до 13 март начело на централата ще бъде Любо Ганев. Голямото изборно Общо събрание пък ще бъде именно на 13 март 2020, на което ще бъде официалното оттегляне на Данчо Лазаров. Изненадващо или не днес в Казанлък другият спряган за нов председател на федерацията Борислав Кьосев сподели, че ще подкрепи Ганев напролет.", "date": "2019.12.20", "title": "Лазаров даде права на Любо Ганев да води БФВ до март"}
{"url": "https://standartnews.com/biznes/bankovite-depoziti-vse-oshche-sa-nay-sigurnoto-spestovno-reshenie-409689.html", "text": "\r\n- 2019 г. беше страхотна година за нас. Работихме усилено върху дигиталната ни трансформация и развивахме нови продукти и услуги за нашите клиенти. Също така продължихме да изграждаме нашия екип и силна партньорска мрежа. В същото време укрепихме и позицията си като една от най-рентабилните и ефективни банки в България. През първите девет месеца на 2019 г. реализирахме над 27 млн. лева нетна печалба (бел.ред. неодитирана), което представлява 10% ръст сравнено със същия период от предходната година. И този резултат идва още преди най-силният сезон за нашия бизнес да е започнал. Активите ни растат с темпо над средното за пазара и до края на годината очакваме двуцифрен ръст както на кредитния, така и на депозитния портфейл. \r\n \r\n- Статистиката на БНБ показва, че депозитите на домакинствата нарастват с около 7% на годишна база през 2019 г., поддържайки сходни темпове на растеж и през последните няколко години. Това означава, че въпреки исторически ниските лихви, хората все още смятат банковия депозит за най-сигурното решение за своите спестявания. Ясно е, че не самата лихва кара хората да спестяват в банките – реалната доходност, която получават в повечето случаи, е отрицателна, ако добавим ефекта на инфлацията. Основната причина е сигурността – Фондът за гарантиране на депозитите в банките защитава всички суми до 196 000 лв. или еквивалентът им в чужда валута. Това означава, че на практика при банковия депозит няма риск. Може дори да се каже, че спестяванията на хората са защитени от самото правителство, което създава още повече доверие в системата. В този ред на мисли, банковият депозит може да се разглежда и като една по-достъпна и в наши дни доходоносна алтернатива на инвестицията в държавни ценни книжа. \r\n \r\n- Чудите се защо предлагаме едни от най-добрите лихвени проценти на пазара? Накратко, причината за това е нашият бизнес модел. Като една от най-ефективните и рентабилни банки на пазара, TBI Bank може да си позволи да прехвърли част от спестяванията си следствие от високо-ефикасните си операции към клиентите си – под формата на по-добър лихвен процент по депозитите. Например, в Румъния и Германия набираме депозити онлайн, което ни позволява да имаме по-ниски оперативни разходи и следователно да предлагаме по-добри лихви на клиентите ни. \r\n \r\n- Това е първата ни телевизионна реклама от доста време насам. Отвъд позиционирането на депозитите ни, които са сред най-добрите на пазара, искахме да повдигнем и въпроса как хората спестяват, колко добре информирани са по темата и обмислят ли всички опции, които са на пазара. Това е тема, която планираме да  доразвием вбъдеще. Решихме да сме смели и избрахме да започнем с нашите депозити – банките рядко рекламират своите спестовни продукти, защото честно казано, повечето от тях не предлагат нещо специално. С рекламата ни искаме да покажем на настоящите ни и нови клиенти, че TBI Bank е тук, за да предложи най-доброто за техните спестявания. \r\n \r\n- Докато дискутирахме сюжетната линия на видеото изскочи следния въпрос – кой е най-разпознаваемият обект, символизиращ спестяванията? Очевино, първата асоциация е доброто старо прасенце-касичка. Точно това беше и най-голямото предизвикателство за нас -  ние не харесваме прасенцата-касички, понеже са един много преекспониран от банките символ, превърнал се в клише. И така, чудихме се как да направим прасето по-оригинално – като за начало, увеличихме значително размера му. За да го направим още по-атрактивно – превърнахме го  в прасе-еднорог. Идеята зад това е следната – ние сме банка, на която можете да доверите спестяванията си, но също така сме и малко по-различни в нашия подход към банкирането. За нас клиентът наистина е в центъра на бизнеса ни и в това отношение се считаме за по-близки до финтех компания, отколкото до традиционна банка. И разбира се, има и самоирония в това, че се идентифицираме с еднорог в контекста на света на стартъпите. Много се забавлявахме, докато снимахме видеото. Актьорите, продуцентският екип и нашите приятели от криейтив агенцията свършиха чудесна работа. Изумени и благодарни сме, че всички бяха толкова търпеливи с нас и не ни изгониха от снимачната площадка, въпреки многобройните ни опити сами да свършим работата на режисьора.", "date": "2019.12.20", "title": "Банковите депозити-най-сигурното спестовно решение"}
{"url": "https://standartnews.com/svyat/trmp-iska-da-go-impiychvat-vednaga-409655.html", "text": "Президентът на САЩ Доналд Тръмп поиска процесът за отстраняването му да започне незабавно. \"След като демократите му осигуриха процес в Камарата на представителите без адвокати, без свидетели, без нищо, искат да кажат на Сената как точно да осъществи този процеса. Всъщност, те имат нула доказателства - такива никога няма да има. Искам незабавен процес за импийчмънт\", написа държавният глава в Туитър. Междувременно стана ясно, че след среща между лидерите на Горната и Долната Камара - републиканецът Мич Макконъл и демократът Чък Шумър, не са се разбрали за свидетелските показания по време на процедурата в Сената, за каквито настоява Демократическата партия. Анализатори предполагат, че там не са доволни от хода на процеса и обмислят следващия си ход. \"По доста необичаен начин председателят на Камарата на представителите продължава да бави решението за това кога планира да предприеме логичната следваща стъпка и да предостави обвиненията на Сената. Представители на демократите предполагат, че задържането е вид тактика, така ще да може да се диктуват действията на Сената\", каза Макконъл.", "date": "2019.12.20", "title": "Тръмп иска да го импийчват веднага"}
{"url": "https://standartnews.com/svyat/frantsiya-globi-google-ss-150-miliona-evro-409681.html", "text": "Органът за наблюдение на конкуренцията във Франция глоби Google със 150 милиона евро (167 милиона долара) за злоупотреба с господстващото си положение на пазара за реклама, свързана с търсене в мрежата. В първото по рода си санкциониране на американския гигант органът също така нареди на Google да „изясни правилата за работа на своята рекламна платформа Google Ads и процедурите за спиране на акаунтите“ на определени рекламодатели. Този ход е третото най-голямо наказание, което някога е било присъждано за злоупотреба с цел надмощие на пазара, каза на пресконференция неговият шеф Изабел де Силва. Google заема „изключително господстващо положение“ в рекламата, базирана на търсене, с пазарен дял между 90 и 100 процента, каза тя, и „когато има голяма власт, има също и големи отговорности“. Тя каза, че властите нямат спор с Google за установяване на правила за достъп до рекламните услуги, базирани на търсене, но \"тези правила трябва да са ясни\". На Google не може да бъде позволено да прилага правила по \"неправилен начин\". Несигурността относно рамката на правилата за рекламодателите \"може да е обезкуражила развитието на иновативни сайтове\", заяви органът по конкуренцията. Google има два месеца да представи подробно предложение за мерки и процедури, които възнамерява да приложи, за да приведе практиките си в съответствие. ", "date": "2019.12.20", "title": "Франция глоби Google със 150 милиона евро"}
{"url": "https://standartnews.com/svyat/vizhte-streletsa-ot-sgradata-na-fsb-v-moskva-409666.html", "text": "Неофициални данни, разпространени от руски медии, сочат, че нападателят, който стреля край централата на Руската Федерална служба за сигурност, е 39-годишен охранител, любител на оръжията. Местните медии твърдят, че той се казва Евгений Манюров. Нападателят е само един. Той беше убит снощи. Самоличността му не е потвърдена официално. Руската Федерална служба за сигурност съобщи снощи, че един от нейните агенти е загинал в резултат на стрелбата в близост до централата й в центъра на Москва, недалеч от Кремъл. Мотивите са извършеното престъпление все още са неизвестни. Движението в района вече е възстановено, съобщи ТАСС.", "date": "2019.12.20", "title": "Вижте стрелеца от сградата на ФСБ в Москва"}
{"url": "https://standartnews.com/svyat/buryata-elza-vze-4-zhertvi-v-ispaniya-409691.html", "text": "Силни ветрове и проливни дъждове връхлетяха Испания и Португалия през нощта, оставяйки най-малко 4 жертви, съобщиха спасители, докато Иберийският полуостров се подготвя за посрещането на поредната буря. В Португалия един човек е загинал при пътен инцидент, причинен от падащо дърво на 50 километра южно от Лисабон, а друг е загинал при срутване на къща във Визеу, на 300 километра северно от столицата, съобщава АФП. Трети мъж е изчезнал в същия район, като спасителите се опасяват, че е бил пометен, докато шофирал трактора си край придошла река. В Испания мъж загина при свлачище в северните планини на Астурия, където ветровете достигнаха 160 километра в час, а друг беше убит, когато се срути стена в парк в северозападната част на град Сантяго де Компостела. Въпреки че бурята \"Елза\" до голяма степен бе преминала до днес сутринта, корабните връзки между Мароко и Испания в пролива Гибралтар останаха спрени поради метеорологичните проблеми. Но спокойствието не се очаква да продължи дълго заради бурята „Фабиен“, която се е устремила към региона с още силни ветрове и проливен дъжд в Испания, Португалия и Западна Франция.", "date": "2019.12.20", "title": "Бурята \"Елза\" взе 4 жертви в Испания"}
{"url": "https://standartnews.com/svyat/shche-otpadne-li-monitoringa-nad-blgariya-409699.html", "text": "Председателят на комисията на Европейския парламент по граждански свободи, правосъдие и вътрешни работи Хуан Лопес изпрати писмо до председателя на Европейската комисия Урсула фон дер Лайен по повод намерението на ЕК да прекрати наблюдението над България по механизма за сътрудничество и проверка. Той съобщава, че след състоялото се обсъждане парламентарната комисия подкрепя премахването на механизма за България. Парламентарната комисия отчита, че ЕК възнамерява да въведе занапред всеобща оценка за върховенството на закона в ЕС. Засега няма официално становище на Съвета на ЕС по намерението на ЕК за прекратяването на механизма за нашата страна. Становищата на министрите и на евродепутатите имат съвещателен, а не задължителен характер, при приемането от ЕК на окончателното решение за отпадане на наблюдението. През октомври Брюксел отчете, че България е изпълнила ангажиментите си, свързани с наблюдението по механизма за сътрудничество и проверка.   ", "date": "2019.12.20", "title": "Ще отпадне ли мониторинга над България"}
{"url": "https://standartnews.com/svyat/razkrikha-streletsa-v-moskva-409709.html", "text": "Втори служител на руската Федерална служба за сигурност почина днес в болница от раните си, получени при вчерашната стрелба пред сградата на службата в центъра на Москва, съобщи говорителката на руския Следствен комитет Светлана Петренко, цитирана от ТАСС. Тя потвърди самоличността на стрелеца, чието име медиите вече разкриха - това е 39-годишният Евгений Манюров, жител на град Подолск край Москва. Петренко не каза нищо за състоянието на останалите 4-ма ранени от Манюров вчера. „Комосомолская правда“ и Рен ТВ съобщиха, че нападателят е разполагал с цял арсенал – 7 законно притежавани оръжия. Самият той бе застрелян на ул. „Голяма Лубянка“ пред щабквартирата на службата и близо до популярна търговска зона в сърцето на Москва. Русия не е обявявала дали стрелбата е терористичен инцидент и е започнала разследване на атака срещу органите на реда. Евгений Манюров е работел в различни частни охранителни фирми. Дълги години се е занимавал професионално със стрелба. Живеел е с майка си в град Подолск. Преди няколко месеца е загубил последната си работа.", "date": "2019.12.20", "title": "Разкриха стрелеца в Москва"}
{"url": "https://standartnews.com/svyat/20-000-evro-globa-za-neekologichni-koli-vv-frantsiya-409715.html", "text": "Французите взеха на мушка по-тежките и замърсяващи автомоболи. Мяpĸa, ĸoятo идвa зaeднo c нoвитe, пo-cтpoги eвpoпeйcĸи пpaвилa, ĸoитo щe влязaт в cилa cлeдвaщaтa гoдинa, пишe Вlооmbеrg. Cпopeд нoв зaĸoн, пpиeт oт пapлaмeнтa тaзи ceдмицa, aвтoмoбилитe, ĸoитo изпycĸaт въглepoдeн диoĸcид нaд oпpeдeлeнa гpaницa (184 г/ĸм), щe бъдaт глoбявaни eднoĸpaнo c €20 000 пpeз 2020 г. Дoceгa тaзи глoбa бe €12 500. B cъщoтo вpeмe пpaвитeлcтвoтo oбмиcля нaмaлявaнe нa cyбcидиитe пpи пoĸyпĸa нa eлeĸтpoмoбили. Мepĸитe пoĸaзвaт, чe пoлитицитe вce oщe нe мoгaт дa нaмepят пpaвилния път ĸъм пpeминaвaнeтo ĸъм пo-чиcти aвтoмoбили. ЅUV мoдeлитe ca cpeд нaй-зaмъpcявaщитe, тъй ĸaтo ca знaчитeлнo пo-тeжĸи и xapчaт пoвeчe гopивo. И въпpeĸи тoвa тe cъcтaвлявaт 30 пpoцeнтa oт пpoдaжбитe във Фpaнция пpeз пъpвитe 11 гoдини нa гoдинaтa.Mиниcтepcтвo нa финaнcитe нa Фpaнция изчиcлявa, чe мoжe дa пoлyчи дo €50 милиoнa нa гoдинa пpиxoди oт нoвaтa глoбa. Tя щe бъдe изпoлзвaнa, зa дa пoмoгнe нa пpoизвoдитeлитe дa paзвият пo-чиcти тexнoлoгии. Mиниcтъp Бpyнo лe Mep paзĸpитиĸyвa peĸлaмитe нa ЅUV мoдeлитe, ĸaтo зaяви, чe тe тpябвa дa пpeдyпpeждaвaт пoтeнциaлнитe ĸлиeнти зa вpeдитe oт тeжĸитe aвтoмoбили.", "date": "2019.12.20", "title": "20 000 евро глоба за неекологични коли във Франция"}
{"url": "https://standartnews.com/svyat/krasiva-biokhimichka-e-novata-mis-amerika-409683.html", "text": "24-годишната Камил Шрайър е новата Мис Америка. Носителката на короната в щата Вирджиния е дипломирана биохимичка и изненада публиката със зрелищна демонстрация. В конкурса участваха 51 красавици. За втора поредна година участничките не се оценяват по бански костюм. Най-достойната да носи короната се избира след поредица от интервюта и демонстрации на таланти.", "date": "2019.12.20", "title": "Красива биохимичка е новата Мис Америка"}
{"url": "https://standartnews.com/svyat/tsigari-v-sashch-samo-sled-21-godini-409693.html", "text": "Конгресът на САЩ прие решение за вдигане на минималната възраст за купуване на тютюневи изделия и електронни цигари от 18 на 21 години на територията на цялата страна, предаде АФП. Промяната, приета от Сената, е част от промяна, внесена в закона за бюджета. Тя ще влезе в сила след около девет месеца. Досега 19 от 50-те американски щати бяха въвели тази минимална възраст от 21 години за закупуване на тютюневи изделия и електронни цигари. Сега с промяната тя се въвежда във всички щати, от Аляска до Флорида. В последните години електронните цигари станаха много популярни сред гимназистите и колежаните. 27,5 процента от гимназистите в последен гимназиален клас казват, че са пушили електронна цигара в последните 30 дни, според проучване на правителството за тази година. Преди три години данните са били 11,3 процента. През септември Доналд Тръмп заговори за пълна забрана на ароматизираните електронни цигари. Това стана, след като през лятото в САЩ имаше множество случаи на сериозно болни хора, пушили електронни цигари. Голямо проучване на здравните власти показа, че причината е съставката ацетат на витамин Е. Към днешен ден има 2409 случая на заболели и 52 починали.Промяната, приета от Сената, е част от промяна, внесена в закона за бюджета. Тя ще влезе в сила след около девет месеца.", "date": "2019.12.20", "title": "Цигари в САЩ само след 21 години"}
{"url": "https://standartnews.com/svyat/priekha-prints-filip-v-bolnitsa-409701.html", "text": "Бъкингамският дворец съобщи, че принц Филип, съпругът на кралица Елизабет II, е приет в болница за наблюдение и лечение \"като предпазна мярка\", предаде Асошиейтед прес. Принц Филип, който е на 98 години, е настанен в болница \"Крал Едуард Седми\" в Лондон. Уточнява се, че той не е пристигнал в лечебното заведение с линейка и не е бил приет по спешност, посочва АП. Става дума за планиран прием в болницата, допълва Франс прес. Принцът е пристигнал в болницата от Норфолк, където британското кралско семейство прекарва по традиция коледните празници в кралската резиденция Сандрингам, допълва Франс прес, цитирана от БТА.", "date": "2019.12.20", "title": "Приеха принц Филип в болница"}
{"url": "https://standartnews.com/kultura/istinskata-prichina-za-smrtta-na-karl-lagerfeld-409718.html", "text": "Десет месеца след смъртта на Карл Лагерфелд, бившият му телохранител Себастиен Жондо проговори за причините, довели до неговата кончина. Жондо иска да се чуе истината смъртта на Лагерфелд, съобщава БГНЕС. Лагерфелд, когото феновете му смятаха за безсмъртен, почина на 19 февруари на 85-годишна възраст. И въпреки че мнозина твърдят, че е починал от рак на панкреаса, действителността се оказва съвсем друга. Поне така твръди дългогодишният бодигард на Кайзера на модата Себастиен Жондо пред \"Paris Match\". \r\n \r\n\"Карл страдаше от рак на простатата. Не от рак на панкреаса\", споделя той пред списанието. 44-годишният мъж помни много добре деня, в който научил за болестта му. Някои го игнорират, но Карл Лагерфелд знаеше за болестта от 4 години. Едва на 5 юни 2015 г. менторът на Баптист Джабикони научава ужасната новина. \r\n \r\n\"Бяхме в Сен Тропе. Бях на плажа с приятел. Карл не излизаше следобед, той работеше вкъщи. Изпрати ми спешно съобщение. Позвъних му при второто.\", разказва той пред изданието. \"Имам проблем, не мога да пикая\", казва дизайнерът. \r\n \r\nПаникьосаният Себастиен Жондо успява да намери двама професори по урология, които да му направят изследвания. Малко след като излязоха резултатите: \"показателите бяха тревожни\", припомня си човекът, който придружаваше Кайзера до последния му дъх. Бившият бодигард каза, че никога не го е виждал \"толкова зле, толкова притеснен\". Близкият до известния с култовите си фрази Лагерфелд Себастиен Жондо преживя тежко болестта на своя ментор. До такава степен, че нощем не може да спи. \"Вътре в мен е като бойно поле\", казва той. Десет месеца след кончината на Карл Лагерфелд Жондо все още не се е възстановил. \"Имам пристъпи на тревожност всяка вечер между 17 или 18 часа\". \r\n \r\nПрочети още :  \r\n© Actualno.com", "date": "2019.12.20", "title": "Истинската причина за смъртта на Карл Лагерфелд"}
