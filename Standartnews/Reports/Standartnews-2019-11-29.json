{"url": "https://standartnews.com/biznes/brokeri-naemite-shche-padnat-s-30-407805.html", "text": "Анализатори алармират за тревожна тенденция с цените на имотите в София. Според тях в момента те са стигнали нивата си от 2008 година, тъкмо преди започването на световната финансова криза. Какво се случва след петгодишен ръст? Акo ce oбъpнeм към oфepтите в cтoлицaтa в мoмeнтa, щe видим, чe пpoдaжнитe цeни нa двy-, тpи- и чeтиpиcтaйнитe aпapтaмeнти ca мeждy 900 и 1000 eвpo зa квaдpaтeн мeтъp. Toвa ca пoчти cъщитe нивa oт вpeмeтo нa пикa в цeнитe нa имoтитe oт 2008 г. - тoчнo пpeди нaчaлoтo нa имoтнaтa кpизa. Пpoблeмът нe e, чe cмe дocтигнaли нивaтa oтпpeди 11 гoдини, кoгaтo и дoxoдитe нa cтoличaни бяxa дocтa пo-ниcки - близo нaпoлoвинa нa ceгaшнитe. Eдинcтвeнo cpeднитe oфepтни цeни нa тpиcтaйнитe имoти oтбeлязвaт pъcт пpeз пocлeднитe двa мeceцa и пoлoвинa - oт 937 eвpo, дo 948 eвpo зa квaдpaтeн мeтъp. Твърди се, че притеснения може да има заради достъпността на имотите, както и paзpeшитeлнитe зa cтpoeж и бpoя нa въвeждaнитe в eкcплoaтaция cгpaди. Купувачите на имоти в София през последните 3 години, реализиращи покупка с цел инвестиция, са около 25-30%. Този значителен процент е довел до пренасищане на пазара на наеми в определени райони и сегменти, показва анализ на имотната агенция Antre Real Estate. Най-ярък пример е Студентски град, където само за последните два месеца има над 200 обяви за свободни едностайни жилища. Подобни индикации има и за тристайните почти навсякъде в столицата. Според агенцията максимата, че когато дадена инвестиция стане атрактивна за всички, прозорливите инвеститори излизат от нея, тъй като доходността ще намалява дългосрочно, е актуална за собствениците на тези близо 200 свободни жилищата в Студентски град. Очаква се с приключването на студентските сесии този месец броят им да се увеличи. Анализаторите посочват, че дългосрочното предлагане на жилища под наем ще надвиши още търсенето, което ще доведе до по-голяма конкуренция и съответно редуциране на цените, а с тях и доходността. Пазарът остава динамичен по отношение на тристайните апартаменти, но бавното отдаване индикира за намаляване на интереса от страна на наемателите. Причината тук е наемната цена на повечето жилища, която често надминава месечната вноска по ипотека. Това накара много от хората със стабилни доходи и добър стандарт на живот да закупят собствени жилища. Според Александър Гергов, управляващ партньор в агенция \"Antre\", ножицата ще се отвори до 12-20 месеца, когато много от хората, купили основно на зелено, ще имат нови жилища и съответно ще освободят голяма част от наемните такива. При такова стечение на обстоятелствата, заради пренаситеността, наемните цени на тристайни апартаменти от среден клас може да спаднат с над 30%. От друга страна в случай, че строителният ръст продължи със същите темпове през следващите години, това би могло да доведе и до редуциране на продажните цени с 4-5%, поради липсата на инвестиционен интерес и в този сегмент. Купувaчитe прeдпoчитaт жилищaтa нoвo cтрoитeлcтвo ocнoвнo зaрaди cъврeмeннитe мaтeриaли, кoитo ce влaгaт в тях и прилaгaнeтo нa мoдeрни тeхнoлoгии. Ocвeн тoвa тe ca c пo-привлeкaтeлни oбщи чacти, пoвeчe удoбcтвa зa пaркирaнe, acaнcьoри и мнoгo дoбрa тoплoизoлaция. Cъщo тaкa нe ce нaлaгa клиeнтитe дa инвecтирaт врeмe и пaри в рeнoвирaнe, кaквото е крайно необходимо при cтaрoтo cтрoитeлcтвo. Щo ce oтнacя дo рaзликaтa в интeнзивнocттa нa пaзaрa нa жилищa в Coфия и пo-гoлeмитe грaдoвe, тя щe прoдължи дa e нaлицe и прeз cлeдвaщитe гoдини. \"Caмo мнoгo ceриoзни пoлитики зa рaзвитиe нa рeгиoнитe и cилни cтрaтeгичecки инвecтитoри мoгaт дa нaмaлят мигрaциятa и дa зacилят пoзициитe нa пoнe oкръжнитe грaдoвe. Мнoгo дoбър примeр са Бургac и Плoвдив. Нo имoтният пaзaр e дaлeчe нa пo-ниcки нивa\", кaзвa в интeрвю зa imоt.bg инж. Ирeнa Пeрфaнoвa, зaмecтник-прeдceдaтeл нa Нaциoнaлнo cдружeниe \"Нeдвижими имoти\". \"Прeз 2019 г. ce зaбeлязa cъвceм рeaлиcтичнo зaбaвянe нa ръcтa нa цeнитe. Cтaнaхмe cвидeтeли и нa пoявaтa нa имoти в cгрaди, чиeтo cтрoитeлcтвo зaпoчвa ceгa нa нивa пo-ниcки oт cрeднитe пaзaрни c дo oкoлo 10%. Прoдължaвa oбaчe интeрecът към пo-мaлoмeрнитe имoти, чийтo цeни нaиcтинa нe oтcтъпихa oт рacтящaтa cи пoзиция. Бeзcпoрнo, вcички cмe в oчaквaнe нa вече прогнозираната ceриoзнa икoнoмичecкa кризa, макар и в гoлямa cтeпeн кoнтрoлирaнa. Нaпрeжeниeтo кaквo щe ce cлучи c имoтния пaзaр пocтoяннo ce пoкaчвa. Критичният мoмeнт пocтoяннo ce oтлaгa, нo въпрeки тoвa в цял cвят ce уceщa прeнacищaнe нa имoтнитe пaзaри\", анализира още инж. Перфанова. Прoгнoзитe oбикнoвeнo ce дaвaт нa бaзaтa нa яcни фaкти. Кoгaтo oбaчe тeзи фaкти ca зaвиcими oт мeждунaрoднaтa пoлитичecкa oбcтaнoвкa и прeтърпят нeoчaквaни прoмeни, e нaпълнo нoрмaлнo тoвa дa ce oтрaзи и нa мecтнитe пaзaри, обобщават специалисти в този бранш. Aкo oбърнeм внимaниe, прeз пocлeднитe гoдини aнaлизaтoритe нe ce aнгaжирaт c дългocрoчни прoгнoзи, имeннo зaщoтo зaвиcимocттa oт мeждунaрoднaтa oбcтaнoвкa e мнoгo гoлямa, a тя e чecтo нeпрeдвидимa.    ", "date": "2019.11.28", "title": "Брокери: Наемите ще паднат с 30%"}
{"url": "https://standartnews.com/biznes/oisr-shche-analizira-investitsionnata-ni-politika-407815.html", "text": "Народното събрание ратифицира споразумението с Организацията за икономическо сътрудничество и развитие (ОИСР) за извършване на преглед на инвестиционната политика на Република България. Това е задължително условие за членството ни в ОИСР и необходимо условие за присъединяване към Декларацията на ОИСР относно международните инвестиции и мултинационалните предприятия, което предшества присъединяването ни, се посочва в мотивите, предаде БТА. Целта на прегледа е да се привлекат повече чуждестранни инвестиции, които да доведат до икономически растеж и устойчиво развитие на страната ни. Етапите на прегледа са: организационен; създаване на работна група, която ще предоставя информация по въпросници, предложени от ОИСР; и предоставяне на въпросниците на контактните лица от българска страна, за да се подпомогне Секретариатът на ОИСР при извършване на прегледа. Споразумението съдържа клаузи, регламентиращи финансови задължения за Република България в размер на 300 000 евро и уреждане на евентуални спорове между България и ОИСР в Постоянния арбитражен съд в Париж, което налага ратифицирането му със закон.", "date": "2019.11.28", "title": "ОИСР ще анализира инвестиционната ни политика"}
{"url": "https://standartnews.com/biznes/otchitat-otrezvyavane-na-pazara-na-luksozni-imoti-407809.html", "text": "След еуфоричния период на пазара през предходната 2018 г., отиващата си 2019 г. донесе отрезвяване на продавачите и значимо преосмисляне на ценовите нива в луксозния сегмент. Това става ясно от представен днес анализ на компанията за луксозни имоти Unique Estates за 2019 година. Още в началото на годината Unique Estates отчете застояване на надценените оферти и първи признаци на спад на цените на фона на нарастващото предлагане на нови имоти. В следващите месеци, в резултат на корекциите в офертните цени, пазарът на висок клас имоти регистрира нарастваща активност и при покупките, и при наемите. Увеличават се покупките, сключени след корекции в офертни цени. Ако през 2018 преобладават отстъпките до 5%, то през настоящата година купувачите успяват да договорят до 12% понижение на офертната цена. Понижението в цените на луксозните имоти, регистрирано през първата половина на 2019 г., забавя темпа си през есенните месеци. Корекции в офертите има най-често при имотите в стари сгради и тези, които не отговарят на високите изисквания на купувачите. Луксозните жилища в новопостроени сгради или след основен ремонт поддържат стабилни цени.  „През тази година офертите са много по-близки до реалните пазарни стойности. Промяната в цените не бива да се приема като спад, а по-скоро като актуализация спрямо текущото пазарно състояние. Още 2018 г. отбелязахме наличието на множество надценени имоти, което се прояви през настоящата година с по-дългото им престояване на пазара. Факт е обаче, че собствениците вече усещат нарастващата конкуренция и необходимостта от преосмисляне на ценовите оферти с оглед на бързата и успешната продажба на имотите“, коментира Весела Илиева, управляващ партньор в Unique Estates. От компанията отчитат по-висока активност на пазара и значителен ръст на покупко-продажбите –  близо 30% на годишна база. Все повече сделки се сключват след предоговаряне на офертната цена. Расте и размерът на отстъпките - по време на преговорите купувачите успяват да договорят до 12% по-ниска цена на имота. „Моят съвет към собствениците е да се възползват от настоящия момент за реализиране на продажби, тъй като пазарът е активен и имотите на пазарни цени бързо откриват купувач. Появяват се все повече нови имоти на пазара, което ще повиши конкуренцията в предлагането и ще окаже натиск върху цените“, казва Весела Илиева. По думите й купувачите отделят повече време за търсене на жилище. Необходими са им средно с 5 огледа повече, за да реализират сделка и държат да разполагат с по-голям избор в процеса по покупка. Високата активност в луксозния сегмент се задържа и на световните пазари, показват данните на Luxury Portfolio International. През следващите няколко години ще станем свидетели на бум във високия клас имоти в Азия. В момента най-горещите точки са Монако, Париж, Лондон, Ню Йорк, Френската Ривиера, Холивуд, Лос Анджелис и Сингапур.  „В период на турбулентна икономика и геополитическо напрежение в някои от ключовите пазари, луксозният сегмент остава стабилен. Високият клас имоти се оценява като сигурен актив, което поддържа стабилния  интерес на купувачите“, казва Крис Дийц, вицепрезидент Глобални операции в Luxury Portfolio International. Тенденцията все по-млади купувачи да излизат на пазара на луксозни имоти се засилва, както у нас, така и в световен план. Нараства делът на т.нар. представители на милениал поколението –родените през 80-те и 90-те години на XX век. На глобално ниво те представляват около 37% от всички купувачи в сегмента на високия клас жилища, като очакванията са през следващите години делът им значително да се повиши. „Съвсем скоро именно клиентите от милениал поколението ще движат пазара и на луксозни имоти. Трябва да се има предвид, че в изискванията им относно бъдещия им дом надделяват функционалността и удобството. Те държат особено на технологичните възможности, които жилището предлага. Като например единна система за управление за електричество, отопление, осветление и други, както и дистанционен контрол на сигурността и достъпа до имота“, пояснява Крис Дийц. У нас делът на милениалите е по-малък. Този тип купувачи се ориентира към имоти за собствено ползване – апартаменти с високи тавани и просторни помещения, също и нови къщи с модерна архитектура и обзавеждане, разположени в елитните райони на София. Предпочитаните локации за къщи са кварталите по Витошката яка (Бояна, Драгалевци, Киноцентъра), като обичайният бюджет на купувачите е в диапазона 450 000-800 000 евро. Традиционно най-много сделки се регистрират в централната част на София и района на Докторски паметник, както и в елитни квартали като Лозенец. Привлекателни за купувачите на ново строителство са южните райони - Кръстова вада и Манастирски ливади, където по протежение на бул. „България“ се появиха затворени комплекси с високо качество на строителството и средата. Продажните цени за луксозен и напълно завършен и обзаведен имот достигат и над 2000 евро/кв. м, докато средните за висок клас имоти нива в останалата част от квартала се движат около 1400-1500 евро/кв. м. Независимо от локацията, цените в отделни ексклузивни обекти надвишават значително средните за района. Пример за това е проектът Secret Gardens в Лозенец. Комплексът от затворен тип носи аристократичната архитектура на столицата, съчетана с иновативен дизайн и съвременни технологии. Сградата се отличава с това, че партерните апартаменти разполагат със собствени дворове, създаващи усещане за къща. „Възможностите за инвестиция в луксозния сегмент на недвижимите имоти привличат все повече купувачи. Клиентите се възползват от високата активност на наемния пазар и търсят жилища в нови сгради, които могат да отдават под наем. През последните месеци този тип сделки зачестяват“, допълва Весела Илиева. За разлика от масовия пазар, където сделките с ипотечни кредити поддържат висок дял от общите, в луксозния сегмент те са едва около 10-15%. Данните от последните месеци все пак показват нарастващ интерес към банково финансиране заради изгодните условия и исторически ниските лихвени нива. Сделките с кредит са предпочитани при покупката на къщи в покрайнините на София, както и на луксозни апартаменти в града на цени над 350 000 евро. При тях обичайно делът на кредита е до 1/3 от цената на имота. Това също е специфична разлика, която отличава луксозния сегмент от масовия жилищен пазар, където с комбинация от ипотечен и потребителски кредит в редица случаи се финансира и 100% от цената. С ръст от близо 10% спрямо 2018 г., пазарът на наеми на луксозни имоти също отбелязва относително висока активност. Универсално при наемите най-голям е интересът към най-високия и най-ниския ценови сегмент. В общия случай жилищата среден клас – с между 500 и 1000 евро наем, се търсят по-слабо. В същото време именно в тази категория предлагането е значително, като една от причините за ръста на офертите е преориентирането на много собственици от краткосрочни към дългосрочни наеми, отбелязват от Unique Estates. Силно е търсенето на апартаменти и къщи под наем в затворени комплекси в София. От Unique Estates отбелязват, че някои клиенти идват и с конкретно търсене на имоти в утвърдени на пазара проекти, като Residential Park Sofia и Sofia Land Residence. Някои собственици предлагат жилищата си едновременно под наем и за продажба, като приоритетно търсят наематели, но са склонни да разгледат и оферти за покупка при интересна цена. От компанията очакват през 2020 година цените да се задържат стабилни около настоящите нива, а активността на сделките да бележи нов, макар и умерен ръст. Продавачите и купувачите ще имат относително идентични очаквания, което ще рефлектира като скъсяване на периода за сключване на сделка. От Unique Estates предвиждат още, най-интересни за клиентите да бъдат модерните апартаменти с акцент върху функционалността и изчистения дизайн.", "date": "2019.11.28", "title": "Отчитат отрезвяване на пазара на луксозни имоти"}
{"url": "https://standartnews.com/biznes/suv-avtomobilite-s-rekorden-pazaren-dyal-v-evropa-407821.html", "text": "Последните данни на  агенцията JATO Dynamics сочат, че търсенето на SUV модели в Европа продължава да се увеличава, като само през октомври новите им регистрации са се повишили с 22% и са достигнали 484 400 единици или 40% от общия за месеца пазар от1 208 700 коли. \"Европа бавно се изравнява със САЩ и Китай по отношение на навлизането на SUV автомобилите\", коментира Фелипе Муньоз, аналитик в JATO. \"Основната причина са малките и компактни SUV-та, които са изключително популярни на континента и формират 79% от всички SUV регистрации\", съобщава Агенция \"Автопрес 2001\". На сериозно повишен интерес в Европа се радват и електрическите и електрифицирани автомобили. Най-продаваната 100% електрическа кола през октомври в Европа е било Renault ZOE (3453 единици), а доминиралата пазара през миналия месец Tesla Model 3 не присъства в Топ 5. Останалите четири електромобила в подреждането за месеца са Volkswagen e-Golf (2961), Nissan LEAF (2898), BMW i3 (2598) и smart fortwo (1899).", "date": "2019.11.28", "title": "SUV автомобилите с рекорден пазарен дял в Европа"}
{"url": "https://standartnews.com/biznes/vdigat-tavana-za-vaucherite-za-khrana-do-350-mln-lv-407825.html", "text": "Квотата за ваучерите за храна ще бъде увеличена до 350 милиона лева догодина, реши парламентарната бюджетната комисия на второ четене. Депутатите разглеждат финансовата рамка за 2020 година. Тази година квотата за ваучерите, които работодателите могат да дават на служителите си без облагане, е 320 млн. лева. По традиция към този тип ваучери има сериозен интерес от страна на бизнеса, тъй като това е социална придобивка за служителите, но не натоварва допълнително работодателите.", "date": "2019.11.28", "title": "Вдигат тавана за ваучерите за храна до 350 млн. лв"}
{"url": "https://standartnews.com/biznes/brutniyat-vnshen-dlg-namalyava-do-543-mlrd-evro-407800.html", "text": "Брутният външен дълг в сектор държавно управление към края на септември намалява с 3,1% на годишна база (или с 175,1 млн. евро) до 5,4349 млрд. евро, като се запазва тенденцията външните задължения да са под 10% от БВП на нашата страна, показват данни на Националния статистически институт. Спрямо края на 2018-а година брутният външен дълг на сектор \"Държавно управление\" се свива през септември с 1,9% (със 106 млн. евро). В края на септември 2019 година брутният външен дълг на България (частен и държавен) е в размер на 34,1997 млрд. евро (57,8% от прогнозния БВП), като нараства с 1,0438 млрд. евро (повишение с 3,1%) спрямо края на 2018 година, когато брутният външен дълг беше в размер на 33,1559 млрд. евро. Спрямо септември 2018 година дългът обаче намалява с 271,2 млн. евро (с 0,8%). Дългосрочните задължения през септември са в размер на 25,7648 млрд. евро (43,5% от БВП и 75,3% от брутния външен дълг), като се увеличават с 647,7 млн. евро (с 2,6%) спрямо края на предходната година, но намаляват с 451,6 млн. евро (спад с 1,7%) спрямо септември 2018-а година. В същото време краткосрочните задължения на България възлизат на 8,4349 млрд. евро (14,3% от БВП и 24,7% от брутния външен дълг), нараствайки с 396,2 млн. евро (с 4,9%) спрямо края на предходната година и със 180,4 млн. евро (с 2,2%) спрямо септември 2018 година. През септември външните задължения на банките в нашата страна възлизат на 4,6196 млрд. евро (7,8% от БВП), като се повишават с 16,7 млн. евро (с 0,4%) спрямо края на 2018-а година, но намаляват с 30 млн. евро (с 0,6%) спрямо миналия септември. През първите девет месеца на настоящата година са извършени плащания по обслужването на брутния външен дълг за 3,6025 млрд. евро (6,1% от БВП) спрямо плащания за 4,5662 млрд. евро (8,1% от БВП) през януари - септември 2018-а година, отчита БНБ. Нетният външен дълг (разликата между размера на брутния външен дълг и размера на брутните външни активи) в края на септември е отрицателен и в размер на 2,5002 млрд. евро, като намалява с 461,8 млн. евро спрямо края на предходната година. Това понижение на нетния външен дълг се дължи на по-голямо увеличение на брутните външни активи (с 1,5057 млрд. евро, или с 4,3%) в сравнение с нарастването на брутния външен дълг (с 1,0438 млрд. евро, или с 3,1%). Трябва да се има предвид, че брутните външни активи включват резервните активи на БНБ, активите на банките в чужбина и депозитите на нефинансовия сектор зад граница. Спрямо септември 2018-а година нетният външен брутен дълг намалява с 2,0059 млрд. евро.", "date": "2019.11.28", "title": "Брутният външен дълг намалява до 5,43 млрд. евро"}
{"url": "https://standartnews.com/biznes/karanikolov-iznost-za-srbiya-e-narasnal-s-nad-10-407803.html", "text": "През първите осем месеца на настоящата година българският износ за Сърбия е нараснал с 10,3% и достига 437 млн. евро. Това заяви министърът на икономиката Емил Караниколов, който откри българо-сръбски бизнес форум с участието на близо 100 компании от секторите земеделие, строителство, ИКТ, туризъм, хранително вкусова промишленост и др. Събитието се проведе в рамките на Третата сесия на смесената Българо-сръбска междуправителствена комисия за икономическо сътрудничество в София. Икономическият министър подчерта, че българо-сръбското икономическо сътрудничество бележи положително развитие в последните години. „През 2017 – та и 2018 – та година стокообменът между двете страни надхвърли 1 млрд. евро, а само за периода януари-август тази година той достига 886 млн. евро\", допълни той. По думите му съществува голям потенциал за нарастване на обемите в двустранната търговия, както и много възможности за реализиране на съвместни бъдещи проекти. Министър Караниколов, който е съпредседател на смесената комисия от българска страна и министърът, отговарящ за иновациите и технологичното развитие на Република Сърбия г-н Ненад Попович проведоха среща, на която обсъдиха разширяване на търговско – икономическите отношения между двете страни. Двамата се договориха за задълбочаване на регионалното сътрудничество в сферата на иновациите и дигитализацията, удвояване на стокообмена, както и за подпомагане на фирми от двете страни да излязат на трети пазари. Министър Попович посочи от своя страна, че България е партньор, с който сръбската страна иска да подобри сътрудничеството, особено в новите технологии и иновациите, както и между малките и средни предприятия. В края на заседанието на междуправителствената комисия двамата съпредседатели подписаха протокол, в който се идентифицират мерки за разширяване на сътрудничеството в редица области от взаимен интерес, като търговия и инвестиции, иновации, енергетика, туризъм, селско и горско стопанство, транспорт, информационни технологии и дигитализация, регионално развитие, трансгранично сътрудничество и други. Подписан бе и Меморандум между Изпълнителната агенция за малки и средни предприятия и Иновационния фонд на Република Сърбия.", "date": "2019.11.28", "title": "Караниколов: Износът за Сърбия нарасна с над 10%"}
{"url": "https://standartnews.com/biznes/energo-pro-podmeni-ulichnoto-osvetlenie-na-obshchina-opaka-407808.html", "text": "ЕНЕРГО-ПРО Енергийни Услуги, съвместно със своя партньор Инолед, реализира проект за пълна подмяна на уличното осветление на територията на община Опака, област Търговище. В рамките на проекта бяха инсталирани общо 1224 модерни енергоспестяващи улични осветителни тела. Резултатът за жителите на Опака е спестяване на енергийни разходи от над 52 хиляди лева на годишна база и значително подобряване на средата на живот в града и малките населени места в общината.   Монтираните съвременни осветителни тела са с три пъти по-малка мощност и съответно по-малък разход на електроенергия, но с тях се постига много по-добра осветеност, отговаряща на съвременните градски стандарти. Качественото улично осветление гарантира на гражданите повишена безопасност чрез намаляване на пътните инциденти и улесняване на придвижването в рамките на населените места.   ЕНЕРГО-ПРО Енергийни Услуги е лицензиран консултант по енергийна ефективност за извършване на енергийни обследвания на промишлени системи и сгради. В рамките на своята програма „Енергийна ефективност“ компанията реализира проекти за постигане на реална оптимизация на енергийните разходи при индустриални, търговски и битови потребители. Чрез своите собствени експерти и в партньорство с утвърдени доставчици и производители ЕНЕРГО-ПРО Енергийни Услуги предлага на клиентите си енергоспестяващо осветление, фотоволтаични инсталации, климатични системи, термпопомпи, системи за енергиен мониторинг и управление на консумацията на електроенергия, енергоспестяващи електроуреди, както и различни специализирани услуги и консултации.  ", "date": "2019.11.28", "title": "ЕНЕРГО-ПРО подмени уличното осветление на община Опака"}
{"url": "https://standartnews.com/sport/ivet-lalova-e-1-i-na-balkanite-407784.html", "text": "Ивет Лалова-Колио е \"Атлет на Балканите\" Най-добрата българска атлетка Ивет Лалова-Колио получи поредно признание за силните си изяви през 2019-а. Тя получи наградата за \"Атлет на Балканите\" на деветата Гала на Асоциацията на балканските атлетически федерации (АБАФ) във Вършаничка Баня (Сърбия). Ивет, която стана седма на 200 м от шампионата на планетата и двукратна балканска шампионка в Правец получи отличието си от Свободан Бранкович, вицепрезидент на АБАФ и генерален секретар на Сръбската атлетическа федерация. За Ивет това е втори приз за №1 на Балканите след 2011-а При мъжете №1 е Амел Тука (Босна и Херцеговина), сребърен медалист на 800 м от световното в Доха. За него това е втори приз за №1 на Балканите след 2015-а. Тука бе награден от Добромир Карамаринов, президент на АБАФ и БФЛА, първи вице на ЕА и член на Съвета на ИААФ. Отличията за \"Изгряващи звезди\" на Балканите получиха българският талант Валентин Андреев (чук) и украинката Ярослава Махучих (скок на височина). През 2019-а Андреев спечели злато от Европейския младежки олимпийски фест в Баку. 17-годишният българин спечели две балкански титли на чук при юношите под 18 години (5 кг уред) и под 20 години (6 кг уред). Андреев оглави и световната ранглиста при юношите под 18 години, и коригира пет пъти националния рекорд при юношите под 20 години. Българинът получи наградата си от Фатих Чинтимар, вицепрезидент на АБАФ и президент на турската атлетическа федерация. 18-годишната Махучих спечели среброто в скока на височина на световното в Доха, като направи 2 поправки на световния рекорд за девойки - 202, 204 см. Тя е и европейска за девойки в Бурос.", "date": "2019.11.28", "title": "Ивет Лалова е №1 и на Балканите"}
{"url": "https://standartnews.com/sport/mesi-s-gol-i-asistentsiya-v-mach-700-407779.html", "text": "Лионел Меси блесна за пореден път в Шампионската лига. Бълхата се разписа и направи асистенция при победата на каталунците с 3:1 над Борусия (Дортмунд). Така Барса си осигури предсрочно първото място в група F. Дортмунд и Интер ще решат кой ще е вторият класирал се за елиминациите в последния кръг.", "date": "2019.11.28", "title": "Меси с гол и асистенция в мач №700"}
{"url": "https://www.standartnews.com/sport/mesi-s-gol-i-asistentsiya-v-mach-700-407779.html", "text": "Лионел Меси блесна за пореден път в Шампионската лига. Бълхата се разписа и направи асистенция при победата на каталунците с 3:1 над Борусия (Дортмунд). Така Барса си осигури предсрочно първото място в група F. Дортмунд и Интер ще решат кой ще е вторият класирал се за елиминациите в последния кръг.", "date": "2019.11.28", "title": "Меси с гол и асистенция в мач №700"}
{"url": "https://standartnews.com/sport/lechkov-reshenieto-e-neligitimno-407827.html", "text": "„Според мен днешното решение е нелегитимно. Има си ред. Запазих дълго време мълчание. Сега мога да говоря спокойно. Не съм казал нито една дума срещу мой колега. Към днешна дата няма да кажа нищо в тази насока. Нямам притеснения. Подал съм си в съда моите опасения“, така Йордан Лечков коментира новината, че вече не е вицепрезидент на Българския футболен съюз. Припоняме, че по време на днес Изпълкома на централата освободи Лечков от поста, като на неговото зае Емил Костадинов. \"Конгрес има два начина да бъде свикан - на първо място от клубовете. Имал съм среща с клубовете и те казват, че няма да приемат оставката на Борислав Михайлов. Не можах да разбера кой иска конгрес. Трябва да се похарчат 500 000 лева за свикването на Конгрес. Това, което се прави, се извършва по неправилен начин. Този конгрес няма как да бъде свикан от този временен президент и този Изпълком. Без да търся конспирация, предният път обезглавихме Балъков, днес Лечков, а после - Костадинов. Трябваше да се концентираме върху баражите и след това да мислим за Конгрес. Смятам, че колегите правят грешка след грешка. Искам конгресът да бъде редовен. Само съдът ще реши кой крив и кой прав\", допълни Лечков. \"Нека попитам къде са проблемите? Имаме национален отбор, който в крайна сметка играеше добре при Петър Хубчев. Отборът ще играе квалификация. Все пак имаме някаква надежда. Чисто финансово сме изрядни. Мога да кажа, че след Световното в Щатите се чувствах в такава враждебна обстановка. Аз съм я преживял и надживял\", заврши бившият национал.", "date": "2019.11.28", "title": "Лечков: Решението за конгреса е нелегитимно"}
{"url": "https://standartnews.com/sport/ludogorets-gostuva-na-tsska-v-moskva-407792.html", "text": "Българският шампион Лудогорец гостува тази вечер в Москва на ЦСКА в предпоследния си мач от груповата фаза в Лига Европа. Тимът от Разград в момента е втори в класирането и при добро стечение на обстоятелствата може още днес да се класира за 1/16 финалите в турнира. За да стане това обаче момчетата на Станислав Генчев трябва да победят \"армейците\", а прекият им съперник за второто място Ференцварош да загуби у дома от Еспаньол, който вече се класира напред. ЦСКА (Москва) със сигурност ще търси реванш за огромната загуба от Лудогорец в Разград. Тогава московчани поведоха с 1:0, но след почивката получиха 5 безответни гола от Лудогорец. За българския шамипон със сигурност няма да играят наказаните Яцек Горалски и Рафаел Форстър. С травма е Жоржиньо, който със сигурност отпада от сметките, а до последно под въпрос ще е ключовият халф Стефан Баджи, който също е тормозен от травма. Подобни проблеми има и централният защитник Георги Терзиев. Мачът започва в 19:55 часа и ще бъде излъчен пряко по БНТ1.", "date": "2019.11.28", "title": "Лудогорец гостува на ЦСКА в Москва"}
{"url": "https://standartnews.com/sport/bosna-i-khertsegovina-osvobodi-prosinechki-407794.html", "text": "Футболната федерация на Босна и Херцеговина освободи от поста селекционер на националния отбор Роберт Просинчеки, съобщи БНР. Хърватинът не успя да класира тима директно за европейското първенство догодина, завършвайки едва на четвърто място в група \"J\", откъдето продължават Италия и Финландия. \r\n \r\nВсе пак балканската страна ще мине през плейофите, където ще приеме Северна Ирландия и при победа Словакия или Ирландия. „След конструктивна дискусия и задълбочен анализ взехме решение да се разделим с Роберт Просинечки, с цел да се класираме за Евро 2020 през плейофите. Пожелаваме му най-голям късмет в бъдещите му начинания. Той се отнесе много професионално и показа глад в стремежа си да ни класира за Европейското първенство\", заявиха от федерацията. фото ЕПА/БГНЕС \r\n \r\nФаворит за поста е Сафет Сушич, който води Босна между 2009-2014 г. и класира страната за Световното в Бразилия.", "date": "2019.11.28", "title": "Босна и Херцеговина освободи Просинечки"}
{"url": "https://standartnews.com/sport/nasrochikha-kongres-na-bfs-za-7-yuni-2020-407820.html", "text": "Йордан Лечков бе освободен днес от поста си вицепрезидент на БФС. Това стана на днешния Изпълком в Бояна. На мястото на Лечков бе избран Емил Костадинов. Той ще поеме и работата с националния отбор, като негов отговорник. Изпълкомът насрочи и датата 7 юни 2020 за извънреден конгрес на БФС. За шеф на съдиите бе утвърден Костадин Стоичков. От футболната централа обясниха, че датата е избрана, защото дотогава ще са приключили всички състезания, а освен това в началото на годината всички клубове трябва да бъдат прелицензирани. По-рано изпълкомът избра Михаил Касабов за временно изпълняващ длъжността президент до провеждането на конгрес, но този избор беше оспорен от Йордан Лечков, който заяви, че по устав първият вицепрезидент трябва да поеме функциите на президент при напускане на титуляра. Освен тези решения Изпълкомът утвърди Костадин Стоичков за шеф на съдийската комисия и определи нова дата за финала за Купата на България - 16 май 2020 година.", "date": "2019.11.28", "title": "Насрочиха конгрес на БФС за 7 юни 2020"}
{"url": "https://www.standartnews.com/sport/bansko-priema-elita-v-svetovnata-kupa-po-ski-407812.html", "text": "Елитът в ските идва за Световната купа в Банско Най-добрите алпийки ще мерят сили в Банско по време на световната купа на 25-26 януари 2020. Дамите ще карат под Тодорка спускане и супергигантски слалом. Световната купа е под №7 за Банско и общо 10-а за ХХI век за БФСки и отново ще се превърне в най-голямото спортно събитие в България за годината. Повече от 60 от най-големите звезди на алпийските ски ще стартират в двата дни от последния уикенд на януари. Очакваме под Тодорка да карат безспорната №1 в последните години Микаела Шифрин, последните олимпийски шампионки на спускане София Годжа и Естер Ледецка на Супер-Г, легендарната Ана Фенингер - Файт, Тина Вайратер, новата звезда на Италия Никол Делаго, световната шампионка в спускането от Оре Илка Щухец и много други жадни за слава смели алпийки. Днес в София се проведе и първата пресконференция посветена на Световната купа и старта на новия състезателен сезон на БФСки. Участие в нея взеха Цеко Минев, президент на БФСки, Георги Бобев, вицепрезидент на БФСки, Виктор Гичев, директор на Световната купа в Банско, както и водещите ни Алберт Попов (ски алпийски дисциплини) и Радослав Янков (сноуборд). От страна на генералните спонсори на Световната купа и БФСки гости на срещата с медиите бяха и Илияна Захариева, директор \"Корпоративни комуникации\", на водещия български телеком А1 и Лъчезар Георгиев, бранд мениджър на \"Порше\", официален вносител на Ауди за България.   \"Пореден сезон, поредна Световна купа в Банско. Надявам се, че това ни става традиция и България трайно е на картата на световните ски и на зимните спортове. Надявам се, че Българската федерация по ски и всички съорганизатори на проявата и спонсори ще направим всичко необходимо, за да се чувстваме всички ние горди, че сме домакини на такава проява от такъв ранг. Това е спортното събитие на 2020, защото медийното отразяване няма да може да бъде достигнато с нищо друго през годината\", коментира президентът на БФСки Цеко Минев по повод седмия кръг от Световната купа по ски-алпийски дисциплини, който ще се проведе в Банско от 2009 година насам и общо 10-ти в зимните спортове за България за този век. \"Не съм си мислил, когато са ме избрали за президент на федерацията, че ще доживеем този ден, в който да кажем, че ние сме направили 10 световни купи в България в алпийските ски и сноуборда. Мисля, че това е наистина един повод за голяма гордост. Никой от нас не си е мечтал също така да имаме човек, който да вземе Големия кристален глобус, в който и да е зимен спорт, нито човек, който се е върнал в топ 30 на света в алпийските ски\", допълни Минев. Георги Бобев обяви пред медиите, че за подготовката на Световната купа са ангажирани над 1000 човека. На \"Бъндеришка поляна\" ще бъде изградена огромна трибуна, като заедно със зоните около нея стартовете наживо ще могат да гледат 5000 зрители. Билетите за Световната купа ще бъдат пуснати в продажба на 1 декември (неделя), като вече ще има и опция за закупуване на пропуски онлайн. \"Стартовете под \"Тодорка\" ще бъдат снимани от 28 камери с професионални оператори от Франция, а за пример давам най-гледания турнир във футбола Шампионската лига се снима с по-малко камери. Тв.аудиторията ще е от Канада до Япония, като състезанията от Банско ще достигнат до близо половин милиард зрители по целия свят, допълни Бобев.    За първи път Световната купа в Банско ще се проведе през януари, което е допълнително предизвикателство за организаторите, заради по-динамичното време, но директорът на състезанието Виктор Гичев увери, че трасето ще бъде подготвено и за лошо време. Подготовката ще започне на 9 януари, като в нея ще участват над хиляда души. В България ще пристигнат 36 тира с оборудване, ще бъдат наети два медицински хеликоптера от чужбина, ще бъде изградена трибуна за над 3 хиляди зрители, плюс фен зона и микс зона за още две хиляди, ще бъдат изградени над 20 километра обезопасителни мрежи. Общият бюджет за организацията на Световната купа е 4-4.2 милиона лева, а очакваната телевизионна аудитория е около 500 милиона зрители. За двата старта се очаква в България да дойдат над 60 скиорки. На днешната пресконференция присъстваха най-добрите ни състезатели в алпийските ски и сноуборда - Алберт Попов и Радослав Янков. Радослав Янков (вляво) и Алберт Попов се надяват да направят успешен сезон.   Попов вече започна сезона със спускане в Леви, но не успя да влезе в топ 30. \"Сезонът започна не толкова успешно, колкото се надявах, но пистата в Леви не е моята, защото има доста равни участъци, а все още не съм намерил подходяща техника за моя размер, но мисля, че и това ще се случи. От тук-натам следват наистина доста тежки и сериозни писти, на които шансовете ми са доста големи, тъй като и в Леви показах в стръмната част едно доста добро междинно време, така че мисля, че от тук-натам ще се чувствам и по-сигурен и вече пистите ще са на моя страна\", сподели скиорът. \"Направихме четири лагера на сняг, минаха добре, ползотворно, без контузии, последният лагер беше изключително ползотворен, тъй като имахме добри условия, тренираме с германския отбор и имах така възможност да се конкурирам с две от момчетата, които са им най-добрите състезатели. Във вторник заминаваме за Русия, където са първите стартове за Световната купа на 7 и 8 декември. След това предстоят още два старта в Кортина и в Кареца, на 14 и 15 декември. Това са първите стартове, на които почваме да се сравняваме и да мерим сили с всички състезатели от целия свят\", сподели носителят на Големия кристален глобус в алпийския сноуборд за 2016 година Радослав Янков. \"Десетото домакинство на стартове за Световната купа през този век от БФСки си е наистина сериозно постижение. За А1 това е един от най-продължителните и устойчиви проекти. Много се радваме, че можем да подкрепяме зимните спортове в България. През миналия сезон много се вълнувахме с постиженията на Алберт Попов. Тази година съм сигурна, че нашите спортисти ще се представят достойно. Ние от А1 ще направим както винаги за Световната купа интересна фен зона. Ще покажем на най-добрите спортисти и техните фенове най-бързата мрежа. Пожелавам усхех на организаторите на Световната купа и успешен сезон на състезателите от българска федерация ски\", заяви Илияна Захариева от А1. Лъчезар Георгиев, бранд мениджър на \"Порше\" заяви, че е с Българска федерация ски от много години ги обединява каузата за зимните спортове. \"В света Ауди е партньор на 11 отбора по ски от различни държави. В България фирмата вече 10 години има ползотворно сътрудничество с федерацията\", заяви още Георгиев. Той обяви пред медиите, че по-рано днес се предали на Радослав Янков и Алберт Попов новите автомобили Ауди Q5  40 TDI, 190 к.с с ниво на оборудване Sport, а по-рано през месеца същия автомобил е бил предоставен и на Владимир Зографски. Общо на федерацията са предоставени 9 нови автомобила Ауди Q7, Q5, Q3 и А3. \"Пожелавам успех и много подиуми на нашите състезатели през новия сезон. Желае успех на това поредно голямо спортно събитие в Банско. Ние ще сме там и както обикновенно ще го подкрепим с флота от автомобили. По традиция ще осигурим и шатъли за най-добрите 3 състезателки във всяка дисциплина, допълни още Георгиев.", "date": "2019.11.28", "title": "Банско приема елита в световната купа по ски"}
{"url": "https://www.standartnews.com/sport/ludogorets-gostuva-na-tsska-v-moskva-407792.html", "text": "Българският шампион Лудогорец гостува тази вечер в Москва на ЦСКА в предпоследния си мач от груповата фаза в Лига Европа. Тимът от Разград в момента е втори в класирането и при добро стечение на обстоятелствата може още днес да се класира за 1/16 финалите в турнира. За да стане това обаче момчетата на Станислав Генчев трябва да победят \"армейците\", а прекият им съперник за второто място Ференцварош да загуби у дома от Еспаньол, който вече се класира напред. ЦСКА (Москва) със сигурност ще търси реванш за огромната загуба от Лудогорец в Разград. Тогава московчани поведоха с 1:0, но след почивката получиха 5 безответни гола от Лудогорец. За българския шамипон със сигурност няма да играят наказаните Яцек Горалски и Рафаел Форстър. С травма е Жоржиньо, който със сигурност отпада от сметките, а до последно под въпрос ще е ключовият халф Стефан Баджи, който също е тормозен от травма. Подобни проблеми има и централният защитник Георги Терзиев. Мачът започва в 19:55 часа и ще бъде излъчен пряко по БНТ1.", "date": "2019.11.28", "title": "Лудогорец гостува на ЦСКА в Москва"}
{"url": "https://standartnews.com/sport/bansko-priema-elita-v-svetovnata-kupa-po-ski-407812.html", "text": "Елитът в ските идва за Световната купа в Банско Най-добрите алпийки ще мерят сили в Банско по време на световната купа на 25-26 януари 2020. Дамите ще карат под Тодорка спускане и супергигантски слалом. Световната купа е под №7 за Банско и общо 10-а за ХХI век за БФСки и отново ще се превърне в най-голямото спортно събитие в България за годината. Повече от 60 от най-големите звезди на алпийските ски ще стартират в двата дни от последния уикенд на януари. Очакваме под Тодорка да карат безспорната №1 в последните години Микаела Шифрин, последните олимпийски шампионки на спускане София Годжа и Естер Ледецка на Супер-Г, легендарната Ана Фенингер - Файт, Тина Вайратер, новата звезда на Италия Никол Делаго, световната шампионка в спускането от Оре Илка Щухец и много други жадни за слава смели алпийки. Днес в София се проведе и първата пресконференция посветена на Световната купа и старта на новия състезателен сезон на БФСки. Участие в нея взеха Цеко Минев, президент на БФСки, Георги Бобев, вицепрезидент на БФСки, Виктор Гичев, директор на Световната купа в Банско, както и водещите ни Алберт Попов (ски алпийски дисциплини) и Радослав Янков (сноуборд). От страна на генералните спонсори на Световната купа и БФСки гости на срещата с медиите бяха и Илияна Захариева, директор \"Корпоративни комуникации\", на водещия български телеком А1 и Лъчезар Георгиев, бранд мениджър на \"Порше\", официален вносител на Ауди за България.   \"Пореден сезон, поредна Световна купа в Банско. Надявам се, че това ни става традиция и България трайно е на картата на световните ски и на зимните спортове. Надявам се, че Българската федерация по ски и всички съорганизатори на проявата и спонсори ще направим всичко необходимо, за да се чувстваме всички ние горди, че сме домакини на такава проява от такъв ранг. Това е спортното събитие на 2020, защото медийното отразяване няма да може да бъде достигнато с нищо друго през годината\", коментира президентът на БФСки Цеко Минев по повод седмия кръг от Световната купа по ски-алпийски дисциплини, който ще се проведе в Банско от 2009 година насам и общо 10-ти в зимните спортове за България за този век. \"Не съм си мислил, когато са ме избрали за президент на федерацията, че ще доживеем този ден, в който да кажем, че ние сме направили 10 световни купи в България в алпийските ски и сноуборда. Мисля, че това е наистина един повод за голяма гордост. Никой от нас не си е мечтал също така да имаме човек, който да вземе Големия кристален глобус, в който и да е зимен спорт, нито човек, който се е върнал в топ 30 на света в алпийските ски\", допълни Минев. Георги Бобев обяви пред медиите, че за подготовката на Световната купа са ангажирани над 1000 човека. На \"Бъндеришка поляна\" ще бъде изградена огромна трибуна, като заедно със зоните около нея стартовете наживо ще могат да гледат 5000 зрители. Билетите за Световната купа ще бъдат пуснати в продажба на 1 декември (неделя), като вече ще има и опция за закупуване на пропуски онлайн. \"Стартовете под \"Тодорка\" ще бъдат снимани от 28 камери с професионални оператори от Франция, а за пример давам най-гледания турнир във футбола Шампионската лига се снима с по-малко камери. Тв.аудиторията ще е от Канада до Япония, като състезанията от Банско ще достигнат до близо половин милиард зрители по целия свят, допълни Бобев.    За първи път Световната купа в Банско ще се проведе през януари, което е допълнително предизвикателство за организаторите, заради по-динамичното време, но директорът на състезанието Виктор Гичев увери, че трасето ще бъде подготвено и за лошо време. Подготовката ще започне на 9 януари, като в нея ще участват над хиляда души. В България ще пристигнат 36 тира с оборудване, ще бъдат наети два медицински хеликоптера от чужбина, ще бъде изградена трибуна за над 3 хиляди зрители, плюс фен зона и микс зона за още две хиляди, ще бъдат изградени над 20 километра обезопасителни мрежи. Общият бюджет за организацията на Световната купа е 4-4.2 милиона лева, а очакваната телевизионна аудитория е около 500 милиона зрители. За двата старта се очаква в България да дойдат над 60 скиорки. На днешната пресконференция присъстваха най-добрите ни състезатели в алпийските ски и сноуборда - Алберт Попов и Радослав Янков. Радослав Янков (вляво) и Алберт Попов се надяват да направят успешен сезон.   Попов вече започна сезона със спускане в Леви, но не успя да влезе в топ 30. \"Сезонът започна не толкова успешно, колкото се надявах, но пистата в Леви не е моята, защото има доста равни участъци, а все още не съм намерил подходяща техника за моя размер, но мисля, че и това ще се случи. От тук-натам следват наистина доста тежки и сериозни писти, на които шансовете ми са доста големи, тъй като и в Леви показах в стръмната част едно доста добро междинно време, така че мисля, че от тук-натам ще се чувствам и по-сигурен и вече пистите ще са на моя страна\", сподели скиорът. \"Направихме четири лагера на сняг, минаха добре, ползотворно, без контузии, последният лагер беше изключително ползотворен, тъй като имахме добри условия, тренираме с германския отбор и имах така възможност да се конкурирам с две от момчетата, които са им най-добрите състезатели. Във вторник заминаваме за Русия, където са първите стартове за Световната купа на 7 и 8 декември. След това предстоят още два старта в Кортина и в Кареца, на 14 и 15 декември. Това са първите стартове, на които почваме да се сравняваме и да мерим сили с всички състезатели от целия свят\", сподели носителят на Големия кристален глобус в алпийския сноуборд за 2016 година Радослав Янков. \"Десетото домакинство на стартове за Световната купа през този век от БФСки си е наистина сериозно постижение. За А1 това е един от най-продължителните и устойчиви проекти. Много се радваме, че можем да подкрепяме зимните спортове в България. През миналия сезон много се вълнувахме с постиженията на Алберт Попов. Тази година съм сигурна, че нашите спортисти ще се представят достойно. Ние от А1 ще направим както винаги за Световната купа интересна фен зона. Ще покажем на най-добрите спортисти и техните фенове най-бързата мрежа. Пожелавам усхех на организаторите на Световната купа и успешен сезон на състезателите от българска федерация ски\", заяви Илияна Захариева от А1. Лъчезар Георгиев, бранд мениджър на \"Порше\" заяви, че е с Българска федерация ски от много години ги обединява каузата за зимните спортове. \"В света Ауди е партньор на 11 отбора по ски от различни държави. В България фирмата вече 10 години има ползотворно сътрудничество с федерацията\", заяви още Георгиев. Той обяви пред медиите, че по-рано днес се предали на Радослав Янков и Алберт Попов новите автомобили Ауди Q5  40 TDI, 190 к.с с ниво на оборудване Sport, а по-рано през месеца същия автомобил е бил предоставен и на Владимир Зографски. Общо на федерацията са предоставени 9 нови автомобила Ауди Q7, Q5, Q3 и А3. \"Пожелавам успех и много подиуми на нашите състезатели през новия сезон. Желае успех на това поредно голямо спортно събитие в Банско. Ние ще сме там и както обикновенно ще го подкрепим с флота от автомобили. По традиция ще осигурим и шатъли за най-добрите 3 състезателки във всяка дисциплина, допълни още Георгиев.", "date": "2019.11.28", "title": "Банско приема елита в световната купа по ски"}
{"url": "https://www.standartnews.com/sport/lechkov-reshenieto-e-neligitimno-407827.html", "text": "„Според мен днешното решение е нелегитимно. Има си ред. Запазих дълго време мълчание. Сега мога да говоря спокойно. Не съм казал нито една дума срещу мой колега. Към днешна дата няма да кажа нищо в тази насока. Нямам притеснения. Подал съм си в съда моите опасения“, така Йордан Лечков коментира новината, че вече не е вицепрезидент на Българския футболен съюз. Припоняме, че по време на днес Изпълкома на централата освободи Лечков от поста, като на неговото зае Емил Костадинов. \"Конгрес има два начина да бъде свикан - на първо място от клубовете. Имал съм среща с клубовете и те казват, че няма да приемат оставката на Борислав Михайлов. Не можах да разбера кой иска конгрес. Трябва да се похарчат 500 000 лева за свикването на Конгрес. Това, което се прави, се извършва по неправилен начин. Този конгрес няма как да бъде свикан от този временен президент и този Изпълком. Без да търся конспирация, предният път обезглавихме Балъков, днес Лечков, а после - Костадинов. Трябваше да се концентираме върху баражите и след това да мислим за Конгрес. Смятам, че колегите правят грешка след грешка. Искам конгресът да бъде редовен. Само съдът ще реши кой крив и кой прав\", допълни Лечков. \"Нека попитам къде са проблемите? Имаме национален отбор, който в крайна сметка играеше добре при Петър Хубчев. Отборът ще играе квалификация. Все пак имаме някаква надежда. Чисто финансово сме изрядни. Мога да кажа, че след Световното в Щатите се чувствах в такава враждебна обстановка. Аз съм я преживял и надживял\", заврши бившият национал.", "date": "2019.11.28", "title": "Лечков: Решението за конгреса е нелегитимно"}
{"url": "https://www.standartnews.com/sport/51-kluba-iskat-izvnredno-obshcho-sbranie-vv-voleybola-407828.html", "text": "Инициативният комитет за промени в български волейбол е внесе днес в Българската федерация по волейбол искане за свикване на извънредно  изборно общо събрание на 16 януари догодина, съобщи БНР. Документът е подписан от 51 клуба, които издигат кандидатурата на Любо Ганев за президент на централата. Управителният съвет на федерацията трябва до две седмици да се произнесе по внесеното искане.", "date": "2019.11.28", "title": "51 клуба искат извънредно общо събрание във волейбола"}
{"url": "https://www.standartnews.com/sport/bosna-i-khertsegovina-osvobodi-prosinechki-407794.html", "text": "Футболната федерация на Босна и Херцеговина освободи от поста селекционер на националния отбор Роберт Просинчеки, съобщи БНР. Хърватинът не успя да класира тима директно за европейското първенство догодина, завършвайки едва на четвърто място в група \"J\", откъдето продължават Италия и Финландия. \r\n \r\nВсе пак балканската страна ще мине през плейофите, където ще приеме Северна Ирландия и при победа Словакия или Ирландия. „След конструктивна дискусия и задълбочен анализ взехме решение да се разделим с Роберт Просинечки, с цел да се класираме за Евро 2020 през плейофите. Пожелаваме му най-голям късмет в бъдещите му начинания. Той се отнесе много професионално и показа глад в стремежа си да ни класира за Европейското първенство\", заявиха от федерацията. фото ЕПА/БГНЕС \r\n \r\nФаворит за поста е Сафет Сушич, който води Босна между 2009-2014 г. и класира страната за Световното в Бразилия.", "date": "2019.11.28", "title": "Босна и Херцеговина освободи Просинечки"}
{"url": "https://www.standartnews.com/sport/nasrochikha-kongres-na-bfs-za-7-yuni-2020-407820.html", "text": "Йордан Лечков бе освободен днес от поста си вицепрезидент на БФС. Това стана на днешния Изпълком в Бояна. На мястото на Лечков бе избран Емил Костадинов. Той ще поеме и работата с националния отбор, като негов отговорник. Изпълкомът насрочи и датата 7 юни 2020 за извънреден конгрес на БФС. За шеф на съдиите бе утвърден Костадин Стоичков. От футболната централа обясниха, че датата е избрана, защото дотогава ще са приключили всички състезания, а освен това в началото на годината всички клубове трябва да бъдат прелицензирани. По-рано изпълкомът избра Михаил Касабов за временно изпълняващ длъжността президент до провеждането на конгрес, но този избор беше оспорен от Йордан Лечков, който заяви, че по устав първият вицепрезидент трябва да поеме функциите на президент при напускане на титуляра. Освен тези решения Изпълкомът утвърди Костадин Стоичков за шеф на съдийската комисия и определи нова дата за финала за Купата на България - 16 май 2020 година.", "date": "2019.11.28", "title": "Насрочиха конгрес на БФС за 7 юни 2020"}
{"url": "https://www.standartnews.com/sport/ivet-lalova-e-1-i-na-balkanite-407784.html", "text": "Ивет Лалова-Колио е \"Атлет на Балканите\" Най-добрата българска атлетка Ивет Лалова-Колио получи поредно признание за силните си изяви през 2019-а. Тя получи наградата за \"Атлет на Балканите\" на деветата Гала на Асоциацията на балканските атлетически федерации (АБАФ) във Вършаничка Баня (Сърбия). Ивет, която стана седма на 200 м от шампионата на планетата и двукратна балканска шампионка в Правец получи отличието си от Свободан Бранкович, вицепрезидент на АБАФ и генерален секретар на Сръбската атлетическа федерация. За Ивет това е втори приз за №1 на Балканите след 2011-а При мъжете №1 е Амел Тука (Босна и Херцеговина), сребърен медалист на 800 м от световното в Доха. За него това е втори приз за №1 на Балканите след 2015-а. Тука бе награден от Добромир Карамаринов, президент на АБАФ и БФЛА, първи вице на ЕА и член на Съвета на ИААФ. Отличията за \"Изгряващи звезди\" на Балканите получиха българският талант Валентин Андреев (чук) и украинката Ярослава Махучих (скок на височина). През 2019-а Андреев спечели злато от Европейския младежки олимпийски фест в Баку. 17-годишният българин спечели две балкански титли на чук при юношите под 18 години (5 кг уред) и под 20 години (6 кг уред). Андреев оглави и световната ранглиста при юношите под 18 години, и коригира пет пъти националния рекорд при юношите под 20 години. Българинът получи наградата си от Фатих Чинтимар, вицепрезидент на АБАФ и президент на турската атлетическа федерация. 18-годишната Махучих спечели среброто в скока на височина на световното в Доха, като направи 2 поправки на световния рекорд за девойки - 202, 204 см. Тя е и европейска за девойки в Бурос.", "date": "2019.11.28", "title": "Ивет Лалова е №1 и на Балканите"}
{"url": "https://standartnews.com/svyat/ungariya-otkazva-uchastie-v-geyskata-evroviziya-407780.html", "text": "Будапеща няма да има участник в песенния конкурс \"Евровизия\" през следващата година, като това става на фона на спекулации, че решението е взето, защото надпреварата била \"твърде гейска\" за вкуса на национал-популисткото правителство и началниците на обществената телевизия, съобщава британският вестник \"Гардиън\". Въпреки че не е била посочена официална причина за оттеглянето, този ход идва на фона на засилване на хомофобската риторика в Унгария, където премиерът Виктор Орбан, който е противник на имигрантите, предприе политика \"семейството на първо място\", насочена към подпомагане на традиционните семейства и засилване на раждаемостта. По-рано тази година председателят на унгарския парламент сравни осиновяването на деца от еднополови двойки с педофилия, докато проправителствен телевизионен коментатор определи \"Евровизия\" като \"хомосексуална флотилия\" и заяви, че неучастието щяло да е от полза за психичното здраве на страната. Източник от унгарската обществена телевизия е казал пред \"Гардиън\", че макар да не е била вътрешно съобщена причина за решението за оттегляне от конкурса, предположението сред служителите е, че сдружаването на \"Евровизия\" с LGBTQ+ (гейове, лесбийки, бисексуални, транссексуални и др.) културата стои зад решението. \"Не бях изненадан. Това идва от организационната култура на унгарската държавна телевизия\", посочил източникът и добавил, че положителното отразяване на правата на ЛГБТ хората в медията се обезкуражава, като се прави изключение само за годишното отразяване на гей парада в Будапеща. Обществените медии в Унгария са тясно свързани с правителството и играят важна роля за разпространението на неговите послания около миграцията и други проблеми. По-рано унгарският уебсайт index.hu цитира неназовани източници в обществените медии, които спекулират, че причината за оттеглянето вероятно е, че \"Евровизия\" се смята за \"твърде гейска\". Говорителят на Орбан Золтан Ковач, определи историята на index.hu като \"фалшива новина\" в \"Туитър\", но не посочи друга причина за неучастието на Унгария. В изявление по имейл до \"Гардиън\" от унгарската обществена телевизия са изтъкнали: \"Вместо да участваме в песенния конкурс \"Евровизия\" през 2020 г., ще подкрепим пряко стойностните продукции, създадени от талантите на унгарската поп музика.\"", "date": "2019.11.28", "title": "Унгария отказва участие в \"гейската\" Евровизия"}
{"url": "https://standartnews.com/svyat/muzey-na-makhmurluka-otvarya-vrati-407783.html", "text": "На 1 декември в хърватската столица Загреб ще отвори врати първият по рода си в света музей на махмурлука, съобщава македонската информационна агенция „Макфакс“, цитирана от агенция \"Фокус\". \r\n \r\nПроектът е замислен от група студенти, а разходката в музея ще наподобява връщане у дома в нетрезво състояние - от градските улици, до храстите до евентуалните отклонения, където може да се окажете сутринта след запой. \r\n \r\nИдеята за този уникален музей се ражда, когато студентите Рино Дубукович и Роберта Микелич, с тяхната компания, се опитали да разкажат собствените си пиянски истории. Скоро веселата атмосфера ги доведе до идеята за музей. \r\n \r\nСтудентите сами са избрали помещението и осветлението, боядисали стените и са написали истории, за да помогнат за реализирането на идеята. Музеят е разделен на четири стаи, като първата от тях пресъздава атмосферата на бар. \r\n \r\nИсториите ще се представят едновременно на хърватски и английски език, а музеят ще бъде отворен всеки ден от 9:00 до 23:00 часа.", "date": "2019.11.28", "title": "Музей на махмурлука отваря врати"}
{"url": "https://standartnews.com/svyat/60-000-evakuirani-pri-pozhar-v-teksas-407786.html", "text": "Десетки хиляди са евакуирани в Тексас, след като няколко експлозии избухнаха  в нефтохимически завод. Трима души бяха ранени, а жителите на четири градчета получиха нареждане да напуснат района. 60 000 са евакуирани. Аварията станала в завод на 130 км източно от Хюстън. Един от взривовете е бил толкова силен, че изпочупил врати и прозорци на частни домове на половин километър от комплекса.", "date": "2019.11.28", "title": "60 000 евакуирани при пожар в Тексас"}
{"url": "https://standartnews.com/svyat/mina-ubi-15-tsivilni-v-afganistan-407781.html", "text": "Петнадесет цивилни, между които 8 деца, бяха убити, след като превозното им средство се натъкна на мина в Северен Афганистан, заяви правителствен служител. \r\n \r\n\"Около 17:00 тази вечер мина, поставена от талибанските терористи, удари граждански автомобил и уби 15 цивилни, като рани още двама\", заяви Насрат Рахими, говорител на вътрешното министерство. \r\n \r\nСред загиналите освен осемте деца са шест жени и един мъж. Взривът е станал в провинция Кундуз, на северната граница на страната с Таджикистан. \r\n \r\nВ региона има редовни сблъсъци между талибанските бунтовници и подкрепяните от САЩ афганистански сили. \r\n \r\nБунтовниците нападнаха столицата на провинцията, наричана също Кундуз, в началото на септември, но не успяха да я превземат. Талибаните обаче за кратко завзеха града през септември 2015 г.", "date": "2019.11.28", "title": "Мина уби 15 цивилни в Афганистан"}
{"url": "https://www.standartnews.com/sport/ludogorets-s-prestizhno-11-v-moskva-407833.html", "text": "Лудогорец направи престижно 1:1 с ЦСКА на \"ВЕФ Арена\" в Москва. Кешеру откри резултата в 67-ата минута, но Чалов изравни в 76-ата. Двубоят бе предпоследен от груповата фаза в Лига Европа. В другата среща от групата Ференцварош направи с Еспаньол 2:2 Будапеща. Така кръг преди края Еспаньол води с 10 точки. Лудогорец е втори със 7, а Ференцарош е трети с 6. В последния кръг обаче Лудогорец приема Ференцварош и дори и при равенство ще последва Еспаньол в следващата фаза на турнира.", "date": "2019.11.28", "title": "Лудогорец с престижно 1:1 в Москва"}
{"url": "https://standartnews.com/svyat/arestuvakha-kradtsite-posegnali-na-vartolomey-407791.html", "text": "Турската полиция арестува в Истанбул четирима крадци, които са проникнали в къщата на патриарх Вартоломей Константинополски преди няколко дни, съобщи РИА Новости. \r\n \r\nМаскирани неизвестни са проникнали в къщата на Вартоломей преди дни, докато той е бил на среща с гръцки сънародници. Вътрешните камери за наблюдение са записали проникването в дома. Икономката е успяла да изплаши крадците и да предотврати грабеж. \r\n \r\nСпоред турски медии самоличността на четиримата крадци е установена и в резултат на специална операция те са задържани в истанбулския квартал \"Малтепе\". По време на ареста е имало престрелка, двама крадци са ранени и хоспитализирани, двама са арестувани, а разследването продължава.", "date": "2019.11.28", "title": "Арестуваха крадците, посегнали на Вартоломей"}
{"url": "https://standartnews.com/svyat/evroparlamentt-polozhenieto-s-klimata-e-kritichno-407818.html", "text": "Европейският парламент алармира за ситуацията с климата на нашата планета. Той обяви \"критично положение с климата\" в символичен опит да постави проблема възможно най-високо в дневния ред на Европейската комисия, съобщава \"Асошиейтед прес\". Решението бе взето с  429 гласа \"за\" срещу 225 гласа \"против\", като 19 се въздържаха, за да нарекат нарастващите предизвикателства пред околната среда, свързани с климатичните промени, \"критично положение\". Евродепутатът от \"Обнови Европа\" Паскал Канфин, който е инициатор на решението, заяви, че то е направило Европа \"първият континент, който обяви критично положение  климата и околната среда\". По думите на Канфин Европейският парламент отговаря на очакванията на европейските граждани. Европейският съюз отдавна е водещ в световния дебат за климата, роля, която беше засилена след оттеглянето на САЩ от Парижкото споразумение за климата, сключено през 2015 г.", "date": "2019.11.28", "title": "Европарламентът - положението с климата е критично"}
{"url": "https://standartnews.com/svyat/pak-silen-trus-v-albaniya-407807.html", "text": "Земетресение с магнитуд 5,1 бе регистрирано в Адриатическо море, на 42 км от албанската столица Тирана и на 18 км от Дуръс, отново в Албания, съобщава Европейският сеизмологичен институт. То е регистрирано в 10:52 централно гринуичко време (11:52 местно време) и е на дълбочина 20 км. Няма непосредствени съобщения за разрушения или пострадали. Това е трето поредно земетресение на територията на Албания. Първото беше с магнитуд 6.4, което доведе но множество жертви и материални щети. Второто пък беше 4.7 по Рихтер. Страната е изправена пред сериозна криза, като вече беше обявено бедствено положение.", "date": "2019.11.28", "title": "Пак силен трус в Албания"}
{"url": "https://standartnews.com/sport/51-kluba-iskat-izvnredno-obshcho-sbranie-vv-voleybola-407828.html", "text": "Инициативният комитет за промени в български волейбол е внесе днес в Българската федерация по волейбол искане за свикване на извънредно  изборно общо събрание на 16 януари догодина, съобщи БНР. Документът е подписан от 51 клуба, които издигат кандидатурата на Любо Ганев за президент на централата. Управителният съвет на федерацията трябва до две седмици да се произнесе по внесеното искане.", "date": "2019.11.28", "title": "51 клуба искат извънредно общо събрание във волейбола"}
{"url": "https://standartnews.com/sport/ludogorets-s-prestizhno-11-v-moskva-407833.html", "text": "Лудогорец направи престижно 1:1 с ЦСКА на \"ВЕФ Арена\" в Москва. Кешеру откри резултата в 67-ата минута, но Чалов изравни в 76-ата. Двубоят бе предпоследен от груповата фаза в Лига Европа. В другата среща от групата Ференцварош направи с Еспаньол 2:2 Будапеща. Така кръг преди края Еспаньол води с 10 точки. Лудогорец е втори със 7, а Ференцарош е трети с 6. В последния кръг обаче Лудогорец приема Ференцварош и дори и при равенство ще последва Еспаньол в следващата фаза на турнира.", "date": "2019.11.28", "title": "Лудогорец с престижно 1:1 в Москва"}
{"url": "https://standartnews.com/biznes/949-t-zlaten-kontsentrat-proizvedokha-v-dndi-za-trimesechie-407871.html", "text": "949 тона златен концентрат произведе „Дънди Прешъс Металс“ Крумовград за третото тримесечие на 2019 г. Добитата руда край Крумовград е 158 413 тона, като преработеното количество е 154 356 тона. Във фирмата са наети 243 души, от тях 42 жени, разчита се и на 138 индиректно заети.Това обяви вицепрезидентът на миннодобивната компания  д-р инж.Илия Гърков. „Производствените параметри са постигнати на сто процента, така както бяха заложени. Работи се за оптимизиране на производствените и организационните процеси”,  коментира директорът по производствените дейности инж.Любомир Хайнов. \r\n         \r\nНа този етап две са големите фирми, в които се извършват тестови проби за преработка на златния концентрат от рудник Ада тепе край Крумовград.  Едната е българска, това е „Аурубис” в Пирдоп, а другата фирма е в Канада. „Този концентрат от Ада тепе е чист концентрат, който не притежава вредности. Досега общо шест фирми са го тествали”, уточни д-р инж. Гърков.Той допълни, че това не означава, че ако има друга фирма с приемлива оферта, тя ще бъде отхвърлена. \r\n     \r\nВ местна икономика на община Крумовград за третото тримесечие са инвестирани близо 350 хил.лв. Те са за подобряване условията в отделенията на общинската болница и саниране на сградата й, подпомогнати са още образователни и спортни инициативи. От „Дънди прешъс металс”са подарили на децата играта „Археолози срещу иманяри”, а в края на септември е приключила стажантската програма за студентите. \r\n      \r\nРаботи се усилено по създаването на Археологически музей в Крумовград. На този етап вече е уточнено мястото, но се прецизират изискванията на общината и археолозите. „Желанието ни е да се направи  нещо добро, което да привлича посетители и в същото време да може да се издържа. Целта е да се покажат както откритите на Ада тепе находки , но и да има устойчивост във времето”, обясни д-р инж. Илия Гърков.", "date": "2019.11.28", "title": "949 т. златен концентрат произведоха в \"Дънди\" за тримесечие"}
{"url": "https://standartnews.com/biznes/chez-elektro-prizovava-za-razumno-potreblenie-na-elektroenergiya-407864.html", "text": "С понижаване на температурите потреблението на електроенергия традиционно се повишава. Статистиката показва, че през зимата консумацията на електроенергия отбелязва ръст от 30-40% спрямо потреблението през септември. Това се отразява и върху размера на месечните фактури. Изследвания сочат, че 70% от сметката за електроенергия на четиричленно домакинство през периода декември – февруари е за отопление и затопляне на вода, а останалите 30% се разпределят между готвене, миене на съдове, пране, осветление и други електроуреди. Тъй като консумацията е основен фактор при формиране на сметката за ток, „ЧЕЗ Електро България“ АД призовава към разумно потребление и прилагане на мерки за енергийна ефективност. Съветите в тази посока, освен със саниране на жилището и избор на уреди с висок енергиен клас, са свързани и с промяна на навиците и начина на мислене. Някои от действията не изискват нито специални усилия, нито закупуването на нови уреди, но със сигурност водят до по-голям контрол на разходите за електроенергия в домакинствата без да нарушават комфорта в дома. Икономии при отоплението с електроуреди през зимата могат да се постигнат с намаляване на температурата в помещенията с 1 градус. Това ще понижи потреблението на ток с до 10%. Разходите за подгряване на вода ще се намалят също с до 10%, ако температурата на нагревателя се понижи от 60°C на 55°C. Използването на енергийно ефективни лампи, прането на дрехи на 30°C, изключването на електроуреди от мрежата, когато не се използват, са част от мерките, изискващи малки или никакви инвестиции, които също водят до намаляване на месечните сметки за ток. Полезна информация и други практични съвети за пестене на енергия в дома са публикувани на корпоративния уебсайт www.cez.bg, в раздел „За клиента“,   и във фейсбук-профила на „ЧЕЗ Електро България“ АД на  .   е-mail:    ", "date": "2019.11.28", "title": "ЧЕЗ Електро призовава за разумно потребление на електроенергия"}
{"url": "https://standartnews.com/regionalni/evn-obnovi-nad-27-km-elektroprovodi-v-krdzhaliysko-407873.html", "text": "Над 4 млн. лева е инвестирала в реконструкция на мрежата и повишаване сигурността на захранването фирма „ЕVN България“ на територията на област Кърджали, съобщи регионалният мениджър Робърт Дик на среща с областния управител Никола Чанев. Стана  ясно, че са обновени над 27 км електропроводи средно и ниско напрежение, монтирани са 8 нови трафопоста. Системата за дистанционно отчитане на битовите електромери покрива областния град на 100 процента. Освен в модернизация на мрежата, фирмата инвестира  и в механизирана техника за работа през зимата. Осигурени са високопроходими автомобили,  УТВ и АТВ – машини с вериги, моторни шейни и мобилни агрегати в случай на аварии. В разговора  Чанев настоя да се заложи като приоритет сигурността на захранването на ГКПП Маказа, както и да се оптимизират сроковете за присъединяване на бизнес-клиенти, които сега надхвърлят една година. Обсъден  е бил и проекта „Електромобилност“,  доброволческите инициативи на „ЕVN България“ и нелоялните практики на пазара за електроенергия, които подвеждат клиентите и стопяват ефекта от либерализацията.  ", "date": "2019.11.28", "title": "ЕVN обнови над 27 км електропроводи в Кърджалийско"}
