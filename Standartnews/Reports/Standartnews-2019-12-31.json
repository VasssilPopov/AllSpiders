{"url": "https://standartnews.com/kultura/andi-uorkhol-zavladyava-london-410501.html", "text": "Анди Уорхол скоро ще завладее Лондон. В „Тейт модърн“ ще бъде открита грандиозна експозиция за „ужасното дете“ на Ню Йорк (1928-1987). Свенлив хомосексуалист от религиозно мигрантско семейство с ниски доходи, един от най-известните художници на предишното столетие си проправя собствен път, за да се превърне в икона на поп арта. Изложбата за Уорхол - първата в елитната галерия за последните 20 години – ще предложи личната му история и разказ за творбите му, предизвикали културна трансформация. 100 произведения ще разкрият как Уорхол е оформил стила си в променящия се политически и арт пейзаж. Въпреки че е най-известен с емблематичните си картини с бутилки от кока-кола и Мерилин Монро – два от символите на американската култура, събитието в Лондон ще акцентира върху теми като желанието, идентичността и вярата, за да покаже как Урхол преосмисля какво би могло да бъде изкуството в епоха на огромни социални и технологични промени. Роден като Андрю Уорхола, бъдещият артист израства в Питсбърг, а родителите му пристигат от малко село в Чехия. Те са предани последователи на католическата църква, а Джулия Уорхола - майката на Анди, с която той живее през по-голямата част от живота си, има огромно влияние върху работата му. Сексуалността на Уорхол също ще бъде важна червена нишка в Лондон, започваща от селекцията с мъжки портрети и голи тела от 50-те години. В „Тейт модърн“ ще се завърти и филмът „Сън 1963“ за Анди и неговия любовник, поета Джон Джиорно. Ключовите „Мерилин Диптих“ /1962/,  „Елвис I и II“ /1963-1964/ и „Race Riot“ /1964/ ще бъдат разгледани в контекста на съвременните проблеми в културата и политиката на САЩ. Безграничните амбиции  на Уорхол да изтласка традиционните граници на медиите ще бъдат представени от известните му „Screen Tests“ /1964-1966/ и пресъздаването на психиделичната мултимедийна среда на „Exploding Plastic Inevitable” /1966/, първоначално създадена за рок шоуто на Velvet Underground. Посетителите ще изживеят инсталацията от плаващи сребърни облаци на Уорхол „Silver Clouds“ /1966/, която е преход от рисуването към киното. И понеже Анди твърди, че „добрият бизнес е най-доброто изкуство“, сред акцентите са неговите акции в телевизията и издателската дейност. Той превръща творците в звезди не само на  ъдърграунда, но и на мейнстрийм. След като е прострелян от Валери Соланас през 1968-а, Уорхол се връща към мащабни проекти в сериите „Ladies and Gentlemen“ /1975/, за да нарисува поразителни портрети на фигури от трансджендърската общност в Ню Йорк, като между тях е музикантът  активист Марша Джонсън  /1969/. Заключителните произведения на Уорхол от 80-те години - като трогателните „Sixty Last Suppers“ – са свързани с преждевременната смърт на художника, както и с разрастващата се епидемия от ХИВ / СПИН, която оказва въздействие върху много хора от най-близкия му кръг.", "date": "2019.12.30", "title": "Анди Уорхол завладява Лондон"}
{"url": "https://standartnews.com/kultura/grtski-komediant-zaema-myastoto-na-slavi-v-btv-410500.html", "text": "Гръцки водещ на 25 години ще замени Слави Трифонов в бТВ, съобщава Lupa.bg, като цитира неназован източник. От 27 януари в тв ефира тръгва ново шоу в часовия пояс на „Шоуто на Слави” - 22,30 ч., в което водещ ще е абсолютно неизвестният на масовата публика Николаос Цитиридис. До момента той е известен като един от основните комедианти на Комеди Клуб София. Роден е през 1994 година в Атина, едва петгодишен идва със семейството си в България. Николаос стартира stand up comedy кариерa преди почти четири години. Тогава решава да се пробва на Open Mic в Комеди Клуб София. Комикът печели наградата от 100 лева още същата вечер. Мениджърът на заведението Иван Кирков го забелязва и го кани да се включи в ускорената програма на проекта. Скоро след това Цитиридис подписва и договор с Комеди Клуба. Проектът за ново вечерно шоу на бТВ е втори след фалстарта на „Вечерното шоу”, което бе спряно след само няколко издания през 2017-а. В различните клипове, качени в интернет, се намеква, че водещият няма да е два метра висок и някъде в името му фигурира буквата Н. Според информацията през последните два месеца телевизията организира вътрешен екип под ръководството на Ангелина Белчева. За главен редактор на новия проект е назначен Цветомир Семов - бивш водещ и продуцент на бТВ Новините, както и продуцент на Новините на Нова. Семов напусна преди години бТВ, за да се трансферира в Нова с екипа на Дарина Сарелска. След като Сарелска бе отстранена, Семов остана на работа до придобиването на телевизията от братя Домусчиеви.", "date": "2019.12.30", "title": "Гръцки комедиант заема мястото на Слави в бТВ"}
{"url": "https://standartnews.com/kultura/kletnitsite-otkrivat-2020-a-v-sofiyskata-opera-410490.html", "text": "„Клетниците“, най-играният досега в света мюзикъл, открива 2020-а в Софийската опера и балет. Грандиозното зрелище с музиката на Клод-Мишел Шьонберг по адаптираните текстове от Ален Бублил пресъздава революционния устрем във Франция от времената на поредната трансформация в държавното управление на страната, описани в едноименния роман на Виктор Юго. За да съпреживее публиката истински емоциите на Жан Валжан, Козет, Гаврош, Тернадие и другите герои, режисьорът Пламен Карталов разчита на  Орлин Павлов, Богомил Спиров, Владимир Михайлов, Атанас Сребрев, Вениамин Димитров, Румен Григоров,  Пламен Гранжан, Деница Шопова, Юлияна Тодорова, Весела Янева, Весела Делчева... „Клетниците“ са моя сбъдната моя мечта от 1987 година“, споделя академикът и остава верен на стила си да предложи на ценителите невероятно изживяване,  гарантирано  от актьорската игра, музиката и адаптацията. Както се знае, Софийската опера е откупила правата за мюзикъла от най-успешния и влиятелен продуцент в света Камерън  Макинтош, който владее още два от най-дълго играните в историята на Бродуей  спектакли „Фантомът на операта “ и „Котките“. „Клетниците“ са по международните сцени вече над 30 години с повече от 10 000 представления пред 60 милиона зрители в 42 страни на 21 езика. Ето какво споделя още Пламен Карталов. „Всеки ден трябва да послушаш поне една песен, да прочетеш едно хубаво стихотворение, да погледнеш една прекрасна картина”, казва великият Гьоте. Като своеобразно продължение на вдъхновяващите му думи е сбъднатото пророчество на световния кинаджия Алфред Хичкок, че от романа на Виктор Юго „Клетниците” става прекрасен мюзикъл. Изкуството на оперния театър е да служи със съвременните си послания на всяка епоха. В този смисъл спектакълът в Софийската опера е нова революционна идея – наред с основния репертоар с шедьоврите от класиката. Характерите и историческите събитията от романа на Виктор Юго могат да се отнесат към всяко време – и особено към днешния век. Любовта, омразата, състраданието, благородството, солидарността, отмъщението, протестите срещу властта - въобще революционното настроение на народите са все вечни теми.  Затова търся социален и духовен катарзис, базирайки се върху внушенията на гениалната драматургия на мюзикъла. Принципът на кинетичното действие е в динамиката на сцените, бързината на ловко сменящите се картини, контрастните епизоди, израстването в движение на характерите и следващите ги събития, отношенията между лиричните и драматични ракурси. Всеки зрител като че ли лично участва в действието и се идентифицира с емоциите си, сходни с тези на героите и събитията от сцената. А химнът на студентите бунтари е в името на свободата и прогреса. Опитах се да поставя „Клетниците“ още през 1987-а. Тогава авторът на лиценза и главен продуцент Камерън Макинтош ми даде правата за собствена режисьорска версия веднага след двете световни премиери в Лондон и Ню Йорк. Т.е. имахме правата да сме трети в света. Но нямахме парите… Щеше да бъде истинско историческо и културно събитие „Клетниците“ да се появят в България по-малко от две години преди 1989-а“. Композиторът Клод-Мишел Шьонберг през 1978 година прави концептуален албум по романа на Виктор Юго със стихове на Ален Бублил, а по-късно двамата го преработват в мюзикъл. Първата му постановка е в Париж през 1980-а. Пет години по-късно е поставен на Уест Енд в Лондон и се превръща във феномен в жанра. През 1987-а е премиерата му в Ню Йорк, където също се превръща в супер хит.  Макар първоначално критиката да е доста негативна спрямо творбата, още с първата си поява на сцената публиката я приема положително с голям  интерес и затова и до днес „ Клетниците“  се възприема за класика. През 2016-а Би Би Си 2 нарича „Клетниците” най-добрия мюзикъл на всички времена. Основният разказ в него се гради около образа на бившия затворник Жан Валжан, който вижда и вярва в силата на доброто, въпреки че не може да избяга от тъмното си минало. Започвайки през 1815-а, повествованието достига своята кулминация през 1832-а с Юнското въстание в Париж на барикадите, като следва живота и отношенията на няколко персонажа и конкретно страданията на бившия каторжник Жан Валжан и неговото изкупление. Следващите представления на „ Клетниците“ са на 9, 10, 11 и 12 януари, като на 11 и 12 януари има и сутрешни от 11 часа. Билетите са на касите на Операта на ”Врабча” 1 и на EasyPay в цялата страна, в мрежата на eventim.bg и на operasofia.bg.", "date": "2019.12.30", "title": "„Клетниците“ откриват 2020-а в Софийската опера"}
{"url": "https://standartnews.com/kultura/bergman-i-blus-navrkh-nova-godina-410475.html", "text": "Театърът на армията закрива 2019-а на 30 декември със „След репетицията“ на камерната си сцена „Миракъл“. Валентин Ганев е режисьор на драмата, в която световноизвестният Ингмар Бергман изповядва своята маниакална отдаденост на сцената. Преводът е на покойната Васа Ганчева, която познаваше брилянтно  творчеството на шведския класик. В ролите са Веселин Ранков, Стефка Янорова и Гергана Плетньова. „Това е пиесата, която представя моя откровен опит да бъда откровен\", казва самият Бергман. А  критиката открива в нея любовна изповед – „театър за театъра”. Актьорите играят актьори, а техните превъплъщения, страсти и илюзии се лутат между живота в реалността и живота под прожекторите. Валентин Ганев пък споделя: \"Репетицията е повторение, проба, търсене, лутане, откриване, фантазия, бълнуване, страст, пот, смях, радост и мъка... – Живот. Какво идва след репетициите? Представление. Ако погледнем на човешкия живот като на репетиция, след нея настава голямото представяне пред безкрая или по-нататък... Къде е това след края на безкрая?“. Защото – въпреки че историята е за режисьор и две актриси – за самия Бергман и две от жените в кариерата му – няма как да се опишат емоциите на Артиста. Как да обрисуваш тънката граница между реалността, съня, спомена, мечтата? Дали днешната любов не е просто носталгичен опит да преживеем отново отминалата? Имало ли е любов, или е било само роля? В „Зад канала“ поставят календарната удивителна с тоталния си хит „Ритъм енд блус“ – мюзикъла на покойния Румен Цонев. Публиката ще аплодира страхотните изпълнения на Христо Мутафчиев, Филип Аврамов, Стоян Младенов, Петър Калчев, Стела Ганчева, Албена Михова, Йорданка Илова, Симеон Бончев, Христина Пипова, Жени Александрова-Лечева. Над 10 години и над 200 представления – това е биографията на изключителното зрелище, донесло „Аскеер“ на Румен Цонев. Какъв ли щеше да бъде животът, ако беше изграден от музика? „Ритъм енд блус“ е спектакъл, който ни разкрива, че музиката живее. В „Сълза и смях“ за 30 декември е планиран само смях – с комедията от Артур Нюфийлд „Изневери в повече“, която пресъздава живота на две съседски семейства, забъркали се в куп абсурдни ситуации заради любов и няколко извънбрачни връзки. Всеки лъже всеки и никой не си признава. Любовниците скачат от единия на другия балкон на 11-ия етаж. Режисьор е Емил Марков, овациите са за Христо Гърбов, Албена Михова, Евгени Будинов, Александър Димов, Стела Ганчева, Веселин Плачков. Истинска булевардна еуфория, в която дозата добродетели трудно може да се коментира.", "date": "2019.12.30", "title": "Бергман и блус навръх Нова година"}
{"url": "https://standartnews.com/kultura/salvador-dali-greshkite-sa-sveshcheni-410478.html", "text": "Салвадор Дали – един от най-мощните таланти на миналия век, винаги е бил готов да сипе сентенции, категорични са неговите съвременници. Авторът на световноизвестни творения в живописта, графиката, скулптурата, бижутерията, киното и литературата е смущавал не само със своето въображение, но и с изказа си. Нарцисизъм, мегаломания и ексцентричност са опорните точки не само в поведението на сюрреалиста, но и в репликите му. Мъдрост или пи арт стратегия – със сигурност и двете. Ето и някои от словесните бисери на Дали, цитирани от economy.   „Не се страхувайте от съвършенството. Не можете да го постигнете. Още повече, че в съвършенството няма нищо хубаво.” „Хората по принцип разбират твърде малко неща. Особено образованите — не им достига култура. Аз съм самоук.” „Нещо е или лесно, или невъзможно.” „Разликата между фалшивите и истинските спомени е същата като при бижутата. Фалшивите винаги изглеждат най-реално и най-блестящи.” „Тези, които не искат да имитират нищо, произвеждат нищо.” „Трябва систематично да създавате объркване - то дава свобода на творчеството. Всичко, което е противоречиво, създава живот.“ „Интелигентност без амбиция е като птица без крила.” „Иронията е необходим естетически компонент на мисленето.” „Уважавам всякакви убеждения и преди всичко онези, които са несъвместими с моите.” „Художник не е онзи, който се вдъхновява, а онзи, който вдъхновява.” „Единствената разлика между мен и лудия е фактът, че аз не съм луд.” „Чуждото мнение ми е безразлично. Единственото нещо, което ме вълнува, е да се говори за Дали. Пък било то и хубави неща.” „Тайната на моето влияние винаги е била в това, че то е останало тайно.” „Грешките са почти винаги нещо хубаво и свещено. Никога не се опитвай да ги поправиш. Точно обратното - осмисли ги, разбери ги добре. Чак след това ще можеш да ги оцениш.” „Когато бях на 6 години, исках да бъда готвач. Когато бях на 7, исках да бъда Наполеон. Моите амбиции продължават да растат със същата скорост дори сега. Сега не искам да бъда нищо по-различно от Салвадор Дали.” „Аз не съм странен. Просто не съм нормален.” „Има някои дни, през които си мисля, че ще умра от свръхдоза удовлетворение.” „Животът е най-вече участие.”", "date": "2019.12.30", "title": "Салвадор Дали: Грешките са свещени"}
{"url": "https://www.standartnews.com/sport/srbite-izbrakha-dzhokovich-za-1-410454.html", "text": "Звездата на световния тенис Новак Джокович спечели за осми път наградата за Спортист №1 на Сърбия при мъжете. Призът се връчва от Олимпийския комитет на страната. Ноле спечели два турнира от Големия шлем през 2019-а - Australian Open и Уимбълдън и е голямата надежда на страната си за златен медал на Олимпийските игри догодина в Токио 2020. \r\nПри дамите призът отиде при волейболистката Тияна Божкович. Тя печели наградата за втори път, след като помогна на родината си за защита на европейската титла, съобщава сръбското издание politika.co.rs. \r\nНа церемонията за най-добри отбори бяха отличени волейболният мъжки и волейболният женски отбор на Сърбия. Самият Ноле не присъства на церемонията, но отправи видео послание към родните си фенове. \r\n ", "date": "2019.12.30", "title": "Сърбите избраха Джокович за №1"}
{"url": "https://standartnews.com/kultura/nova-puska-semeen-serial-prez-proletta-410498.html", "text": "Морски, свеж, позитивен и много забавен семеен сериал започва по NOVA през пролетта на 2020-а година. „All Inclusive“ ще поднесе дългоочакваната доза класическа комедия в телевизионния ефир, която отдавна липсва на българските зрители, съобщават от телевизията. Две приятелски семейства тръгват на вълнуващо лятно пътешествие от София към родното Черноморие. Една щура ваканция, изпълнена с много смях, малко сълзи, неочаквани обрати, истинско приятелство и много любов. В началото всеки от героите има своите индивидуални проблеми, но след множество забавни приключения на морето, те се завръщат още по-сплотени и по-променени от всякога. Приятелите откриват, че мечтаният 5-звезден лукс всъщност е маловажен, защото най-ценното е да имаш близки хора до себе си, с които да посрещаш радостите и неволите в живота. В главните роли по впечатляващ начин се превъплъщават: Ненчо Балабанов, Любен Кънев, Елена Атанасова, София Маринкова, Йоанна Начева, Силвестър Велячки, Нели Монеджикова, Любомир Бъчваров, Алекс Иванов и Петър Калчев. Участват още: Димитър Баненкин, Явор Борисов, Елени Декидис, Мирела Карабанчева, Александрия Чальовски, Любомир Димитров, Стефан Георгиев, Алек Чурчич, Халед Канхуш, Виктор Иванов, Живко Сираков, Моника Иванова, Теди Цветкова, Кирил Стоянов и други. Героите от сериала са толкова близки до реалността, че вероятно много зрители ще се припознаят в тях. Семействата попадат в различни ситуации, които са колкото забавни, толкова емоционално откровени и дълбоки. През усмивка и намигване, „All Inclusive“ повдига важни човешки теми – за любовта и приятелството във всичките им възрасти, за търсенето на смисъла в нашия забързан живот в 21. век. Сериалът ни връща към незабравимите детски спомени и лудории, припомня ни за какво сме мечтали и кои големи каузи са ни важни. Четирите сюжетни линии на поредицата касаят българските семейства днес, младежите, децата и хората в третата възраст, като засягат актуални теми, които едва ли ще оставят зрителите безучастни. „All Inclusive“ е продукция на Нова Броудкастинг Груп, а изпълнителен продуцент е Краси Ванков („Hidalgo Productions“). Режисьори са Боя Харизанова и Тодор Николов, с главен сценарист Иван Ангелов. В сценарния екип се включват още Златина Несторова, Пламена Велковски, Сабина Иванова и Добромир Байчев. Едноименната песен от сериала „All Inclusive“ вече звучи в радиоефира. Изпълняват я двама от актьорите в тв поредицата – екранната двойка Ненчо Балабанов и Елена Атанасова. Музиката и аранжиментът са дело на Марио Балтаджиев, а текстът – на Иван Ангелов.", "date": "2019.12.30", "title": "NOVA пуска нов смешен сериал през пролетта"}
{"url": "https://standartnews.com/sport/agenti-i-klubove-izbrakha-ronaldo-za-1-410457.html", "text": "Звездата на Ювентус и Португалия Кристиано Роналдо бе избран за №1 за 2019 година в анкетата на \"Глоуб Сокър Ауардс\". Тя се организира от Европейската асоциация на футболните агенти и Асоциацията на европейските клубове. Церемонията се проведе в Дубай. Освен Роналдо с номинации бяха още Леонел Меси, Вирджил Ван Дайк и Мохамед Салах. За португалеца това е четвърто поредно първо място в престижната анкета и общо шесто от девет възможни. Другите победители до сега са били: Радамел Фалкао през 2012 година, Франк Рибери през 2013 година и Лионел Меси през 2015 година. Най-добър сред треньорите е мениджърът на Ливърпул Юрген Клоп, който взима трофея от Дидие Дешан, който го получи преди 12 месеца. Ливърпул е №1 сред отборите, а сред вратарите най-добър е Алисон Бекер. Агентът на Роналдо Жорже Мендеш е отличникът измежду футболните мениджъри.", "date": "2019.12.30", "title": "Агенти и клубове избраха Роналдо за №1"}
{"url": "https://www.standartnews.com/sport/levski-se-uredi-s-treti-nov-410455.html", "text": "ПФК Левски си осигури трето ново попълнение. Това е холандският плеймейкър Стайн Спирингс, който се очаква да бъде представен в началото на 2020 г., твърдят в родината му.  \"Сините\" и досегашният му клуб Валвийк са постигнали окончателна договорка за трансфера му. Самият играч отдавна е склонил на личните условия, предложени му от Левски. Очаква се Спирингс да пристигне в София за медицински прегледи и когато ги премине, да подпише официално за три години и половина.  В Холандия не разкриват каква ще е трансферната сума, която \"сините\" ще платят за играта, но определят като спекулации твърденията, че Ва.вийк ще получи 500 хил. евро за него. Договорът на играча е до края на сезона. Той е бил категоричен пред шефовете, че иска да смени обстановката.  Стайн Спирингс ще стане третият нов футболист на Левски тази зима. Преди него с клуба вече подписаха родните национали Симеон Славчев и Деян Лозев. ", "date": "2019.12.30", "title": "Левски се уреди с трети нов"}
{"url": "https://standartnews.com/sport/sport-i-futbol-po-televiziite-na-30-dekemvri-410467.html", "text": "Спорт и футбол по телевизиите днес: 18:30 Хокей на лед, ЦСКА (М) - Локомотив    Нова спорт \r\n \r\n21:45 Футбол, Дарби Каунти - Чарлтън    Нова спорт", "date": "2019.12.30", "title": "Спорт и футбол по телевизиите на 30 декември"}
{"url": "https://www.standartnews.com/sport/agenti-i-klubove-izbrakha-ronaldo-za-1-410457.html", "text": "Звездата на Ювентус и Португалия Кристиано Роналдо бе избран за №1 за 2019 година в анкетата на \"Глоуб Сокър Ауардс\". Тя се организира от Европейската асоциация на футболните агенти и Асоциацията на европейските клубове. Церемонията се проведе в Дубай. Освен Роналдо с номинации бяха още Леонел Меси, Вирджил Ван Дайк и Мохамед Салах. За португалеца това е четвърто поредно първо място в престижната анкета и общо шесто от девет възможни. Другите победители до сега са били: Радамел Фалкао през 2012 година, Франк Рибери през 2013 година и Лионел Меси през 2015 година. Най-добър сред треньорите е мениджърът на Ливърпул Юрген Клоп, който взима трофея от Дидие Дешан, който го получи преди 12 месеца. Ливърпул е №1 сред отборите, а сред вратарите най-добър е Алисон Бекер. Агентът на Роналдо Жорже Мендеш е отличникът измежду футболните мениджъри.", "date": "2019.12.30", "title": "Агенти и клубове избраха Роналдо за №1"}
{"url": "https://www.standartnews.com/sport/apoel-vze-norvezhets-vmesto-lyubo-penev-410483.html", "text": "Норвежецът Каре Ингебригстен вкрайна сметка бе назначен за треньор на кипърския шампион по футбол АПОЕЛ (Никозия), като договорът е за 2,5 г. Ингебригстен за последно водеше белгийския Остенде, който в последния си мач за годината падна с 0:5 при гостуването на Шарлероа. Желанието на президента на кипърците - Продромос Петридис, да назначи човек, който вече познава обстановката, тъй като на АПОЕЛ му предстоят четири мача в първите две седмици веднага след Нова година не се изпълни, защото нито един от предпочитаните кандидати не бе напълно достъпен. Любослав Пенев също беше в списъка с кандидати и дори е провел среща с кипърския клуб, но в крайна сметка остана назад във възможните наставници. Фаворит номер 1 на кипърците бе датчанинът Томас Кристиансен, който обаче има неустойка от 300 000 евро към белгийски клуб от втора лига Унион Сент Жилоаз. Ингебригстен е на 54 години, бивш халф, в кариерата си е играл приоритетно за Розенборг, а най-реномираният клуб, на който е носил фланелката, е Манчестър Сити през 1994 г. Като треньор е работил в родината си и в Белгия, а прякорът му е Брата, както са се обръщали един към друг с Ян Ивар Якобсен в националния отбор на Норвегия. АПОЕЛ е на 5-о място в класирането с 21 точки, но и 3 мача по-малко от лидера Омония, който има 31.", "date": "2019.12.30", "title": "АПОЕЛ взе норвежец вместо Любо Пенев"}
{"url": "https://standartnews.com/sport/apoel-vze-norvezhets-vmesto-lyubo-penev-410483.html", "text": "Норвежецът Каре Ингебригстен вкрайна сметка бе назначен за треньор на кипърския шампион по футбол АПОЕЛ (Никозия), като договорът е за 2,5 г. Ингебригстен за последно водеше белгийския Остенде, който в последния си мач за годината падна с 0:5 при гостуването на Шарлероа. Желанието на президента на кипърците - Продромос Петридис, да назначи човек, който вече познава обстановката, тъй като на АПОЕЛ му предстоят четири мача в първите две седмици веднага след Нова година не се изпълни, защото нито един от предпочитаните кандидати не бе напълно достъпен. Любослав Пенев също беше в списъка с кандидати и дори е провел среща с кипърския клуб, но в крайна сметка остана назад във възможните наставници. Фаворит номер 1 на кипърците бе датчанинът Томас Кристиансен, който обаче има неустойка от 300 000 евро към белгийски клуб от втора лига Унион Сент Жилоаз. Ингебригстен е на 54 години, бивш халф, в кариерата си е играл приоритетно за Розенборг, а най-реномираният клуб, на който е носил фланелката, е Манчестър Сити през 1994 г. Като треньор е работил в родината си и в Белгия, а прякорът му е Брата, както са се обръщали един към друг с Ян Ивар Якобсен в националния отбор на Норвегия. АПОЕЛ е на 5-о място в класирането с 21 точки, но и 3 мача по-малко от лидера Омония, който има 31.", "date": "2019.12.30", "title": "АПОЕЛ взе норвежец вместо Любо Пенев"}
{"url": "https://www.standartnews.com/sport/ruski-natsional-zagina-v-katastrofa-410488.html", "text": "Зверска катастрофа отне живота на национала на Русия по мини футбол Кирил Погорелов. На 29 декември колата на 32-годишния футболист влиза в насрещната лента и се врязва челно в таксиметров автомобил. Смъртоносният инцидент се случва на улица \"Садовая-Кудринская\".  Джипът БМВ на Погорелов се сблъсква челно в такси Тойота и загива на място. Ударен е и още един автомобил - Kia.  \r\nШофьорът и пътникът на таксито са ранени и незабавно откарани в болница.  За момента не е ясна причината защо БМВ-то на Погорелов е навлязло в насрещната лента, което доведе до голямата трагедия. Руските издания припомнят, че през 2008 г. Кирил Погорелов е част от руския национален отбор по футзал, който печели европейското първенство. През сезон 2012/2013 той е капитан на клуба по мини футбол Норилски никел.", "date": "2019.12.30", "title": "Руски национал загина в катастрофа"}
{"url": "https://www.standartnews.com/sport/sport-i-futbol-po-televiziite-na-30-dekemvri-410467.html", "text": "Спорт и футбол по телевизиите днес: 18:30 Хокей на лед, ЦСКА (М) - Локомотив    Нова спорт \r\n \r\n21:45 Футбол, Дарби Каунти - Чарлтън    Нова спорт", "date": "2019.12.30", "title": "Спорт и футбол по телевизиите на 30 декември"}
{"url": "https://standartnews.com/sport/ludogorets-sviva-parite-za-selektsiya-410489.html", "text": "Отборът на Лудогорец ще намали значително бюджета за селекция през зимата, твърди  . Собствениците на българския шампион - Кирил и Георги Домусчиеви, са ограничили парите до 1-1,5 милиона евро за нови попълнения, които \"орлите\" може да вземат през зимния трансферен прозорец. Лудогорец е готов да инвестира средства само в доста класни попълнения, като се е насочил към млади футболисти.  Преди да предприемат конкретни действия шампионите чакат последната дума на наставника Павел Върба, който се очаква да се произнесе относно селекцията след като минат 15-20 дни от подготовката в Турция. Идеята на опитния специалист е първо да се запознае отблизо с качествата на състезателите, за да прецени от какви футболисти има нужда. Върба ще бъде представен официално на 6 януари, когато отбора се събира за зимната подготовка. Едно обаче е ясно - бюджетът на Лудогорец през зимния трансферен прозорец ще бъде значително намален, в сравнение с лятото. Тогава \"орлите\" инвестираха 4 милиона евро. В тима акостираха Мавис Чибота, Дан Битон, Стефан Баджи, Джордан Икоко, Жоржиньо и Талеб Тауата.  Лудогорец вече има няколко набелязани имена, но от клуба са категорични, че селекция няма да се прави на всяка цена. Нови попълнения ще бъдат привлечени, ако \"орлите\" намерят наистина класни и млади състезатели. И разбира се, ако финансовите условия удовлетворяват българския шампион.  ", "date": "2019.12.30", "title": "Лудогорец свива парите за селекция"}
{"url": "https://www.standartnews.com/sport/kapitant-na-levski-podpisa-nov-dogovor-410486.html", "text": "Капитанът Живко Миланов продължи договора си с ПФК Левски с една година. Новината бе официално обявена от \"сините\". \r\nКонтрактът на юношата на клуба е до месец юни 2021 година. Левски пожела на футболиста много бъдещи щастливи мигове с любимия клуб. Миланов кара третия си престой на “Герена”. Той се завърна в Левски в началото на 2019 година и през пролетта се утвърди като титуляр и сложи капитанската лента. Статутът му не се промени и след идването на новия треньор Петър Хубчев. Нещо повече - през есента той се превърна в най-ползвания полеви играч на Левски от всички в първенството. \r\nСърцатият бранител пропусна само една минута, след като беше заменен в края на домакинския мач с Дунав Русе.", "date": "2019.12.30", "title": "Капитанът на Левски подписа нов договор"}
{"url": "https://www.standartnews.com/sport/ludogorets-sviva-parite-za-selektsiya-410489.html", "text": "Отборът на Лудогорец ще намали значително бюджета за селекция през зимата, твърди  . Собствениците на българския шампион - Кирил и Георги Домусчиеви, са ограничили парите до 1-1,5 милиона евро за нови попълнения, които \"орлите\" може да вземат през зимния трансферен прозорец. Лудогорец е готов да инвестира средства само в доста класни попълнения, като се е насочил към млади футболисти.  Преди да предприемат конкретни действия шампионите чакат последната дума на наставника Павел Върба, който се очаква да се произнесе относно селекцията след като минат 15-20 дни от подготовката в Турция. Идеята на опитния специалист е първо да се запознае отблизо с качествата на състезателите, за да прецени от какви футболисти има нужда. Върба ще бъде представен официално на 6 януари, когато отбора се събира за зимната подготовка. Едно обаче е ясно - бюджетът на Лудогорец през зимния трансферен прозорец ще бъде значително намален, в сравнение с лятото. Тогава \"орлите\" инвестираха 4 милиона евро. В тима акостираха Мавис Чибота, Дан Битон, Стефан Баджи, Джордан Икоко, Жоржиньо и Талеб Тауата.  Лудогорец вече има няколко набелязани имена, но от клуба са категорични, че селекция няма да се прави на всяка цена. Нови попълнения ще бъдат привлечени, ако \"орлите\" намерят наистина класни и млади състезатели. И разбира се, ако финансовите условия удовлетворяват българския шампион.  ", "date": "2019.12.30", "title": "Лудогорец свива парите за селекция"}
{"url": "https://standartnews.com/sport/kapitant-na-levski-podpisa-nov-dogovor-410486.html", "text": "Капитанът Живко Миланов продължи договора си с ПФК Левски с една година. Новината бе официално обявена от \"сините\". \r\nКонтрактът на юношата на клуба е до месец юни 2021 година. Левски пожела на футболиста много бъдещи щастливи мигове с любимия клуб. Миланов кара третия си престой на “Герена”. Той се завърна в Левски в началото на 2019 година и през пролетта се утвърди като титуляр и сложи капитанската лента. Статутът му не се промени и след идването на новия треньор Петър Хубчев. Нещо повече - през есента той се превърна в най-ползвания полеви играч на Левски от всички в първенството. \r\nСърцатият бранител пропусна само една минута, след като беше заменен в края на домакинския мач с Дунав Русе.", "date": "2019.12.30", "title": "Капитанът на Левски подписа нов договор"}
{"url": "https://standartnews.com/sport/guardiola-zadmina-mourino-v-angliya-410492.html", "text": "Хосеп Гуардиола - мениджърът на Манчестър Сити, постави личен рекорд при победата на неговия отбор над Шефийлд Юнайтед с 2:0 в мач от 20-ия кръг и последен за годината в английската Висша лига по футбол. Испанецът вече има 100 победи в английския елит от 134 мача. Така той надмина Жозе Моуриньо, който постигна 100 успеха, но от 142 мача. В момента Моуриньо е начело на Тотнъм, а в кариерата си е водил още Челси и Манчестър Юнайтед. „Определено това е сериозно постижение. Радвам се за футболистите, защото те са причината да спечелим 100 от последните си 134 мача. Като се замислиш, това е удивително. Хубаво е да си сред най-силните отбори\", коментира Гуардиола. Той отправи обаче и критики към системата за видео повторения (ВАР), която според него предизвиквала хаос. Все пак испанецът изрази надежда, че нещата ще се подобряват за следващата година.", "date": "2019.12.30", "title": "Гуардиола задмина Моуриньо в Англия"}
{"url": "https://www.standartnews.com/sport/i-nishikori-otkaza-otkritoto-prvenstvo-na-avstraliya-410504.html", "text": "Втори водещ световен ас в тениса отказа участие в първия турнир от Големия шлем за 2020. След Анди Мъри и Кеи Нишикори (Яп) обяви, че няма да пътува до Австралия заради контузия в лакътя. ''За съжаление трябва да се откажа от АТР Къп и от Откритото първенство на Австралия“, заяви номер 13 в мъжката ранглиста на сайта на първия турнир от Големия шлем за годината. ''Днес, заедно с хората от моя екип, сме на 100 процента уверени, че не съм готов и трябва да взема това решение. В момента не съм готов да се състезавам на най-високо ниво. Решението не беше никак лесно, защото Откритото на Австралия е едно от любимите ми състезания. Обичам да се състезавам тук“, добави Кей Нишикори. Отказването му от Австралия следва това на трикратния шампион от Големия шлем - шотландецът Анди Мъри, който не може да се състезава заради травма в таза. Откритото първенство на Австралия ще се проведе от 20-и януари до 2-и февруари.", "date": "2019.12.30", "title": "И Нишикори отказа Откритото първенство на Австралия"}
{"url": "https://www.standartnews.com/sport/bivsh-trenor-na-natsionalite-poe-polski-tim-410514.html", "text": "Ивайло Петев беше представен като треньор на полския Ягелония. Договорът му е до юни 2021 година. Бившият селекционер на България за последно работи в тима от Саудитска Арабия - Ал-Кадисия, но напусна през март. Българинът е бил избран пред другите двама кандидати за поста - Радослав Латал и Марчин Борош. В момента Ягелония заема девета позиция в шампионата с актив от 29 точки. \"Новият ни треньор внимателно е наблюдавал работата на треньори като Хосеп Гуардиола, Унай Емери и Маурисио Почетино и сега ще се опита да прехвърли знанията и опита си в работата с играчите на Ягелония\", пишат от клуба на официалния си сайт.", "date": "2019.12.30", "title": "Бивш треньор на националите пое полски тим"}
{"url": "https://www.standartnews.com/sport/guardiola-zadmina-mourino-v-angliya-410492.html", "text": "Хосеп Гуардиола - мениджърът на Манчестър Сити, постави личен рекорд при победата на неговия отбор над Шефийлд Юнайтед с 2:0 в мач от 20-ия кръг и последен за годината в английската Висша лига по футбол. Испанецът вече има 100 победи в английския елит от 134 мача. Така той надмина Жозе Моуриньо, който постигна 100 успеха, но от 142 мача. В момента Моуриньо е начело на Тотнъм, а в кариерата си е водил още Челси и Манчестър Юнайтед. „Определено това е сериозно постижение. Радвам се за футболистите, защото те са причината да спечелим 100 от последните си 134 мача. Като се замислиш, това е удивително. Хубаво е да си сред най-силните отбори\", коментира Гуардиола. Той отправи обаче и критики към системата за видео повторения (ВАР), която според него предизвиквала хаос. Все пак испанецът изрази надежда, че нещата ще се подобряват за следващата година.", "date": "2019.12.30", "title": "Гуардиола задмина Моуриньо в Англия"}
{"url": "https://www.standartnews.com/sport/natsionalite-s-dve-kontroli-po-nova-godina-410505.html", "text": "Първият мач от серията от две контроли между мъжките национални отбори по волейбол на България и Египет е със статут на официален приятелски мач и ще бъде отворен за публика и журналисти. Срещата е утре от 15:00 часа в зала „Христо Ботев“. Втората среща между двата състава е на 1 януари, но тя е закрита. Контролите с Египет са част от подготовката на родните национали за участието в предстоящата в Берин олимпийска квалификация (5-10 януари). Волейболистите на България са в група „В“ заедно с отборите на Франция, Сърбия и Холандия. В другата група „А“ са домакините от Германия, Чехия, Белгия и Словения. Първенецът от турнира печели квота за олимпийските игри в Токио 2020.", "date": "2019.12.30", "title": "Националите с две контроли по Нова година"}
{"url": "https://standartnews.com/svyat/45-godishna-kostenurka-predizvika-pozhar-410459.html", "text": "  Костенурка - домашен любимец беше спасена, след като \"случайно\" подпали пожар на Коледа, предаде БГНЕС. \r\n \r\nПожарникарите са били повикани в къща в малко градче в Есекс, Обединеното кралство, малко преди 16.30 ч. на Коледа, след като съседите чули звука на димна аларма, съобщават от местната пожарна служба. \r\n \r\nЗа щастие огънят бил локализиран и потушен, но пожарникарите разбрали, че това не е нормален пожар на Коледа, подпален от забравени заради алкохол картофи на печката. „Огънят е започнал, след като костенурката съборила лампа върху постелката си, която след това се запалила“, заяви Гари Уейн, шеф на пожарната. Той подчерта, че е важно да се гарантира, че къщата е снабдена с работещи димни аларми на всяко ниво, особено ако живеете с ядосано влечуго за домашен любимец. \r\n \r\n„Тази костенурка е имала много късметлийски Коледен ден - тя е на 45 години и сега, надяваме се, ще продължи дълъг и щастлив живот благодарение на работещите димни аларми“, продължи Уейн. \r\n \r\nПожарната и спасителната служба на окръг Есекс добави във Facebook: „Тази 45-годишна костенурка може да изглежда ядосана, но това е щастливият ѝ ден.“", "date": "2019.12.30", "title": "45-годишна костенурка предизвика пожар"}
{"url": "https://standartnews.com/regionalni/kak-shche-raboti-stolichniyat-gradski-transport-v-novogodishnata-noshch-410493.html", "text": "Центърът за градска мобилност публикува как ще се движат автобусите, тролеите, трамваите и метрото в новогодишната нощ. Както и дали ще има закрити или изместени спирки из града. На 30 и 31.12.2019 г. линиите ще работят по делнични разписания. На 01.01.2020 г. линиите ще работят по празнични разписания с увеличени интервали на движение. : трамвайна линия № 5 – 2 коли на интервал 31 минути; трамвайна линия № 7 - 2 коли на интервал 37 минути; трамвайна линия № 8 – 2 коли на интервал 41 минути; трамвайна линия № 12 – 2 коли на интервал 46 минути; трамвайна линия № 18 - 2 коли на интервал 29 минути; трамвайна линия № 20 – 2 коли на интервал 49 минути; трамвайна линия № 22 – 2 коли на интервал 50 минути.  тролейбусна линия № 1 – 2 коли на интервал 50 минути; тролейбусна линия № 2 – 2 коли на интервал 46 минути; тролейбусна линия № 4 – 2 коли на интервал 48/49 минути; тролейбусна линия № 9 – 2 коли на интервал 34 минути. На 01.01.2020 г. линиите ще работят по оптимизирани празнични разписания. Линии 72, 78, 83, 111 и 204 ще работят по действащите празнични разписания. На 30 и 31.12.2019 г. линиите ще работят по оптимизирани делнични разписания, а линии № 72, 78, 83, 111 и 204 ще работят по действащите делнични разписания. Автобусна линия № 100 ще работи на 01.01.2020 г. по оптимизирано предпразнично разписание. На 31.12.2019г. срещу 01.01.2020 г. се организира нощно движение както следва: автобусна линия № 83 – 3 коли на интервал 45 минути; автобусна линия № 85 – 1 кола на интервал  79 минути; автобусна линия № 102 – 2 коли на интервал 65 минути. автобусна линия № 213 – 2 коли на интервал 50 минути. автобусна линия № 285 – 1 кола на интервал 79 минути; автобусна линия № 310 – 2 коли на интервал 35 минути.   В нощта, когато посрещаме Нова година нощните автобусни линии № N1, N2, N3 и N4 ще работят по променени маршрути както следва: \r\nN1 (в посока ж.к. Младост 4): от бул. “Тодор Александров” (площад “Независимост”) по бул. “Княз Александър Дондуков”, надясно по бул. “Васил Левски” и по бул. “Цар Освободител” по маршрута двупосочно. За линията се закриват спирки: двупосочна за прекачване с кодове 6435, 6436, 6455 и 6468 площад “Княз Александър I”; с код  6457 “Ул. Париж”; с код 6456 “Ул. 6-ти септември”. N2 (в посока Студентски град): от бул. “Тодор Александров” (площад “Независимост”), по бул. “Княз Александър Дондуков”, надясно по бул. “Васил Левски” и  по маршрута двупосочно. За линията се закриват спирки: двупосочна за прекачване с кодове 6435, 6436, 6455 и 6468 площад “Княз Александър I”; с код 6457 “Ул. Париж”; с код  6456 “Ул. 6-ти септември”. N3 (в посока автостанция Изток): от бул. “Тодор Александров” (площад “Независимост”) по бул. “Княз Александър Дондуков” и след кръстовището с бул. “Васил Левски” направо по маршрута до автостанция Изток двупосочно. За линията се закриват спирки: двупосочна за прекачване с кодове 6435, 6436, 6455 и 6468 «Площад Княз Александър I”; с код  6457 “Ул. Париж”; с код 6456 “Ул. 6-ти септември” двупосочна с кодове 6439 и 6440 площад “Св. Александър Невски”; с код 1241 площад “Паметник Левски”; с код 2012 “Ул. Кракра”. N4 (в посока ж.к. Дружба 2): от бул. “Тодор Александров” (площад “Независимост”) по бул. “Княз Александър Дондуков”, надясно по бул. “Васил Левски” и наляво по бул. “Янко Сакъзов” по маршрута двупосочно. За линията се закриват спирки: двупосочна за прекачване с кодове 6435, 6436, 6455 и 6468 «Площад Княз Александър I”; с код  6457 “Ул. Париж”; с код 6456 “Ул. 6-ти септември” двупосочна с кодове 6439 и 6440 “Площад Св. Александър Невски”. Линиите ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. “Княз Александър Дондуков” при ул. “Сердика”. Спирката ще бъде сигнализирана.    ще работят по разписания за предпразник и празник. На 30 и 31.12.2019 г. линиите да работят по делнични разписания. На 31.12.2019г. срещу 01.01.2020 г. ще се организира нощно движение на метровлаковете както следва: маршрут МС “Младост 1” - МС “Витоша” - на интервал 20 минути; маршрут МС ”Младост 1” - МС “Бизнес парк София” - на интервал 40 минути; маршрут МС “Младост 1” - МС “Летище София” - на интервал 40 минути.", "date": "2019.12.30", "title": "Вижте графика на транспорта в София за Нова година"}
{"url": "https://standartnews.com/regionalni/buren-vyatr-zatvori-pristanishchata-v-burgas-410487.html", "text": "Бурният вятър затвори трите пристанища в Бургас, съобщава БНТ. За днес е обявен жълт код за силен вятър за 8 области в страната. Очакванията са поривите да достигнат до 25 м/сек. Опасното време ще засегне цяла Източна и част от Южна България. Има опасност и от образуването на поледици. В Бургас на рейд изчакват 6 кораба. Вълнението на морето е 4-5 бала. Пътищата са проходими, няма сигнали за паднали дървета и нарушено електроснабдяване. Във Варна силният вятър събори част от коледната украса в центъра. По данни на полицията тази сутрин са били съборени и оградителни платна на строителен обект. Пристанището в морската столица към момента е отворено. В Сливен също има поражения от бурния вятър - счупени клони и паднали керемиди. До момента няма сигнали за по-сериозни щети. Скоростта на поривите на вятъра достига 18 м/сек. На места в планинската част на общината се образуват снегонавявания.", "date": "2019.12.30", "title": "Бурен вятър затвори пристанищата в Бургас"}
{"url": "https://standartnews.com/sport/srbite-izbrakha-dzhokovich-za-1-410454.html", "text": "Звездата на световния тенис Новак Джокович спечели за осми път наградата за Спортист №1 на Сърбия при мъжете. Призът се връчва от Олимпийския комитет на страната. Ноле спечели два турнира от Големия шлем през 2019-а - Australian Open и Уимбълдън и е голямата надежда на страната си за златен медал на Олимпийските игри догодина в Токио 2020. \r\nПри дамите призът отиде при волейболистката Тияна Божкович. Тя печели наградата за втори път, след като помогна на родината си за защита на европейската титла, съобщава сръбското издание politika.co.rs. \r\nНа церемонията за най-добри отбори бяха отличени волейболният мъжки и волейболният женски отбор на Сърбия. Самият Ноле не присъства на церемонията, но отправи видео послание към родните си фенове. \r\n ", "date": "2019.12.30", "title": "Сърбите избраха Джокович за №1"}
{"url": "https://standartnews.com/svyat/papata-bez-telefoni-na-masata-410462.html", "text": "Папа Франциск призова хората да разговарят един с друг, когато се хранят, а не да използват мобилните си телефони. Пред хилядите вярващи, дошли на площад \"Свети Петър\" за неделното му обръщение, папата даде за пример семейството на Иисус Христос. “Питам се дали вие във вашето семейство знаете как да общувате или сте като тези деца, които са около масата, и всеки си чати по мобилния телефон. Цари мълчание като на литургия, но няма общуване. Трябва да си върнем общуването в семействата ни”, заяви Папа Франциск.", "date": "2019.12.30", "title": "Папата: Без телефони на масата!"}
{"url": "https://standartnews.com/svyat/zapochna-stachkata-v-germanwings-410463.html", "text": "Пилотите и стюардесите на авиокомпания \"Джърмънуингс\" (Germanwings) започнаха ефективна стачка тази сутрин, която ще продължи до 24.00 часа на 1 януари 2020 г. Това съобщиха от пресцентъра на Министерството на външните работи. От стачните действия ще бъдат засегнати и полетите на \"Юроуингс\", които се оперират от компанията, като от София те са до германските градове Дюселдорф и Щутгарт. По информация на българското посолство в Берлин в протестните действия е възможно да се включат и служители на авиокомпания \"Луфтханза\". Препоръчва се на всички пътуващи да се информират за актуалната обстановка, като имат предвид възможните затруднения и закъснения на полетите. При необходимост от съдействие българските граждани могат да се свържат с дипломатическите ни представителства във Федерална Република Германия на следните телефони: Посолство в Берлин: +49 30 201 0922. Дежурен телефон само за спешни случаи и извънредни ситуации в извънработно време: +49 176 122 99 190. Генерално консулство в Мюнхен: +49 89 171 176 14; +49 89 171 176 15. Дежурен телефон в извънработно време: +49 172 888 10 56. Генерално консулство във Франкфурт: +49 69 509 278 13 10; +49 69 509 278 132.", "date": "2019.12.30", "title": "Започна стачката в Germanwings"}
{"url": "https://standartnews.com/svyat/strelba-v-tsrkva-v-sashch-dvama-sa-ubiti-410469.html", "text": "Мъж откри стрелба в църква в американския град Уайт Сетълмънт, недалеч от Форт Уърт, щата Тексас, предаде \"Асошиейтед прес\". Както съобщи полицията, двама души, включително стрелецът, са били убити от двама членове на религиозната общност, които били от охраната на храма. Двама души са леко ранени. \r\n \r\nНяма информация за нападателя и мотивите му. Службата, по време на която е извършено нападението, е била излъчвана на живо в Ютюб. От записа се вижда, че стрелецът става от една   от пейките, говори с някого в задната част на църквата, след това вади оръжие и започва да стреля. Чуват се писъци, хората - може би стотина души, се крият, клякайки между пейките, или бягат.  ", "date": "2019.12.30", "title": "Стрелба в църква в САЩ, двама са убити"}
{"url": "https://standartnews.com/svyat/vuchich-napuska-liderskoto-myasto-v-partiyata-si-410499.html", "text": "Сръбският президент Александър Вучич ще реформира своята управляваща партия през юни след общите избори през пролетта, като обеща персонални промени, включително това да се оттегли от председателския пост, съобщава агенция \"Блумбърг\". Вучич, чийто мандат като държавен глава изтича през 2022г. , говори един ден след като оповести амбициозен план до 2025 г. за увеличаване на икономическия растеж, за да догони ЕС, към който неговата страна се стреми да се присъедини. Парламентарните избори се очакват през април или май, след което управляващата дясноцентристка Сръбска прогресивна партия ще проведе конгрес на 28 юни, заяви Вучич пред репортери в Белград. Моето решение е да не се кандидатирам за лидерския пост в партията, каза Вучич. Той не посочи кой ще го наследи. Управляващата Сръбска прогресивна партия бе основана през 2008 г. от Вучич и други напуснали крайно националистическата Сръбска радикална партия, които се опитаха да се представят като умерени политици с проевропейски възгледи. Тя продължава да води пред другите политически партии с над 50 процента подкрепа според социологически проучвания. Рейтингът остава незасегнат от обвиненията на опозицията за влошаващите се стандарти на демокрация и голяма корупция - твърдения, които Вучич и неговата партия отричат. ", "date": "2019.12.30", "title": "Вучич напуска лидерското място в партията си"}
{"url": "https://standartnews.com/svyat/putin-prati-novogodishna-chestitka-na-trmp-410509.html", "text": "Руският президент Владимир Путин изпрати днес новогодишна честитка до президента на САЩ Доналд Тръмп, в която той отново го покани да присъства през май догодина на 75-годишнината от победата на Съветския съюз във Втората световна война, съобщиха от Кремъл. В честитката на Путин се посочва, че Русия и Съединените щати носят историческа отговорност за гарантиране на сигурността и стабилността в света и че Москва се застъпва за нормализиране на двустранните отношения и за установяване на справедлив диалог, основан на взаимно уважение. Путин изпрати също поздравително послание до канадския премиер Джъстин Трюдо, като изрази увереност, че развитието на конструктивно, двустранно сътрудничество в много области, както и взаимното уважение като цяло, са в интерес на хората на Русия и Канада.", "date": "2019.12.30", "title": "Путин прати новогодишна честитка на Тръмп"}
{"url": "https://standartnews.com/sport/bivsh-trenor-na-natsionalite-poe-polski-tim-410514.html", "text": "Ивайло Петев беше представен като треньор на полския Ягелония. Договорът му е до юни 2021 година. Бившият селекционер на България за последно работи в тима от Саудитска Арабия - Ал-Кадисия, но напусна през март. Българинът е бил избран пред другите двама кандидати за поста - Радослав Латал и Марчин Борош. В момента Ягелония заема девета позиция в шампионата с актив от 29 точки. \"Новият ни треньор внимателно е наблюдавал работата на треньори като Хосеп Гуардиола, Унай Емери и Маурисио Почетино и сега ще се опита да прехвърли знанията и опита си в работата с играчите на Ягелония\", пишат от клуба на официалния си сайт.", "date": "2019.12.30", "title": "Бивш треньор на националите пое полски тим"}
{"url": "https://standartnews.com/sport/i-nishikori-otkaza-otkritoto-prvenstvo-na-avstraliya-410504.html", "text": "Втори водещ световен ас в тениса отказа участие в първия турнир от Големия шлем за 2020. След Анди Мъри и Кеи Нишикори (Яп) обяви, че няма да пътува до Австралия заради контузия в лакътя. ''За съжаление трябва да се откажа от АТР Къп и от Откритото първенство на Австралия“, заяви номер 13 в мъжката ранглиста на сайта на първия турнир от Големия шлем за годината. ''Днес, заедно с хората от моя екип, сме на 100 процента уверени, че не съм готов и трябва да взема това решение. В момента не съм готов да се състезавам на най-високо ниво. Решението не беше никак лесно, защото Откритото на Австралия е едно от любимите ми състезания. Обичам да се състезавам тук“, добави Кей Нишикори. Отказването му от Австралия следва това на трикратния шампион от Големия шлем - шотландецът Анди Мъри, който не може да се състезава заради травма в таза. Откритото първенство на Австралия ще се проведе от 20-и януари до 2-и февруари.", "date": "2019.12.30", "title": "И Нишикори отказа Откритото първенство на Австралия"}
{"url": "https://standartnews.com/sport/natsionalite-s-dve-kontroli-po-nova-godina-410505.html", "text": "Първият мач от серията от две контроли между мъжките национални отбори по волейбол на България и Египет е със статут на официален приятелски мач и ще бъде отворен за публика и журналисти. Срещата е утре от 15:00 часа в зала „Христо Ботев“. Втората среща между двата състава е на 1 януари, но тя е закрита. Контролите с Египет са част от подготовката на родните национали за участието в предстоящата в Берин олимпийска квалификация (5-10 януари). Волейболистите на България са в група „В“ заедно с отборите на Франция, Сърбия и Холандия. В другата група „А“ са домакините от Германия, Чехия, Белгия и Словения. Първенецът от турнира печели квота за олимпийските игри в Токио 2020.", "date": "2019.12.30", "title": "Националите с две контроли по Нова година"}
{"url": "https://standartnews.com/sport/ruski-natsional-zagina-v-katastrofa-410488.html", "text": "Зверска катастрофа отне живота на национала на Русия по мини футбол Кирил Погорелов. На 29 декември колата на 32-годишния футболист влиза в насрещната лента и се врязва челно в таксиметров автомобил. Смъртоносният инцидент се случва на улица \"Садовая-Кудринская\".  Джипът БМВ на Погорелов се сблъсква челно в такси Тойота и загива на място. Ударен е и още един автомобил - Kia.  \r\nШофьорът и пътникът на таксито са ранени и незабавно откарани в болница.  За момента не е ясна причината защо БМВ-то на Погорелов е навлязло в насрещната лента, което доведе до голямата трагедия. Руските издания припомнят, че през 2008 г. Кирил Погорелов е част от руския национален отбор по футзал, който печели европейското първенство. През сезон 2012/2013 той е капитан на клуба по мини футбол Норилски никел.", "date": "2019.12.30", "title": "Руски национал загина в катастрофа"}
{"url": "https://standartnews.com/sport/levski-se-uredi-s-treti-nov-410455.html", "text": "ПФК Левски си осигури трето ново попълнение. Това е холандският плеймейкър Стайн Спирингс, който се очаква да бъде представен в началото на 2020 г., твърдят в родината му.  \"Сините\" и досегашният му клуб Валвийк са постигнали окончателна договорка за трансфера му. Самият играч отдавна е склонил на личните условия, предложени му от Левски. Очаква се Спирингс да пристигне в София за медицински прегледи и когато ги премине, да подпише официално за три години и половина.  В Холандия не разкриват каква ще е трансферната сума, която \"сините\" ще платят за играта, но определят като спекулации твърденията, че Ва.вийк ще получи 500 хил. евро за него. Договорът на играча е до края на сезона. Той е бил категоричен пред шефовете, че иска да смени обстановката.  Стайн Спирингс ще стане третият нов футболист на Левски тази зима. Преди него с клуба вече подписаха родните национали Симеон Славчев и Деян Лозев. ", "date": "2019.12.30", "title": "Левски се уреди с трети нов"}
{"url": "https://standartnews.com/svyat/papata-prizova-ostavete-smartfonite-410517.html", "text": "Папа Франциск призова хората да остават смартфоните, а да започнат да общуват в семейството, така както са правили Исус, Мария и Йосиф, съобщава BBC, цитирайки негова реч на площад Св. Петър във Ватикана. Той припомнил на вярващите за семейството на Исус Христос, в което са се молили и работили заедно. „И сега ви питам: във вашите семейства вие общувате ли или сте като децата, които на обяда и вечерята през цялото време си пишат в телефоните“, попита главата на римокатолическата църква. Според него общуването с близките хора е важна задача, с която трябва да се започне още от днес.", "date": "2019.12.30", "title": "Папата призова: Оставете смартфоните"}
{"url": "https://standartnews.com/biznes/rusiya-shche-prodava-v-chuzhbina-svoy-vzdushen-layner-410496.html", "text": "Министърът на промишлеността и търговията на Русия Денис Мантуров заяви в понеделник, че страната му е готова да започне да изнася от 2023 година новия пътнически самолети MC-21 в държави извън ОНД (Общността на независимите държави). Първоначалните доставки на новия самолет ще се извършват в страните от ОНД, посочи Мантуров, допълвайки в същото време, че \"страни от Югоизточна Азия и Малайзия\" вече са клиенти с дати на доставка, определени за 2023 - 2024 година. MC-21 е произведен в Русия пътнически самолет от ново поколение за средни разстояния c капацитет от 150 до 211 пасажера. Първият му тестови полет бе през 2017 година. Самият модел все още е в процес на изпитания и към момента, като се очаква да получи вътрешна сертификация за полети през следващата година, след което се очаква тя да бъде разширена и за европейският пазар. Очаква се негово серийно производство да зaпoчнe пpeз 2021 гoдинa. Πъpвият пoлзвaтeл нa нoвия пътничecĸи caмoлeт щe бъдe pycĸaтa дъpжaвнa aвиoĸoмпaния \"Aеpoфлoт\".", "date": "2019.12.30", "title": "Русия продава в чужбина свой нов въздушен лайнер"}
{"url": "https://standartnews.com/biznes/s-5-pada-tsenata-na-ruskiya-gaz-za-blgariya-410482.html", "text": "С близо 5% ще намалее цената на руския природен газ за българските потребители заради промяна на входната точка на доставка на природен газ от Русия. Това съобщи министърът на енергетиката Теменужка Петкова на брифинг пред журналисти в енергийното министерство днес. В петък следобед са завършили преговорите между \"Булгаргаз\" и \"Газпром Експорт\" за промяна на входната точка на доставка на руския природен газ за България, добави министър Петкова. Двете компании са договорили, че от 1 януари 2020 г. новата входна точка за доставка да бъде \"Странджа 2\", вместо \"Исакча\" и \"Негру вода\" 1 и 2. Заради тази промяна България ще спести над 70 млн. лева от таксите за пренос по Трансбалканския маршрут. \"Икономическият ефект са причините от тази промяна - по-добрите условия за българските потребители\", изтъкна Теменужка Петкова. Изпълнителният директор на \"Булгартрансгаз\" ЕАД Владимир Малинов увери, че газопреносната система на дружеството е готова да поеме нужните количества руския природен газ от новата точка на доставка. Той каза, че необходимата инфраструктура е готова. Газопроводът в момента е запълнен с природен газ до 50 бара мощност. Същата операция е извършена и на турска територия. С турския оператор вчера са приключили последните проверки и от 1 януари няма да има проблеми да дойдат нужните количества природен газ на входна точка \"Странджа 2\". Входната точка с Румъния също ще продължи да функционира. Малинов увери, че \"Булгартрансгаз\" ще продължава да транзитира природен газ до Гърция и Северна Македония. Въпрос на самите ползватели е да изберат оттук нататък по какъв маршрут ще бъдат доставени нужните им количествата природен газ. Анализите са показали, че на годишна база близо 80 млн. лева ще бъдат спестени от разход за пренос и капацитет през Румъния, посочи изпълнителният директор на \"Булгаргаз\" ЕАД Николай Павлов. Той допълни, че се икономисва още и от по-ниските разходи за капацитет през вход на \"Странджа\". Павлов припомни, че през юни румънският оператор е повишил новите тарифи за газовата година 2019/20 г. Именно това е наложило да започнат преговорите с \"Газпром Експорт\" и преразглеждане на някои условия от договора за доставка на руски природен газ.", "date": "2019.12.30", "title": "С 5% пада цената на руския газ за България"}
