{"url": "https://www.standartnews.com/regionalni/operatsiya-plyusheno-meche-zaradva-nad-200-detsa-za-koleda-381400.html", "text": "Над 200 деца от няколко социални дома в Старозагорска област получиха подаръци за Коледа, осигурени от инициативата „Плюшено мече“. Това обяви Радина Георгиева регионален координатор на кампанията в ефира на Радио Стара Загора. Благотворителната инициатива, която се провежда за 11-та поредна година, е стартирала още в началото на октомври, а събирането на даренията за децата е продължило почти до средата на месец декември. „Много съм щастлива, че срещнахме отзивчивост“, казва Георгиева. Даренията било толкова много, че проблем пред организаторите на кампанията се оказало намирането на пункт, където да бъдат събрани и съхранени подаръците.  \r\n За Коледа децата от осемте социални институции в региона са получи най-различни подаръци и изненади като книги, глобуси, пъзели, и др. \r\n Паралелно с кампанията \"Плюшено мече\" за Коледа тече и тази за набирането на хранителни продукти и техника за хора в неравностойно положение. Тя щяла да продължи до края на месец януари от Новата година. \r\nФото - Радио Стара Загора \r\n ", "date": "2018.12.26", "title": "Операция „Плюшено мече“  зарадва над 200 деца за Коледа"}
{"url": "https://www.standartnews.com/biznes/dnsk-izdala-2880-razresheniya-za-polzvane-prez-2018-g-381391.html", "text": "2880 разрешения за ползване са издадени от ДНСК от началото на годината до сега. Това показват данните на Дирекция национален строителен контрол. Разрешенията са за ползване на новопостроени или реконструирани обекти от пътната, екологичната и образователната инфраструктура. Изградени са нови предприятия и магазини, както и ВиК съоръжения.  Най-важният обект от пътната инфраструктура, който беше въведен в експлоатация, е  участъкът Кресна - Сандански от автомагистрала „Струма“. Новата магистрална отсечка ще облекчи пътуването към Гърция, ще се подобри и безопасността на движение.   Облекчи се и трафикът в един от най-натоварените участъци по Черноморието – от Бургас до Слънчев бряг, където в отсечката между Ахелой и Поморие беше изградено второ платно, както и директното трасе на обходния път на Ахелой. Така още преди старта на активния туристически сезон значително се улесни движението и се повиши безопасността на пътуващите. Инвестицията е със средства от бюджета и е на стойност 45 млн. лв. Със средства по ОПРР 2014-2020 г. беше рехабилитирана още една важна пътна отсечка в региона -  15,5 км от второкласния път Варна-Добрич, който е  най-кратката връзка с Румъния на курортите по българското Черноморие. През тази година бяха обновени десетки улици и булеварди в страната – извърши се реконструкция на участъци от столичните булеварди „Прага“, „Княз Александър Дондуков“, „Овча купел“, „Тодор Каблешков“ и други. Обновени бяха Приморският парк в Бургас, парк „Възраждане“ във Варна, както и парковете в Сандански, Горна Оряховица, Ботевград, Монтана и други. Извършено е и разширение на Транзитния газопровод за Турция в участъка Компресорна станция Лозенец – Очистно съоръжение Недялско, както и на газопроводите и газоразпределителните мрежи в София, Пещера, Добрич, Кърджали, Силистра, Сандански и др. През 2018 г. е извършена и рекултивацията на депата за битови и неопасни отпадъци в общините Стамболийски, Козлодуй, Сливо поле, Главиница, Гълъбово, Велики Преслав, Кнежа и Тополовград. През тази година приключи реконструкцията на ПСОВ –Враца и днес градът има модерно съоръжение за пречистване на отпадъчните води, което гарантира по-чиста вода, почва и въздух за живеещите. Разширена беше и газопроводната мрежа на страната. И всичко това е доказателство, че стопанската конюнктура в страната е благоприятна. Извършен беше ремонт и реставрация на три църкви – „Свети Архангел Михаил“ в гр. Трявна, на „Св. Йоан Алитургетос“ в Несебър и „Св. Архангел Михаил“ в гр. Рила. Това са паметници на културата, които бяха спасени от разруха.", "date": "2018.12.26", "title": "ДНСК издала 2880 разрешения за ползване през 2018 г."}
{"url": "https://www.standartnews.com/sport/livrpul-pak-bie-man-siti-pada-381402.html", "text": "Манчестър Сити допусна второ поредно поражение във Висшата английска лига. В двубой от 19-ия кръг шампионите изненадващо загубиха с 1:2 като гости срещу Лестър Сити.  Бернардо Силва след асистенция на Серхио Агуеро даде аванс в полза на \"небесносините\" с попадението си в 14-ата минута. Само пет минути по-късно Марк Олбрайтън изравни след центриране на Джейми Варди, обобщи БНР. Преди края на първата част Лирой Сане от гостите и Варди от домакините пропуснаха изгодни положения за ново попадение. След почивката Сити опита да натисне своя противник, но отново \"лисиците\" се отбраняваха добре и не допуснаха ново попадение във вратата си. В 81-ата минута Рикардо Перейра с удар от дистанция осигури успеха в полза на Лестър. Минута преди края на редовното време Фабиан Делф получи директен червен картон заради грубо нарушение и остави шампионите с човек по-малко на терена. След това поражение Манчестър Сити падна до третото място с актив от 44 точки. Лестър е с 28 точки на осмата позиция. В друга среща от кръга лидерът до момента Ливърпул разгроми с 4:0 у дома Нюкасъл и вече има актив от 51 точки. Деян Ловрен даде аванс за \"червените\" още в 11-ата минута, а 120 секунди след началото на втората част Мохамед Салах беше точен от дузпа.   Джердан Шакири покачи на 3:0 в 79-ата минута, а Фабиньо оформи крайното 4:0 пет минути преди края на редовното време.  \"Черно-белите\" са на 15-та позиция със само 17 точки. Тотнъм разгроми с 5:0 като домакин Борнемут и се изкачи на второ място във Висшата лига с 45 точки. Попадения на Кристиан Ериксен, Лукас, Хари Кейн и Хюн-Мин Сон, разписал се на два пъти, осигуриха разгромния резултат в полза на \"шпорите\". Оле Гунар Солскяр записа втора поредна победа начело на Манчестър Юнайтед. 20-кратните шампиони на Англия спечелиха с 3:1 у дома срещу Хъдърсфийлд. Два гола на Пол Погба след почивката и едно попадение на Неманя Матич през първата част дадоха спокойствие в щаба на домакините. Почетен гол за \"териерите\" реализира Матиас Йоргенсен две минути преди края, оформяйки крайния резултат.Манчестър Юнайтед е на шесто място до момента с 32 точки, докато Хъдърсфийлд заема 20-та позиция със само 10 спечелени точки.", "date": "2018.12.26", "title": "Ливърпул пак бие, Ман. Сити пада"}
{"url": "https://www.standartnews.com/svyat/ruskata-armiya-s-provokativen-kalendar-381380.html", "text": "Насочен колкото към родната публика, толкова и към западната аудитория е   В него стандартните военно-пропагандни сюжети са поднесени провокативно с помощта на иронични коментари. Още първият лист – този за януари, задава общия тон. На него виждаме мобилна установка с междуконтинентална балистична ракета и текст: „Доставка на товари във всяка точка на света”. Ракетните войски със стратегическо назначение присъстват и през юли, където виждаме детайл от силоз, наречен „Суров руски гофретник” заради огромния брониран капак с характерна форма. Ядрената мощ на руските ВВС пък е показана със снимка на ракетоносния бомбардировач-ветеран Ту-95МС. „Руските мечки не спят през зимата”, пише до кадъра. „Мечка” (Bear) е названието на Ту-95 в системата на НАТО. Вероятно силният акцент върху неконвенционалните оръжейни системи е своеобразен отговор на решението на САЩ да тръгнат към излизане от договорите за противоракетната отбрана и за ликвидирането на ракетите със среден обсег. Военновъздушните сили на Русия, които имаха възможност да покажат способностите си в Сирия, присъстват само на още една снимка, на която са показани вече доста старите щурмови вертолети Ми-24. На цели 4 листа са показани пехотинци със специална екипировка и въоръжение. Вероятно като намигване към западните обвинения за кибератаки е показан картечар с текст „Уверен ползвател на ПК” (Пулемёт Калашникова, но и популярно съкращение за „персонален компютър” на руски-б.р.). Близък кадър на снайперистка пък е придружен с безспорно вярната констатация, че „Някои жени могат да ти отнесат главата”. Редица бойци от „Спецназ” пък са показани в момент на подготовка преди акция и с текст „Настройване на инструментите преди концерта”. На листа за май има две момичета с военни униформи и георгиевски лентички – „Подготовка за парада на 9 май 2033 г.”", "date": "2018.12.26", "title": "Руската армия с провокативен календар"}
{"url": "https://www.standartnews.com/sport/rezervata-ronaldo-spasi-yuve-ot-zaguba-v-italiya-381403.html", "text": "Португалецът Кристиано Роналдо спаси Ювентус от загуба при гостуването на Аталанта. Звездата на \"бианконерите\" влезе като резерва в 65-ата минута и по-късно вкара за крайното 2:2. Мачът бе от 18-ия кръг на Серия А, а гостите завършиха с 10 души. Равенството е едва второ за Юве от началото на сезона, като шампионите още нямат загуба. Роналдо започна мача като резерва, но се появи \"на пожар\" в 65-та минута, след като Родриго Бентакур бе изгонен от игра 12 по-рано, а Аталанта водеше в резултата с 2:1. Луис Фелипе вкара в 30-та минута и Сенад Лукич добави още един гол в добавеното време за победа на Лацио с 2:0 в гостуване срещу Болоня. По този начин столичаните запазиха четвъртото място в класирането, след като преследвачът Сампдория също надви с 2:0 Киево. Фабио Куалярела и Гастон Рамирес вкараха през второто полувреме за тима от Генуа, който изостава с две точки от последната квота за Шампионската лига. В други мачове от 18-ия кръг Парма победи Фиорентина като гост с 1:0 с гол на Роберто Инглезе, а Диего Фариас се разписа за успеха на Каляри с 1:0 срещу Дженоа.", "date": "2018.12.26", "title": "Резервата Роналдо спаси Юве от загуба в Италия"}
{"url": "https://www.standartnews.com/svyat/turski-f-16-pak-sa-leteli-nad-grtsko-vzdushno-prostranstvo-381378.html", "text": "Турски военни самолети отново са нарушили днес гръцкото въздушно пространство, като са прелетели над островите Мегисти (Кастелоризо), Ро и Стронгили, съобщава \"Катимерини\", цитиран от БТА. Формация от два турски бойни самолета Ф-16 е навлязла днес в 15,04 часа в зоната за полетна информация на Атина, прелетяла е над островите Кастелоризо и Стронгили и е напуснала зоната. Три минути по-късно други два турски изтребители Ф-16 са прелетели над остров Ро. \r\nПрипомняме, че Министерски съвет реши да се преговоря със САЩ за нов тип боен самолет - изтребител F-16, на база експертен доклан. Предстои да започне съгласувателна процедура, която ще продължи около 14 дни и на следващото заседание на Министерски съвет ще се вземе решение.", "date": "2018.12.26", "title": "Турски Ф-16 пак са летели над гръцко въздушно пространство"}
{"url": "https://www.standartnews.com/svyat/49-po-rikhter-raztrsi-sitsiliya-381366.html", "text": "Земетресение с магнитуд 4,9 по Рихтер разтърси италианския остров Сицилия в нощта срещу сряда. Епицентърът на труса бил на 170 км източно от град Палермо, близо до вулкана Етна, който изригна в понеделник и стана причина за затварянето на летището в Катания.  Не се съобщава за сериозно пострадали, но трусът е предизвикал паника сред местните жители. Много хора са прекарали нощта навън. Във Флери, северно от Катания, се е срутила къща. Нанесени са щети на няколко стари сгради в областта, включително на църквата в Санта Венерина.", "date": "2018.12.26", "title": "4,9 по Рихтер разтърси Сицилия"}
{"url": "https://www.standartnews.com/svyat/izrael-nanese-udari-po-tseli-blizo-do-damask-381373.html", "text": "Израелски бойни самолети са нанесли удари по цели близо до сирийската столица Дамаск. Поразен е и оръжеен склад, като са ранени трима войници, съобщават сирийските държавни медии. Според тях повечето от ракетите са били свалени от противовъздушна отбрана. Израелски медии пък твърдят, че ударът по цели западно от Дамаск е бил нанесен няколко часа, след като на международното летище там кацнал ирански пътнически самолет. Израел смята, че с него е доставено в Сирия военно оборудване.", "date": "2018.12.26", "title": "Израел нанесе удари по цели близо до Дамаск"}
{"url": "https://www.standartnews.com/regionalni/koledno-chudo-v-domovete-na-dvama-bratya-381384.html", "text": "По Коледа наистина стават чудеса. Такова Коледно чудо се  е случило в навечерието на Рождество Христово в  семействата на двамата братя Тилеви. - Минчо и Христофор, от Казанлък и София. В този празничен ден те са станали щастливи дядовци. Техните синове - Тихомир и Илия, са ги зарадвали с наследници -  внучката Ивайла и внука Павел, съобщи Дарик Радио. Ивайла се е родила рано сутринта на 24-ти декември в болница в Стара Загора. Павел е изплакал малко по-късно същия ден в болница в София, където живее единият от братята Тилеви - 73-годишният минен инженер Христофор Тилев.  \r\n За другия брат - две години по-големия Минчо Тилев, 24-ти декември е троен празник, тъй като на Бъдни вечер е роден и самият той, а тази година празнувал и 75-годишен юбилей. \r\nФото - Дарик  \r\n ", "date": "2018.12.26", "title": "Коледно чудо в домовете на двама братя"}
{"url": "https://www.standartnews.com/svyat/nay-krasivite-koledni-bazari-po-sveta-galeriya-381382.html", "text": "Няма нищо по-празнично от коледните базари. Традицията се заражда в средновековна Германия и постепенно се разпространява по цял свят. Ето и пет от най-красивите коледни базари по света.   Снимка: iStock   Всяка година централният площадът пред кметството във Виена се превръща в коледен базар с името “Виенски коледен сън”. Базарът събира в себе си всичко коледно, за което можете да се сетите – малки къщички с подаръци и коледни лакомства, кънки на лед, а и изпълнители на коледни песни. Коледният базар се организира на фона на сградата на кметството, в нео-готически стил, което го прави още по-магически. “Виенският коледен сън” ще бъде отворен до 26 декември.   Снимка: iStock   Прага безспорно е един от най-красивите европейски градове. Площадът в стария град всяка година се превръща в голям коледен базар, на който се продават ръчно правени дървени играчки и стъклени изделия. Там можете да опитате и местните коледни специалитети – медовина и лешников кекс. Базарът ще бъде отворен до 6 януари, 2019 г.   Снимка: iStock   Страсбург е познат като “столицата на Коледа”. От края на ноември площадът пред катедралата в града се превръща в коледен базар – един от най-известните в цяла Европа. Местните и гостите на града могат да опитат специалитети от региона Елзас във Франция и да купят уникални ръчно правени подаръци.   Снимка: iStock   Тази година празненствата бяха помрачени от  , при която загинаха трима души, а други петима бяха ранени. Коледният базар ще бъде отворен до 30 декември.   Снимка: iStock   Кьолнската катедрала е една от най-разпознаваемите сгради в света и се намира в сърцето на града. Всяка година на площада пред нея се организира коледния базар на града, където могат да бъдат опитани местни немски специалитети – различни видове наденици и щолен, немски коледен сладкиш. Коледният базар в Кьолн предлага и над 100 музикални събития по време на плазниците. Базарът ще бъде отворен до 23 декември.   Снимка: iStock   Първото коледно дърво на площада в Талин е поставено още през 1441 г. и това го прави един от първите градове в Европа, който въвежда традицията. Там можете да опитате естонска празнична кухня, а специалитетът е черен пудинг. Базарът ще бъде отворен до 7 януари 2019 г.", "date": "2018.12.26", "title": "Най-красивите коледни базари по света (ГАЛЕРИЯ)"}
{"url": "https://www.standartnews.com/regionalni/vandali-polomikha-kolednata-ukrasa-na-svishchov-381390.html", "text": "Вандали са съборили празничната украса  в  центъра на Свищов  в нощта срещу Коледа. Хулиеганите са се развилнели след като завършили увеселенията на централния площада в крайдунавския град. Те са изтръгнали захранващите кабели на осветлението на увеселителните фигури и прекършили алуминиевите форми.  \r\n Според очевидци в първия ден на Коледа центърът на Свищов изглеждал опустошен като след цунами. \r\n Кметът на общината Генчо Генчев е уведомил за вандалските изстъпления полицията, която издирва извършителите. \r\n ", "date": "2018.12.26", "title": "Вандали изпочупиха коледната украса на Свищов"}
{"url": "https://www.standartnews.com/regionalni/zimnitsi-praznitsi-v-mechkarevo-381385.html", "text": "  Зимници празници във втория ден на Коледа се провеждат традиционно в сливенското с. Мечкарево. В 19-тото издание на фолклорния празник ще участват 15 състава от региона. На площада пред кметството в селото фолклорни групи  и състави ще представят  обичаи от зимния обреден календар -  Коледа, Васильовден, Богоявление, Ивановден и др. Съборът има състезателен характер, специално журито от регионалния исторически музей вСливен ще оценява автентичността и оригиналността на представените обичаи. \r\n ", "date": "2018.12.26", "title": "Зимници празници в Мечкарево"}
{"url": "https://www.standartnews.com/regionalni/v-sliven-masovo-napuskat-mestan-381395.html", "text": "Зам.-председатели, областни и общински председатели и координатори, общински съветници и кметове, членове на Изпълнителния съвет и Националния съвет на политическа партия ДОСТ подават оставки от постовете си и прекратяват членството си в партията. Това обявиха недоволните днес в разпространено до медиите  и до Изпълнителния съвет на ДОСТ писмо. То е подписано от 30 членове на партията. Като основен мотив за напускането на Местан те изтъкват своето несъгласие с водената авторитарна политика от председателя на партията, своеволията при налагане на еднолични решения и опитите да се създава разделение с цел противопоставяне и обслужване на лични интереси.  \r\n В писмото си членовете на ДОСТ благодарят и се извиняват на привържениците на партията. \"Вашата силна и непоколебима воля доказа, че борбата е възможна и всяка саможертва в името на родината и добруването на гражданите й заслужава устояването на преживените несгоди и търсенето на нови пътища при отстояването на идеали и принципи\", пишат отцепниците. \r\n ", "date": "2018.12.26", "title": "В Сливен масово напускат Местан"}
{"url": "https://www.standartnews.com/regionalni/obrakha-benzinostantsiya-na-vrkh-koleda-381386.html", "text": "Бензиностанция в Казанлък е била обрана от двама маскирании на връх Коледа. За извършения обир е сигнализирал продавач-консултантът в бензиностанция около 2,48 ч. след полунощ в понеделник, съобщиха днес от областната дирекция на МВР в Стара Загора. Според потърпевшия продавач в офиса към бензиностанцията нахлули двама мъже с прикрити с кърпи лица и пистолети Бандитите го съборили на земята и прибрали всичките пари от дневниа оборот. \r\n  Криминалисти са извършил оглед на местопроизшествието, а по случая е образувано досъдебно производство за грабеж срещу неизвестен извършител. \r\n ", "date": "2018.12.26", "title": "Обраха бензиностанция на връх Коледа"}
{"url": "https://www.standartnews.com/sport/goldn-steyt-gubi-ot-la-leykrs-381376.html", "text": "Звездата на Лос Анджелис Лейкърс - Леброн Джеймс се контузи в слабините при победата със 127:101 т над шампиона Голдън Стейт в мач от редовния сезон на НБА на САЩ и Канада. Така „езерняците“ прекъснаха негативна серия от седем поредни загуби срещу шампионите в асоциацията по баскетбол. Преди да напусне терена в третата част Джеймс отбеляза 17 точки. От щаба на Лейкърс веднага след срещата обявиха, че Леброн е избегнал сериозна контузия. Други резултати: Бостън – Филаделфия 121:114 (с прод), Юта – Портланд 117:96, Ню Йорк – Милуоки 95:109, Хюстън – Оклахома  113:109", "date": "2018.12.26", "title": "Голдън Стейт губи от ЛА Лейкърс"}
{"url": "https://www.standartnews.com/sport/yuve-gostuva-bez-ronaldo-na-atalanta-381365.html", "text": "Ювентус ще бъде без голямата си звезда Кристиано Роналдо за гостуването на Аталанта днес в 18-и кръг в италианската Серия А. Според треньора на „Старата госпожа“ Масимилиано Алегри, португалецът в този случай  ще гледа срещата до него на пейката. Французинът Блез Матюиди също ще пропусне двубоя поради висока температура. Междувременно по Коледа Роналдо посети торинска болница и раздаде подаръци на болни деца.", "date": "2018.12.26", "title": "Юве гостува без Роналдо на Аталанта"}
{"url": "https://www.standartnews.com/svyat/poroshenko-otmeni-voennoto-polozhenie-v-ukrayna-381401.html", "text": "Срокът на военното положение, въведено на 25 ноември в някои райони на Украйна, след като Русия задържа три украински кораба, изтече днес. Това заяви днес пред Съвета за национална сигурност на Украйна президентът Петро Порошенко, цитиран от Ройтерс и ТАСС.   \"Днес в 14 часа се прекратява военното положение. Това е мое принципно решение, то е основано на анализ на всички елементи на текущата ситуация в сферата на сигурността\", каза той и отбеляза, че засега не планира да удължава срока. Украинският президент поясни, че не желае да продължава извънредния режим, тъй като не иска да ограничава правото на гражданите да избират и да бъдат избирани. Порошенко гарантира, че президентските избори ще се състоят така, както е по план - на 31 март догодина. Като основно постижение на военното положение украинският президент посочи значително увеличаване на отбранителните способности на Украйна. Беше свършена огромна работа по предислокация на войски, осъществяване на доставки на ново въоръжение и модернизация на бойна техника, каза той. По-рано този месец Порошенко беше обявил, че не възнамерява да продължава срока на военното положение извън предварително планирания едномесечен срок, освен ако не бъде предприета пълномащабна атака от Русия. Украинските военни кораби бяха задържани в Керченския проток между анексирания от Русия Крим и южната част на Русия, която контролира достъпа до Азовско море, където има както руски, така и украински пристанища, отбелязва Ройтерс. Москва заяви, че корабите са били навлезли в руски води при опит да преминат протока, без предварително да са уведомили за това. Киев каза, че на корабите му не им е нужно разрешение от Русия, за да минават през протока. Според закона за военното положение Украйна забрани на руснаци в боеспособна възраст да влизат на нейна територия и повиши мерките за сигурност по важни обекти като атомни електроцентрали и черноморските пристанища. По-рано този месец началникът на украинската армия заяви, че от август Русия увеличава силите си по границата и че сега представлява най-голямата заплаха във военно отношение от 2014 г., годината, в която тя анексира Крим. Първоначално Порошенко искаше да въведе военно положение за 60 дни, но депутатите във Върховната рада се обявиха категорично против, защото видяха в това желание на държавния глава да бъдат отложени и дори отменени президентските избори на 31 март, отбелязва ТАСС. В резултат президентът беше принуден да отстъпи и съкрати срока на военното положение на 30 дни, за да не засегне то \"нито един ден от предизборната кампания\", и се отказа от това да го въвежда за цялата територия на Украйна и се ограничи само с десет области.", "date": "2018.12.26", "title": "Порошенко отмени военното положение в Украйна"}
{"url": "https://www.standartnews.com/regionalni/pravoslavna-tsrkva-s-nov-kupol-381381.html", "text": "Ремонтът на черквата „Успение Богородично“ в старозагорското село Бял извор, община Опан,  приключи пред Коледа и храмът вече разполага с красив купол. Това обяви тази сутрин в ефира на Радио Стара Загора кметът на Опан Генчо Колев. Куполът е син на цвят и на него има точно 8 звезди според изискванията на православния канон. Средствата за изработването и поставянето на новия купол са били събрани чрез дарения от местните хора. Ремонтът на църквата е стартирал през пролетта на тази година, но заради преместването на щъркелово гнездо от стария купол, е бил прекъснат.  Кметът на Опан съобщи още, че предстояло изграждането на православен параклис в съседното село Средец. \r\nФото - Радио Стара Загора \r\n ", "date": "2018.12.26", "title": "Православна църква - с нов купол"}
{"url": "https://www.standartnews.com/sport/rostov-e-favorit-za-ivelin-popov-381387.html", "text": "Капитанът на националния тим по футбол Ивелин Попов може да продължи кариерата си в друг руски отбор по футбол - Ростов, информират местни медии. Вчера бе съобщено, че досегашният клуб на национала - Спартак (Москва) няма да вземе българина на лагера в Обединените арабски емирства през януари и той, заедно с още петима футболисти, са свободни да си търсят други отбори. Ростов е 7-ми в класирането, а треньор е Валерий Карпин. Вторият в турското първенство Трабзонспорт също обяви, че има интерес да привлече през зимата Попов.", "date": "2018.12.26", "title": "Ростов е фаворит за Ивелин Попов"}
