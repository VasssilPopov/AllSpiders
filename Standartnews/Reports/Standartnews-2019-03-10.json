{"url": "https://www.standartnews.com/sport/tsska-sofiya-preodolya-lesno-etr-386852.html", "text": "ЦСКА-София победи Етър (Велико Търново) като гост с 3:1 в мач от 25-ия кръг на Първа лига, който се игра пред над 8000 зрители на стадион \"Ивайло\". Жоржиньо даде преднина на столичани в 65-ата минута, а Али Соу реализира още две попадения в 69-ата и 81-ата минута. Точен за \"болярите\" бе Даниел Младенов в 75-ата минута. Играчите на Любо Пенев можеха да спечелят и далеч по-изразително, но на два пъти гредите се изпречиха на пътя им.  В 3-ата минута феновете на двата отбора почетоха паметта на легендарния български защитник Трифон Иванов с мощни скандирания на името му. Първият точен удар в очертанията на вратите дойде в 11-ата минута. Тиаго шутира от малък ъгъл, но Иванов без проблем улови. След малко повече от половин час игра Етър стреля към противниковата врата. Крум Стоянов шутира с левия крак, но покрай гредата. В 37-ата минута Георги Сърмов отправи бомбен шут от 25 метра, който затрудни Черниаускас, но стражът на гостите плонжира добре и изби в корнер. Така без особено много положения пред двете врати, първата част приключи при резултат 0:0. \r\nВторото полувреме предложи доста повече. Гостите заиграха далеч по-добре. В 51-ата минута ЦСКА-София получи право да изпълни фаул на 25 метра фронтално срещу вратата на Етър. Тиаго стреля опасно, а топката се отби в напречната греда и излезе в аут. В 65-ата минута ЦСКА-София откри резултата. Футболистите на домакините опитаха да изчистят една наглед лесна топка, но го направиха така, че я изпратиха в наказателното си поле. Там позволиха на Али Соу да я овладее и да подаде към Жоржиньо, който вкара без проблем сам срещу вратаря. Малко след това Иванов изби шут на Тиаго от малък ъгъл. В 68-ата минута гостите поведоха с 2:0. Али Соу излезе сам срещу вратаря и след мощен шут под гредата покачи на 2:0. В 73-ата минута Али Соу изпусна сам срещу Иванов, стреляйки в ръцете на вратаря. \r\nВ 75-ата минута Етър върна интригата. След центриране Батрович намери с глава Даниел Младенов, който от пет метра реализира за 1:2. Точка на спора сложи отново Али Соу в 81-ата минута. Тиаго отправи топовен удар, който Иванов отби в напречната греда и се върна пред вратата, а Али Соу с добавка вкара за 3:1 за ЦСКА-София. Така футболистите на Любо Пенев взеха нужните три точки и се доближиха на само две от лидера Лудогорец, който утре гостува на Левски. С поражението пък Етър загуби шанс да влезе в първата шестица.", "date": "2019.03.09", "title": "ЦСКА-София преодоля лесно Етър (ВИДЕО)"}
{"url": "https://www.standartnews.com/sport/atletik-bilbao-i-espanol-razdelikha-tochkite-video-386814.html", "text": "Отборите на Атлетик Билбао и Еспаньол не успяха да излъчат победител в спора помежду си от 27-ия кръг на Примера дивисион. Двубоят на стадион „Сан Мамес” приключи при резултат 1:1, като домакините успяха да стигнат до точката девет минути преди края. Освен с равенството, мачът ще бъде запомнен и с двете попадения, които бяха изключително красиви. Гостите от Барселона откриха резултата още в деветата, минута, когато Факундо Ферейра материализира прекрасна триходова атака на Еспаньол. След бързо нападение отляво топката бе центрирана в наказателното поле, където Ву Лей с глава върна към Ферейра, скойто с удар от въздуха бе безпогрешен. След попадението за гостите, домакините от Атлетик бяха далеч по-добрия тим на терена, но изравнителния гол в срещата падна в самия му край. Попадението на тима от Билбао със сигурност ще бъде включено в класациите за най-красиви попадения след края на сезона в Испания. Ибай Гомес получи топката на десния фланг и с фамозен пас с външен фалц успя да сложи топката на главата на Раул Гарсия, който едва я докосна, но въпреки това успя да я насочи в далечния ъгъл на вратата за 1:1. Именно това се оказа и крайния резултат в срещата. Така Билбао и Еспаньол се изкачиха с по една позиция във временното класиране пред изиграването на останалите мачове от кръга. Атлетик е десети с актив от 34 точки, толкова има и Еспаньол, който е 11-ти.", "date": "2019.03.09", "title": "Атлетик Билбао и Еспаньол разделиха точките (ВИДЕО)"}
{"url": "https://www.standartnews.com/sport/botev-vratsa-s-klasika-video-386815.html", "text": "Ботев Враца записа втори успех през пролетния дял в Първа лига. Момчетата на Сашо Ангелов надделяха с 3:0 над аутсайдера Верея в двубой от 25-ия кръг на родния шампионат. След този успех врачани вече са 9-ти с 30 точки, докато старозагорци остават 14-ти (последни) с 6 пункта. Домакините решиха нещата още допреди изтичането на един час от началото на двубоя. Мартин Кавдански даде аванс на Ботев Враца (19') през първата част, а в началото на втората - Даниел Генов (53') и Петър Атанасов (57'), в рамките на 4 минути, осигуриха пълния комплект от три точки за врачани.", "date": "2019.03.09", "title": "Ботев Враца с класика (ВИДЕО)"}
{"url": "https://www.standartnews.com/sport/kralev-investirali-sme-nad-63-mln-lv-v-sorzheniya-za-leka-atletik-386807.html", "text": "Oт 2015 г. до момента Министерство на младежта и спорта е инвестирало над  . в обновяване на спортни съоръжения, предназначени за лека атлетика. Това заяви министърът на младежта и спорта Красен Кралев в отговор на парламентарно питане на народния представител от ГЕРБ Младен Шишков. „Изграждането и реновирането на спортна инфраструктура както за спорт за високи постижения, така и за спорт за всички, е основен приоритет за българското правителство и за Министерството на младежта и спорта. В момента имаме няколко много перспективни състезатели и това е една от причините да обръщаме специално внимание на инфраструктурата, предназначена за лека атлетика“, обясни Кралев и даде за пример някои от българските атлети, като олимпийската медалистка на скок на височина Мирела Демирева, младежката олимпийска шампионка на троен скок от 2018 г. Александра Начева и други. Сред ремонтираните обекти са покритата лекоатлетическа писта в Сливен, лекоатлетическата писта на стадиона в Сандански и залата за лека атлетика на спортен комплекс „Осогово“ в Кюстендил, залите по лека атлетика на „Ботев Пловдив“ и „Локомотив Пловдив“. Изградена е и лекоатлетическа писта на стадион „Хасково”. „В средата на януари тази година дадох старт и на ремонтните дейности на лекоатлетическата зала в Добрич. Това е единствената кръгова писта в Източна България за лекоатлетически спортове на закрито и място с особено значение за българската лека атлетика. Стойността на ремонта е близо 370 000 лв. С модернизирането на зала „Добротица“ ще може да се кандидатства за домакинство на Балканиадата по лека атлетика“, коментира Красен Кралев. Сериозни инвестиции в спортна инфраструктура, предназначена за лека атлетика от 2015 г. насам, са извършили и търговските дружества, на които Министерството на младежта и спорта е принципал. Под управлението на „Академика 2011“ ЕАД се намират няколко големи лекоатлетически спортни обекта. Най-знаковият от тях е строящата се „Арена Бургас“, която след завършването й ще бъде изключително функционално съоръжение от огромно значение за българския спорт. До този момент държавата е инвестирала в съоръжението  През 2017 г. беше официално открита обновената „Асикс Арена“, бившата зала „Фестивална“, в чийто ремонт са инвестирани над  . От откриването си през ноември 2017 г. до момента залата е била домакин на десетки състезания.", "date": "2019.03.09", "title": "Кралев: Инвестирали сме над 63 млн в съоръжения за лека атлетика"}
{"url": "https://www.standartnews.com/sport/yulen-s-4-pobedi-na-ski-za-kupa-piba-386836.html", "text": "Младите скиори на \"Юлен\" постигнаха 4 победи в днешните стартове в гигантския слалом за купа \"Пиба\", които са валидни на ФИС и се проведоха в Банско. При момичетата, младша възраст (до 14 години) първа е Бояна Радева (\"Юлен\") с 58,80 сек. В същата възрастова група при момчетата спечели Борислав Хаджистоянов (\"Юлен\") с 57,76 сек. Юлия Златкова (\"Юлен\") е първа при момичетата старша възраст (до 16 г). Костадин Каферинов (\"Юлен\") е първи при момчетата с 1:56,09 мин. Участие взеха 118 състезатели от България, Румъния, Гърция, Босна и Херцеговина, Косово, Аржентина, Франция, Кипър и Северна Македония. Всички резултати може да намерите на www.bfski.com. Утре в Банско ще е и слалома за купа \"Пиба\". Организатор на състезанията е БФСки и \"Юлен\" АД. ", "date": "2019.03.09", "title": "\"Юлен\" с 4 победи на ски за купа \"Пиба\""}
{"url": "https://www.standartnews.com/sport/kristofersen-s-nova-pobeda-za-svetovnata-kupa-386840.html", "text": "Хенрик Кристоферсен спечели гигантския слалом в Кранска гора (Слвн). Той остави втория Расмус Виндигстад (Нор) на 0,24 сек, а трети на 0,56 сек е Марко Одермат (Швейц). Носителят на малката купа в дисциплината Марсел Хиршер (Ав) остана шести на 0,92 сек. За Кристоферсен това е втора поредна победа в гигантския слалом за СК, след тази на 24-и февруари в Банско. Той спечели и световната титла в Оре. Норвежецът стана третия след Алекси Пентюро (Фр) и Хиршер с две поредни победи за СК в дисциплината от 2015-а година насам. Той е и втория норвежец след Аксел Лунд Свиндал с 2 поредни победи за СК на гигантски слалом. Алберт Попов завърши днес 55-и в първия манш. Утре Попов и Камен Златков ще стартират в Кранска гора в слалома за СК.", "date": "2019.03.09", "title": "Кристоферсен с нова победа за Световната купа"}
{"url": "https://standartnews.com/mneniya/robert-shcherer-sashch-razrushavat-reda-v-mezhdunarodnata-trgoviya-386817.html", "text": "САЩ разрушават изградената в продължение на последните 70 години система на международна търговия Европейските санкции срещу Русия и търговската война между САЩ и ЕС - Бих искал да започна най-напред с взаимоотношенията ЕС – САЩ, тъй като те са в основата на санкциите на ЕС срещу Русия. И по-рано, още по времето на Клинтън и Обама имаше противоречия между ЕС и САЩ. Да си спомним трудните преговори по неосъщественото TTIP. Но днес след идването на Тръмп по инициатива на САЩ нещата са много по-сериозни. Въобще днес САЩ са много по-користни към всички свои търговски партньори в света, не само към ЕС. Мисля, че загубите от въведените мита върху вноса на стомана, алуминий и леки коли от ЕС няма да са особено големи и ще могат да се преглътнат от европейските фирми. По различни оценки европейският износ за САЩ ще спадне с около 7-10%, по оценките на нашия институт може дори и по-малко. Най-силно уязвима е Германия, другите европейски страни – по-малко. Австрия е сред страните, които най-много ще пострадат заради кооперираните производства по линия на германската автомобилна промишленост. Считам, че най-големите поражения ще бъдат нанесени не толкова в икономическата област, колкото в това, че със своята нова политика САЩ разрушават цялата система на международната търговия, която беше изградена в продължение на последните 70 години. Те просто я унищожават и това е най-страшното. Те унищожават всички многостранни съглашения, на първо място Международната търговска организация (WTO) , престанаха да зачитат и всякакви други двустранни съглашения. Това поведение на САЩ отваря вратите и на други страни, като Китай, също да престанат да се придържат към установените международни правила и да започнат да налагат свои правила. И това в най-скоро време би означавало край на установената в рамките на WTO международна система за търговия. Ето това е най-страшното. Реакцията на ЕС към САЩ беше много мека и успокоителна, но мисля, че в най-скоро време ще стане много по-рязка. - Беше отправена заплаха, че ще бъдат предприети ответни мерки и ще бъдат наложени мита върху вноса на редица американски стоки. При това списъкът беше подбран много селективно, така че да засегне интересите на производители от тези райони на САЩ, където е най-голямото число избиратели на Тръмп. За сега това е само заявление, но ако САЩ продължават да упорстват и да не отстъпват, ЕС може наистина да ги осъществи. Засега мисля, че трябва да запазим спокойствие и да не се поддаваме на емоции. Друга стратегия на ЕС би могла да бъде доброволното намаляване на количеството на изнасяните в САЩ автомобили, което ще зарадва Тръмп. То ще предизвика повишаване на цените на европейските коли в САЩ, тъй като те ще станат дефицит заради по-малките количества. Печалбата ще остане в ЕС и това частично ще компенсира намаляването на количеството на износа. Такава стратегия приложи Япония през 70-те години и тя се оказа доста успешна. По този начин могат да бъдат избегнати ненужни конфликти и да се удължи или спаси съществуването на многостранната система на световна търговия. Тя така или иначе се разпада през последните 20 години след срещата в Доха. Но ЕС трябва да направи всичко възможно и да се опита съвместно с Китай да не допуска окончателното ѝ разрушаване. Китай е мощна световна търговска сила и с него също трябва да се съобразяваме. \r\n- Това е много неблагодатна тема! Основната аргументация на ЕС за въвеждането и съществуването на санкции срещу Русия е т. н. \"руска заплаха\" и \"руска агресивност\" и че Русия трябва да бъде укротявана. САЩ добавиха към това и обвиненията за т.н. \"руска намеса в президентските избори\". Дали всичко това е вярно или не – може да се спори. Но не може да се оспори, че последиците за ЕС от санкционната политика срещу Русия бяха и продължават да са доста отрицателни. Не бих могъл да преценя доколко тази политика на ЕС вече е повлияла или ще повлияе на външната политика на Русия. За да бъдат изпълнени Минските договорености са нужни също и действия от страна на Киев, тъй че въпросът е до голяма степен нееднозначен. В нашия институт има различни гледни точки, дори ние нямаме единно мнение по санкциите и по украинския въпрос. \r\n- Според мен това може да стане, след като обстановката в Украйна се успокои, след като бъдат прекратени военните действия в източната част на страната. - Крим в случая не играе роля. Горещата фаза на изток трябва да утихне, това ще бъде поводът за отменяне на санкциите. Силно се надяваме, че резултатът от президентските избори ще помогне да се намери такова решение. В самия ЕС позициите също са различни. Има кръгове, които желаят да развиват по-активни икономически и политически отношения с Русия, други напротив – с всички средства препятстват този процес. Според мен това е контрапродуктивно за ЕС, защото стимулира Русия да развива сътрудничеството с Китай в ущърб на развитие на сътрудничеството с ЕС. -  - Русия и днес е най-големият доставчик на енергоносители за ЕС, което означава, че зависимостта е взаимна. \"Северен поток-2\" е изгоден за Германия и за страните около Германия. Но засега не е решен въпросът за обезпечаването с газ на южното направление, на страните от Югоизточна Европа, където е и България. Разглеждам изграждането на това направление като възможност за диверсификация на маршрутите за получаване на руския газ в ЕС, за да се избегне зависимостта от един-единствен тръбопровод или от една-единствена транзитна страна, в случая Украйна. Поне да се избегне тази зависимост, ако на дадения етап не е възможно да се диверсифицират доставчиците. \r\n- Тя ясно показа съществуващия днес разкол между ЕС и САЩ. Това пролича от изказванията на германския канцлер Ангела Меркел и на американския вицепрезидент Майк Пенс. Очевидно беше също така и напрежението между Китай и САЩ. Всичко това показва, че днес между големите сили в света няма консенсус какъв трябва да бъде световният ред и че се намираме в преломен стадий. Относителното тегло и ръстът на Китай се увеличават, в същото време САЩ сами и по своя инициатива свиват своето участие и присъствие в световните дела. Но за съжаление ЕС няма собствена стратегия и позиция как да се държи в тази нова обстановка. Това би могло да стане, ако Германия се профилира като лидер на ЕС, но такова намерение у нея за сега отсъства. Страните от ЕС засега нямат обща позиция по това как ще я карат занапред в днешния нов свят. Франция трябва по-тясно да сътрудничи с ФРГ, ако искаме да има отскок. Но тя засега се е оплела в свои вътрешни проблеми. \r\n- ЕС, в това число и Австрия, ще загубят един от най-големите пазари, какъвто се явява Великобритания. Но още по-голяма ще е загубата за самата Великобритания, която ще се лиши от целия европейски пазар в този вид, в който той съществуваше за нея досега. За британците загубите ще бъдат много по-тежки, отколкото за останалата част от ЕС. Имайте предвид, че 50% от британския износ отива в ЕС, а само 5-6% от износа на страните от ЕС отива във Великобритания. Мисля, че Австрия и някои други страни от ЕС даже ще спечелят, защото много чужди и британски инвеститори ще се преместят от Лондон във Виена, Брюксел, Франкфурт или Париж, за да останат на територията на ЕС и да имат пряк достъп до вътрешния европейски пазар. Това беше решение против интересите на мнозинството от населението, то успя благодарение на популистките и пропагандистките трикове в навечерието на референдума. Жалко, че Великобритания излиза от ЕС.  ", "date": "2019.03.09", "title": "Роберт Щерер: САЩ разрушават реда в международната търговия"}
{"url": "https://standartnews.com/sport/tsska-sofiya-preodolya-lesno-etr-386852.html", "text": "ЦСКА-София победи Етър (Велико Търново) като гост с 3:1 в мач от 25-ия кръг на Първа лига, който се игра пред над 8000 зрители на стадион \"Ивайло\". Жоржиньо даде преднина на столичани в 65-ата минута, а Али Соу реализира още две попадения в 69-ата и 81-ата минута. Точен за \"болярите\" бе Даниел Младенов в 75-ата минута. Играчите на Любо Пенев можеха да спечелят и далеч по-изразително, но на два пъти гредите се изпречиха на пътя им.  В 3-ата минута феновете на двата отбора почетоха паметта на легендарния български защитник Трифон Иванов с мощни скандирания на името му. Първият точен удар в очертанията на вратите дойде в 11-ата минута. Тиаго шутира от малък ъгъл, но Иванов без проблем улови. След малко повече от половин час игра Етър стреля към противниковата врата. Крум Стоянов шутира с левия крак, но покрай гредата. В 37-ата минута Георги Сърмов отправи бомбен шут от 25 метра, който затрудни Черниаускас, но стражът на гостите плонжира добре и изби в корнер. Така без особено много положения пред двете врати, първата част приключи при резултат 0:0. \r\nВторото полувреме предложи доста повече. Гостите заиграха далеч по-добре. В 51-ата минута ЦСКА-София получи право да изпълни фаул на 25 метра фронтално срещу вратата на Етър. Тиаго стреля опасно, а топката се отби в напречната греда и излезе в аут. В 65-ата минута ЦСКА-София откри резултата. Футболистите на домакините опитаха да изчистят една наглед лесна топка, но го направиха така, че я изпратиха в наказателното си поле. Там позволиха на Али Соу да я овладее и да подаде към Жоржиньо, който вкара без проблем сам срещу вратаря. Малко след това Иванов изби шут на Тиаго от малък ъгъл. В 68-ата минута гостите поведоха с 2:0. Али Соу излезе сам срещу вратаря и след мощен шут под гредата покачи на 2:0. В 73-ата минута Али Соу изпусна сам срещу Иванов, стреляйки в ръцете на вратаря. \r\nВ 75-ата минута Етър върна интригата. След центриране Батрович намери с глава Даниел Младенов, който от пет метра реализира за 1:2. Точка на спора сложи отново Али Соу в 81-ата минута. Тиаго отправи топовен удар, който Иванов отби в напречната греда и се върна пред вратата, а Али Соу с добавка вкара за 3:1 за ЦСКА-София. Така футболистите на Любо Пенев взеха нужните три точки и се доближиха на само две от лидера Лудогорец, който утре гостува на Левски. С поражението пък Етър загуби шанс да влезе в първата шестица.", "date": "2019.03.09", "title": "ЦСКА-София преодоля лесно Етър (ВИДЕО)"}
{"url": "https://www.standartnews.com/sport/shifrin-s-nov-rekord-v-svetovnata-kupa-386837.html", "text": "Американката Микаела Шифрин постави днес нов рекорд в ските. 23-годишната алпийка спечели слалома в Шплиндеров млин (Чех), като това бе 15-ата й победа за сезона. Така тя стана №1 по победи в един сезон в историята. Успехът бе и 58-и за СК в кариерата на Шифрин. Тя взе предсрочно малкия глобус в дисциплината, което е нейн шести в последните 7 сезона. Шифрин вече си осигури преди финалите и за трета поредна година голямата световна купа. Втора на 0,89 сек зад Шифрин остана швейцарката Уенди Холденер, а трета е Петра Влъхова (Слвк). Идната седмица са финалите на Световната купа в Солдеу (Андора).", "date": "2019.03.09", "title": "Шифрин с нов рекорд в Световната купа"}
{"url": "https://standartnews.com/sport/sportt-po-tv-za-9-mart-386805.html", "text": "12,30 Футбол, България, Втора лига: Царско село - Локо Сф (пряко) 15,00 Футбол, България, Първа лига: Локо Пд - Дунав; 17,30 Етър - ЦСКА (пряко) 14,30 Футбол, Англия, Висша лига: Кристъл Палас - Брайтън; 17,00 Саутхямптън - Тотнъм; 19,30 Манчестър Сити - Уотфорд (пряко) 17,00 Футбол, Англия, Чемпиъншип: Уест Бромич Албиън - Ипсуич Таун (пряко) 19,00 Баскетбол, Испания: Ховентут - Реал Мадрид (пряко) 21,00 Футбол, Франция, Лига 1: Монако - Бордо (пряко) 21,00; 23,00; 01,00; 03,00 и 06,00 Тенис: ATP 1000 Индиън Уелс (пряко) 20,00 Футбол, САЩ, МЛС: Чикаго Файър - Орландо Сити (пряко) 22,00 Хокей на лед, НХЛ: Колорадо Авеланш - Бъфало Сейбърс (пряко) 19,00 Футбол, Италия, Серия А: Парма - Дженоа; 21,30 Киево - Милан (пряко) 14,00 Футбол, Испания, Ла Лига: Алавес - Ейбар; 17,15 Атлетико М - Леганес; 19,30 Барселона - Райо Валекано; 21,45 Хетафе - Уеска (пряко) 00,00 Футбол, САЩ, МЛС: Далас - Лос Анджелис Галакси (пряко) 21,15 \"Спорт в обектива\" 18,00 Баскетбол, България, НБЛ: Балкан - Академик Бултекс (пряко) 19,00 Волейбол, Италия, Серия \"А\": Перуджа - Падова (пряко) 10,15 и 14,30 Ски, СК: Крайнска Гора, гигантски слалом, мъже, първи и втори манш (пряко) 11,30 и 13,30 Ски, СК: Шплиндеров Млин, слалом, жени, първи и втори манш (пряко) 15,30 Ски скокове: Световна купа в Осло, състезание (пряко) 17,30 Биатлон: Световно първенство в Йостерсунд, спринт, мъже (пряко) 20,55 Снукър: Шампионат на играчите в Престън, полуфинали (пряко) 09,45 Северна комбинация: Световна купа в Осло, ски скокове (пряко) 11,00 Ски бягане: Световна купа в Осло, 50 км, мъже (пряко) 13,30 Колоездене: Страде Бианки, жени (пряко) 14,30 Северна комбинация: Световна купа в Осло, ски бягане (пряко) 15,00 Колоездене: Страде Бианки (пряко) 16,30 Футбол, Германия, Първа Бундеслига: Байерн - Волфсбург; 19,30 Майнц - Борусия М (пряко) 22,45 Сноуборд: Световна купа в Мамът Маунтин, халфпайп (пряко)", "date": "2019.03.09", "title": "Спортът по тв за 9 март"}
{"url": "https://standartnews.com/sport/real-broi-350-miliona-evro-za-neymar-386806.html", "text": "Реал Мадрид подготвя невероятната оферта от 350 милиона евро за звездата на Пари Сен Жермен Неймар. Лично босът на мадридчани Флорентино Перес е говорил с Неймар, заявявайки му, че иска бразилецът да заиграе в неговия клуб. Покрай грандиозната оферта се очаква Ней да получава по 45 милиона евро на сезон. Перес е избрал именно Неймар да извади Реал от депресията и спортния хаос, който цари в „кралския клуб”. В рамките на седем дена сезонът за „белия балет” рухна, след като отпадна за Купата на Краля след загуба от Барселона. От големия враг дойде второто поражение през седмицата, този път за Ла Лига, което на практика Реал извади тима от битката за титлата, а няколко дни по-късно Аякс зашлеви „кралете” и ги изхвърли от Шампионска лига. Испанският вестник Sport потвърждава, че Реал подготвя грандиозна оферта от 350 милиона евро за бразилеца. Той има още три години по своя договор с ПСЖ. Флорентино Перес е решил да върне стария облик на Реал, като преустанови налагането на млади надежди на „Сантиаго Бернабеу”. Предложението на Реал към Неймар ще е за пет години, като само от заплати в Мадрид той ще получи 225 милона евро. Заплатата ще е най-голямата за всички времена, като Ней Джуниър ще изпревари и Лионел Меси. Съветът към Перес е дошъл лично от генералния мениджър на клуба Хосе Ангел Санчес. Той е споделил на боса, че офертата няма как да бъде отказана от парижани, които са под мониторинг от УЕФА заради нарушаване на финансовия феърплей. Първоначално желанието на Реал е било да привлече Килиан Мбапе, но младият нападател няма да донесе нужната публичност, както ще стори  Неймар.", "date": "2019.03.09", "title": "Реал брои 350 милиона евро за Неймар"}
{"url": "https://www.standartnews.com/sport/serina-uilyams-startira-s-pobeda-v-indin-uels-386822.html", "text": "Серина Уилямс се класира за III кръг на турнир по тенис в Индиан Уелс. Американката победи Виктория Азаренка със 7:5, 6:3 в откриващия си мач от надпреварата. Носителката на 23 титли от Големия шлем е 10-та поставена в схемата и почива в първия кръг, но още в първия си мач имаше сериозно препятствие – двукратната победителка от Аустрелиън Оупън Виктория Азаренка. В оспорваната първа част двете тенисистки си размениха по три пробива, преди Серина да нанесе решителния удар в заключителните моменти на сета и да го затвори със 7:5. Във втория сет американката проби два пъти и в крайна сметка затвори мача след два часа и 7 минути игра. По този начин Уилямс се класира за третия кръг на надпреварата, където ще срещне 20-та поставена в схемата Гарбине Мугуруса, която разби участващата с уайлд кард американка Лорън Дейвис с 6:1, 6:3. За третия кръг се класираха още Джоана Конта, Кики Бертенс, Симона Халеп, Ашли Барти и Елена Остапенко.", "date": "2019.03.09", "title": "Серина Уилямс стартира с победа в Индиън Уелс"}
{"url": "https://www.standartnews.com/sport/vezenkov-s-golyam-mach-v-evroligata-386809.html", "text": "Баскетболният национал Александър Везенков бе титуляр и записа силни минути за победата на Олимпиакос над Будучност с 89:76 в Подгорица в 25-ия кръг на Евролигата. Везенков игра 14 минути и завърши с 12 точки, 5 борби и 2 асистенции. Гръцкият тим нямаше проблеми срещу Будучност и направи важна стъпка за мястото си в плейофите. Битката за последните три места в Топ 8 е ожесточена, като пет отбора са с равни показатели.До края на редовния сезон има пет кръга, а в следващия Олимпиакос има тежко гостуване на Олимпия Милано.", "date": "2019.03.09", "title": "Везенков с голям мач в Евролигата (ВИДЕО)"}
{"url": "https://www.standartnews.com/sport/rado-yankov-e-20-i-za-svetovnata-kupa-v-shveytsariya-386838.html", "text": "Водещият ни състезател в паралелните дисциплини по сноуборд Радослав Янков зае 20-о място в паралелния гигантски слалом за Световната купа в Скоул (Швейцария). Победата е за руснака Андрей Соболев. Идната седмица са финалите на сезона в СК във Винтерберг (Гер). Преди тях Янков е 23-и в генералното класиране в паралелните дисциплини с 1446,10 т. Лидер е Соболев с 4445 т. В паралелния гигантски слалом Янков е 29-и, а в паралелния слалом е осми.", "date": "2019.03.09", "title": "Радо Янков е 20-и за Световната купа в Швейцария"}
{"url": "https://www.standartnews.com/sport/yuventus-zagrya-za-atletiko-s-razgrom-video-386808.html", "text": "Ювентус не срещна никакви трудности при домакинството си на Удинезе в мач от 27-ия кръг на Серия А. „Старата госпожа” се наложи с 4:1 и за пореден път показа, че няма никаква конкуренция в шампионата. Предвид солидната преднина от 16 точки в първенството и предстоящия ключов реванш от Шампионската лига срещу Атлетико Мадрид, Масимилиано Алегри даде почивка на голяма част от титулярите си, а това отвори вратите за 19-годишния Мойс Кийн, който записа първия си мач като титуляр за тима от Торино през този сезон. Кийн се отблагодари по най-добрия начин за гласуваното му доверие и реализира първите два гола в срещата. На практика нападателят вкара при първата си среща с топката в мача. След атака отляво Алекс Сандро пусна остър пас в наказателното поле, където Кийн се измъкна от засадата и от близко подложи крак за 1:0. В 26-ата минута домакините трябваше да извършат принудителна смяна, след като дълго лекувалия травма Андреа Барзали трябваше отново да напусне терена контузен. Вторият гол в мача, който бе и втори за Кийн, бе още по-впечатляващ. Нападателят сам открадна топката в центъра на терена и напредна мощно по лявото крило. Вместо да комбинира със свой съотборник, Кийн финтира бранител и с труден удар в близкия ъгъл увеличи преднината на своя тим. През второто полувреме голмасйторът на Юве спечели и дузпа за домакините, която бе превърната в гол от Емре Джан в 67-ата минута. Само четири по-късно Блез Матюиди се разписа с глава след центриран отдясно, за да направи резултата 4:0. Гостите все пак стигнаха до почетно попадение, дело на Кевин Лазаня. Той овладя по перфектен начин дълго подаване, напредна много добре по лявото крило и с удар по диагонала не остави шансове на стража на домакините. Участие в мача за Ювентус не взе голямата звезда на тима Кристиано Роналдо. Той и други титуляри като Марио Манджукич, Паоло Дибала, Миралем Пянич и др. бяха запазени за осминафинала реванш от Шампионската лига срещу Атлетико. Юве падна 0:2 в Испания и ще търси обрат следващата седмица.", "date": "2019.03.09", "title": "Ювентус загря за Атлетико с разгром (ВИДЕО)"}
{"url": "https://standartnews.com/svyat/zhitelka-na-yaponiya-priznata-za-nay-stariya-chovek-na-planetata-386850.html", "text": "Жителка на Япония призната за най-стария човек на планетата Жителката на Япония Кейн Танака е официално призната за най-стария жив човек на Земята, според Книгата на рекордите на Гинес. Към днешна дата възрастта на жената е 116 години и 66 дни. Кейн Танака е родена преждевременно на 2 януари 1903 г., като става седмото дете в семейството. Омъжва се на 19-годишна възраст и ражда четири деца. Сега Кейн Танака живее в старчески дом във Фукуока. Обича да се събужда рано, да играе настолни игри и да се занимава с математика. На 103-годишна възраст е диагностицирана с рак на черния дроб, но успява да победи болестта. Званието най-възрастен жител на Земята й бе присъдено след смъртта на японката Чийо Мияко, която почина през юли миналата година на 117 години.", "date": "2019.03.09", "title": "Жителка на Япония призната за най-стария човек на планетата"}
{"url": "https://standartnews.com/kultura/kamen-donev-chalgata-razbi-morala-386832.html", "text": "Камен Донев е пред поредната премиера във възходящата си кариера. „Човекът оркестър“ на 22 март се представя пред публиката като режисьор в киното с игралния си пълнометражен филм „Уют“. Комедията е за две приятелски семейства, чиито отношения се разпадат с гръм и трясък, след като едното печели големия джакпот от тотото. Лентата е осъществена без нито един лев от държавната хазна. Сценарият е на Донев и Стоян Радев. В ролите са самият Камен, Стефка Янорова, Албена Колева, Валентин Танев, Захари Бахаров, Ники Сотиров, Ани Пападополу... Камен искаше да снима по повестта на Йордан Йовков \"Жътварят\", но тъй като не получи подкрепа от НФЦ, избра три свои едноактни пиеси, за да се стигне до \"Уют\". Темите в смешно-тъжната история са: съдбата, парите, съседите, бъдещето, как живеем, какво даваме, какво искаме, как се разминаваме... Ето какво каза Камен Донев в „Панорама“. „Заглавието \"Уют\" е с леко тъжен отенък, защото преследването на уюта в България има много измерения и заслужава да се напише голям труд кой как го разбира. В моя филм се занимавам с това, че на някои персонажи не им е уютно - и така продължава животът им, дори след като печелят голям джакпот. Парите идват от нищото, но не променят хората – те си остават същите. Напоследък много се говори за детокс, за това, че организмът трябва да се изчисти. Какво предлагат рекламите по телевизиите - първо да се наядеш, после да глътнеш някакво хапче, за да нямаш газове, след това идва ред на вагиналните проблеми и на тези, които са свързани с простата. А защо няма детокс за душата, защо се говори само за тялото? Не говорим за душата, срам ни е. Голямото изкуство е, когато разтърсващата драма се сблъска с комедията. Но това простакът няма да го разбере, нито ще го чуе, нито ще го види. Простакът, който погазва законите, този, който чупи пейките по градинките, руши и прави поразии, никога няма да гледа умни предавания по телевизията. Това е голямата трагедия на държавата – едни хората се разбират, но обществото страда от онези, другите. До простака е трудно да се стигне. Простакът слуша гнусна чалга и други извращения. Всичко, което е свързано с пошлотията, е виновно за това. Допуснахме поколенията да се изменят. И това тръгна от поп фолка, който съсипа ценностната система и останахме без морал. Самите ние трябва да сме максимално ревностни, строги, честни и безкомпромисни. Няма нужда да замитаме под килима. Нямаме време да се лъжем. Животът си минава. Моят филм и спектаклите ми дават утешение, карат зрителите да погледнат нещата от различен ъгъл. Но не могат да поправят проблемите. А истинският уют е вътре в нас. Българинът е много чувствителен, има нежна душа. Състрадателен е дълбоко в себе си. Но страшно се дразня, че подражаваме – да сме като европейците, да сме като американците, все да сме като някой си друг. Просто полудявам – от говоренето с „уау“, с повишаването на интонацията... Не мога да си обясня защо българинът, който има такава история, такова минало, такива имена, с които може да направи чудеса – някои българи го правят – вечно трябва да подражава. Вземи доброто от другите, вдъхнови се, но защо трябва да се копипейства... Но не е редно ей така, от популизъм човек да говори глупости. Затова гледам да съм честен, да казвам истината. Колкото мога по-силно – и в очите. Лошото е, че вече не мога да кажа колко хора се радват на Бай Ганьо. Срещам много интелигентни личности, но срещам и много първични хора. Българската мечта е „Да ме видят по телевизията“. Както казвам в едно мое представление, в България се наблюдава явлението „Насран, но на екран“. В това включвам всички простотии – риалити формати и останалото. Казвам го с тъга. Но все пак истинската мечта на българина е да бъде обичан. Защото виждам как се чувстват хората, когато усетят внимание, обич, желанието да ги разбереш“.", "date": "2019.03.09", "title": "Камен Донев: Чалгата разби морала"}
{"url": "https://standartnews.com/sport/vezenkov-s-golyam-mach-v-evroligata-386809.html", "text": "Баскетболният национал Александър Везенков бе титуляр и записа силни минути за победата на Олимпиакос над Будучност с 89:76 в Подгорица в 25-ия кръг на Евролигата. Везенков игра 14 минути и завърши с 12 точки, 5 борби и 2 асистенции. Гръцкият тим нямаше проблеми срещу Будучност и направи важна стъпка за мястото си в плейофите. Битката за последните три места в Топ 8 е ожесточена, като пет отбора са с равни показатели.До края на редовния сезон има пет кръга, а в следващия Олимпиакос има тежко гостуване на Олимпия Милано.", "date": "2019.03.09", "title": "Везенков с голям мач в Евролигата (ВИДЕО)"}
{"url": "https://standartnews.com/sport/yuventus-zagrya-za-atletiko-s-razgrom-video-386808.html", "text": "Ювентус не срещна никакви трудности при домакинството си на Удинезе в мач от 27-ия кръг на Серия А. „Старата госпожа” се наложи с 4:1 и за пореден път показа, че няма никаква конкуренция в шампионата. Предвид солидната преднина от 16 точки в първенството и предстоящия ключов реванш от Шампионската лига срещу Атлетико Мадрид, Масимилиано Алегри даде почивка на голяма част от титулярите си, а това отвори вратите за 19-годишния Мойс Кийн, който записа първия си мач като титуляр за тима от Торино през този сезон. Кийн се отблагодари по най-добрия начин за гласуваното му доверие и реализира първите два гола в срещата. На практика нападателят вкара при първата си среща с топката в мача. След атака отляво Алекс Сандро пусна остър пас в наказателното поле, където Кийн се измъкна от засадата и от близко подложи крак за 1:0. В 26-ата минута домакините трябваше да извършат принудителна смяна, след като дълго лекувалия травма Андреа Барзали трябваше отново да напусне терена контузен. Вторият гол в мача, който бе и втори за Кийн, бе още по-впечатляващ. Нападателят сам открадна топката в центъра на терена и напредна мощно по лявото крило. Вместо да комбинира със свой съотборник, Кийн финтира бранител и с труден удар в близкия ъгъл увеличи преднината на своя тим. През второто полувреме голмасйторът на Юве спечели и дузпа за домакините, която бе превърната в гол от Емре Джан в 67-ата минута. Само четири по-късно Блез Матюиди се разписа с глава след центриран отдясно, за да направи резултата 4:0. Гостите все пак стигнаха до почетно попадение, дело на Кевин Лазаня. Той овладя по перфектен начин дълго подаване, напредна много добре по лявото крило и с удар по диагонала не остави шансове на стража на домакините. Участие в мача за Ювентус не взе голямата звезда на тима Кристиано Роналдо. Той и други титуляри като Марио Манджукич, Паоло Дибала, Миралем Пянич и др. бяха запазени за осминафинала реванш от Шампионската лига срещу Атлетико. Юве падна 0:2 в Испания и ще търси обрат следващата седмица.", "date": "2019.03.09", "title": "Ювентус загря за Атлетико с разгром (ВИДЕО)"}
{"url": "https://standartnews.com/sport/atletik-bilbao-i-espanol-razdelikha-tochkite-video-386814.html", "text": "Отборите на Атлетик Билбао и Еспаньол не успяха да излъчат победител в спора помежду си от 27-ия кръг на Примера дивисион. Двубоят на стадион „Сан Мамес” приключи при резултат 1:1, като домакините успяха да стигнат до точката девет минути преди края. Освен с равенството, мачът ще бъде запомнен и с двете попадения, които бяха изключително красиви. Гостите от Барселона откриха резултата още в деветата, минута, когато Факундо Ферейра материализира прекрасна триходова атака на Еспаньол. След бързо нападение отляво топката бе центрирана в наказателното поле, където Ву Лей с глава върна към Ферейра, скойто с удар от въздуха бе безпогрешен. След попадението за гостите, домакините от Атлетик бяха далеч по-добрия тим на терена, но изравнителния гол в срещата падна в самия му край. Попадението на тима от Билбао със сигурност ще бъде включено в класациите за най-красиви попадения след края на сезона в Испания. Ибай Гомес получи топката на десния фланг и с фамозен пас с външен фалц успя да сложи топката на главата на Раул Гарсия, който едва я докосна, но въпреки това успя да я насочи в далечния ъгъл на вратата за 1:1. Именно това се оказа и крайния резултат в срещата. Така Билбао и Еспаньол се изкачиха с по една позиция във временното класиране пред изиграването на останалите мачове от кръга. Атлетик е десети с актив от 34 точки, толкова има и Еспаньол, който е 11-ти.", "date": "2019.03.09", "title": "Атлетик Билбао и Еспаньол разделиха точките (ВИДЕО)"}
{"url": "https://standartnews.com/sport/botev-vratsa-s-klasika-video-386815.html", "text": "Ботев Враца записа втори успех през пролетния дял в Първа лига. Момчетата на Сашо Ангелов надделяха с 3:0 над аутсайдера Верея в двубой от 25-ия кръг на родния шампионат. След този успех врачани вече са 9-ти с 30 точки, докато старозагорци остават 14-ти (последни) с 6 пункта. Домакините решиха нещата още допреди изтичането на един час от началото на двубоя. Мартин Кавдански даде аванс на Ботев Враца (19') през първата част, а в началото на втората - Даниел Генов (53') и Петър Атанасов (57'), в рамките на 4 минути, осигуриха пълния комплект от три точки за врачани.", "date": "2019.03.09", "title": "Ботев Враца с класика (ВИДЕО)"}
{"url": "https://standartnews.com/sport/kralev-investirali-sme-nad-63-mln-lv-v-sorzheniya-za-leka-atletik-386807.html", "text": "Oт 2015 г. до момента Министерство на младежта и спорта е инвестирало над  . в обновяване на спортни съоръжения, предназначени за лека атлетика. Това заяви министърът на младежта и спорта Красен Кралев в отговор на парламентарно питане на народния представител от ГЕРБ Младен Шишков. „Изграждането и реновирането на спортна инфраструктура както за спорт за високи постижения, така и за спорт за всички, е основен приоритет за българското правителство и за Министерството на младежта и спорта. В момента имаме няколко много перспективни състезатели и това е една от причините да обръщаме специално внимание на инфраструктурата, предназначена за лека атлетика“, обясни Кралев и даде за пример някои от българските атлети, като олимпийската медалистка на скок на височина Мирела Демирева, младежката олимпийска шампионка на троен скок от 2018 г. Александра Начева и други. Сред ремонтираните обекти са покритата лекоатлетическа писта в Сливен, лекоатлетическата писта на стадиона в Сандански и залата за лека атлетика на спортен комплекс „Осогово“ в Кюстендил, залите по лека атлетика на „Ботев Пловдив“ и „Локомотив Пловдив“. Изградена е и лекоатлетическа писта на стадион „Хасково”. „В средата на януари тази година дадох старт и на ремонтните дейности на лекоатлетическата зала в Добрич. Това е единствената кръгова писта в Източна България за лекоатлетически спортове на закрито и място с особено значение за българската лека атлетика. Стойността на ремонта е близо 370 000 лв. С модернизирането на зала „Добротица“ ще може да се кандидатства за домакинство на Балканиадата по лека атлетика“, коментира Красен Кралев. Сериозни инвестиции в спортна инфраструктура, предназначена за лека атлетика от 2015 г. насам, са извършили и търговските дружества, на които Министерството на младежта и спорта е принципал. Под управлението на „Академика 2011“ ЕАД се намират няколко големи лекоатлетически спортни обекта. Най-знаковият от тях е строящата се „Арена Бургас“, която след завършването й ще бъде изключително функционално съоръжение от огромно значение за българския спорт. До този момент държавата е инвестирала в съоръжението  През 2017 г. беше официално открита обновената „Асикс Арена“, бившата зала „Фестивална“, в чийто ремонт са инвестирани над  . От откриването си през ноември 2017 г. до момента залата е била домакин на десетки състезания.", "date": "2019.03.09", "title": "Кралев: Инвестирали сме над 63 млн в съоръжения за лека атлетика"}
{"url": "https://standartnews.com/sport/serina-uilyams-startira-s-pobeda-v-indin-uels-386822.html", "text": "Серина Уилямс се класира за III кръг на турнир по тенис в Индиан Уелс. Американката победи Виктория Азаренка със 7:5, 6:3 в откриващия си мач от надпреварата. Носителката на 23 титли от Големия шлем е 10-та поставена в схемата и почива в първия кръг, но още в първия си мач имаше сериозно препятствие – двукратната победителка от Аустрелиън Оупън Виктория Азаренка. В оспорваната първа част двете тенисистки си размениха по три пробива, преди Серина да нанесе решителния удар в заключителните моменти на сета и да го затвори със 7:5. Във втория сет американката проби два пъти и в крайна сметка затвори мача след два часа и 7 минути игра. По този начин Уилямс се класира за третия кръг на надпреварата, където ще срещне 20-та поставена в схемата Гарбине Мугуруса, която разби участващата с уайлд кард американка Лорън Дейвис с 6:1, 6:3. За третия кръг се класираха още Джоана Конта, Кики Бертенс, Симона Халеп, Ашли Барти и Елена Остапенко.", "date": "2019.03.09", "title": "Серина Уилямс стартира с победа в Индиън Уелс"}
{"url": "https://standartnews.com/sport/verder-udari-shalke-v-golovo-shou-video-386810.html", "text": "Отборите на Вердер Бремен и Шалке 04 сътвориха звездно голово шоу, а домакините победиха „04” с 4:2 в първи мач за 25-ия кръг в Германия. Брийс Емболо откри резултата на „Везерщадион” в 26-ата минута, а Милот Рашица изравни пет по-късно. Макс Крузе оформи пълния обрат в 51-ата минута от дузпа, след като реферът отсъди наказателния удар след намесата на ВАР,  а Рашица с втория си гол в 73-ата покачи аванса на „бременските музиканти”. В 79-ата минута пък стражът на гостите Александър Нюбел трябваше да се намесва много важно. Макс Крузе нанесе силен изстрел към левия страничен стълб на Нюбел. но с брилянтен рефлекс вратарят отклони топката в корнер. Все пак Емболо в 85-ата вкара и той своя втори гол, за да задържи напрежението върху домакините преди края на мача. Шалке тръгна да търси късно изравняване в мача, но вместо това регистрира още един гол в своята врата. Мартин Харник бе точен в четвъртата минута на добавеното време на срещата и оформи крайното 4:2. Успехът изстреля тима на Флориан Кофелдт на осмо място във временното подреждане с 36 точки. „Кралскосините” пък остават на незавидното 14-о място с 23 точки и са в опасност да играят бараж за оцеляване през тази кампания.", "date": "2019.03.09", "title": "Вердер удари Шалке в голово шоу (ВИДЕО)"}
{"url": "https://www.standartnews.com/sport/real-broi-350-miliona-evro-za-neymar-386806.html", "text": "Реал Мадрид подготвя невероятната оферта от 350 милиона евро за звездата на Пари Сен Жермен Неймар. Лично босът на мадридчани Флорентино Перес е говорил с Неймар, заявявайки му, че иска бразилецът да заиграе в неговия клуб. Покрай грандиозната оферта се очаква Ней да получава по 45 милиона евро на сезон. Перес е избрал именно Неймар да извади Реал от депресията и спортния хаос, който цари в „кралския клуб”. В рамките на седем дена сезонът за „белия балет” рухна, след като отпадна за Купата на Краля след загуба от Барселона. От големия враг дойде второто поражение през седмицата, този път за Ла Лига, което на практика Реал извади тима от битката за титлата, а няколко дни по-късно Аякс зашлеви „кралете” и ги изхвърли от Шампионска лига. Испанският вестник Sport потвърждава, че Реал подготвя грандиозна оферта от 350 милиона евро за бразилеца. Той има още три години по своя договор с ПСЖ. Флорентино Перес е решил да върне стария облик на Реал, като преустанови налагането на млади надежди на „Сантиаго Бернабеу”. Предложението на Реал към Неймар ще е за пет години, като само от заплати в Мадрид той ще получи 225 милона евро. Заплатата ще е най-голямата за всички времена, като Ней Джуниър ще изпревари и Лионел Меси. Съветът към Перес е дошъл лично от генералния мениджър на клуба Хосе Ангел Санчес. Той е споделил на боса, че офертата няма как да бъде отказана от парижани, които са под мониторинг от УЕФА заради нарушаване на финансовия феърплей. Първоначално желанието на Реал е било да привлече Килиан Мбапе, но младият нападател няма да донесе нужната публичност, както ще стори  Неймар.", "date": "2019.03.09", "title": "Реал брои 350 милиона евро за Неймар"}
{"url": "https://www.standartnews.com/sport/sportt-po-tv-za-9-mart-386805.html", "text": "12,30 Футбол, България, Втора лига: Царско село - Локо Сф (пряко) 15,00 Футбол, България, Първа лига: Локо Пд - Дунав; 17,30 Етър - ЦСКА (пряко) 14,30 Футбол, Англия, Висша лига: Кристъл Палас - Брайтън; 17,00 Саутхямптън - Тотнъм; 19,30 Манчестър Сити - Уотфорд (пряко) 17,00 Футбол, Англия, Чемпиъншип: Уест Бромич Албиън - Ипсуич Таун (пряко) 19,00 Баскетбол, Испания: Ховентут - Реал Мадрид (пряко) 21,00 Футбол, Франция, Лига 1: Монако - Бордо (пряко) 21,00; 23,00; 01,00; 03,00 и 06,00 Тенис: ATP 1000 Индиън Уелс (пряко) 20,00 Футбол, САЩ, МЛС: Чикаго Файър - Орландо Сити (пряко) 22,00 Хокей на лед, НХЛ: Колорадо Авеланш - Бъфало Сейбърс (пряко) 19,00 Футбол, Италия, Серия А: Парма - Дженоа; 21,30 Киево - Милан (пряко) 14,00 Футбол, Испания, Ла Лига: Алавес - Ейбар; 17,15 Атлетико М - Леганес; 19,30 Барселона - Райо Валекано; 21,45 Хетафе - Уеска (пряко) 00,00 Футбол, САЩ, МЛС: Далас - Лос Анджелис Галакси (пряко) 21,15 \"Спорт в обектива\" 18,00 Баскетбол, България, НБЛ: Балкан - Академик Бултекс (пряко) 19,00 Волейбол, Италия, Серия \"А\": Перуджа - Падова (пряко) 10,15 и 14,30 Ски, СК: Крайнска Гора, гигантски слалом, мъже, първи и втори манш (пряко) 11,30 и 13,30 Ски, СК: Шплиндеров Млин, слалом, жени, първи и втори манш (пряко) 15,30 Ски скокове: Световна купа в Осло, състезание (пряко) 17,30 Биатлон: Световно първенство в Йостерсунд, спринт, мъже (пряко) 20,55 Снукър: Шампионат на играчите в Престън, полуфинали (пряко) 09,45 Северна комбинация: Световна купа в Осло, ски скокове (пряко) 11,00 Ски бягане: Световна купа в Осло, 50 км, мъже (пряко) 13,30 Колоездене: Страде Бианки, жени (пряко) 14,30 Северна комбинация: Световна купа в Осло, ски бягане (пряко) 15,00 Колоездене: Страде Бианки (пряко) 16,30 Футбол, Германия, Първа Бундеслига: Байерн - Волфсбург; 19,30 Майнц - Борусия М (пряко) 22,45 Сноуборд: Световна купа в Мамът Маунтин, халфпайп (пряко)", "date": "2019.03.09", "title": "Спортът по тв за 9 март"}
{"url": "https://www.standartnews.com/sport/verder-udari-shalke-v-golovo-shou-video-386810.html", "text": "Отборите на Вердер Бремен и Шалке 04 сътвориха звездно голово шоу, а домакините победиха „04” с 4:2 в първи мач за 25-ия кръг в Германия. Брийс Емболо откри резултата на „Везерщадион” в 26-ата минута, а Милот Рашица изравни пет по-късно. Макс Крузе оформи пълния обрат в 51-ата минута от дузпа, след като реферът отсъди наказателния удар след намесата на ВАР,  а Рашица с втория си гол в 73-ата покачи аванса на „бременските музиканти”. В 79-ата минута пък стражът на гостите Александър Нюбел трябваше да се намесва много важно. Макс Крузе нанесе силен изстрел към левия страничен стълб на Нюбел. но с брилянтен рефлекс вратарят отклони топката в корнер. Все пак Емболо в 85-ата вкара и той своя втори гол, за да задържи напрежението върху домакините преди края на мача. Шалке тръгна да търси късно изравняване в мача, но вместо това регистрира още един гол в своята врата. Мартин Харник бе точен в четвъртата минута на добавеното време на срещата и оформи крайното 4:2. Успехът изстреля тима на Флориан Кофелдт на осмо място във временното подреждане с 36 точки. „Кралскосините” пък остават на незавидното 14-о място с 23 точки и са в опасност да играят бараж за оцеляване през тази кампания.", "date": "2019.03.09", "title": "Вердер удари Шалке в голово шоу (ВИДЕО)"}
{"url": "https://standartnews.com/sport/rado-yankov-e-20-i-za-svetovnata-kupa-v-shveytsariya-386838.html", "text": "Водещият ни състезател в паралелните дисциплини по сноуборд Радослав Янков зае 20-о място в паралелния гигантски слалом за Световната купа в Скоул (Швейцария). Победата е за руснака Андрей Соболев. Идната седмица са финалите на сезона в СК във Винтерберг (Гер). Преди тях Янков е 23-и в генералното класиране в паралелните дисциплини с 1446,10 т. Лидер е Соболев с 4445 т. В паралелния гигантски слалом Янков е 29-и, а в паралелния слалом е осми.", "date": "2019.03.09", "title": "Радо Янков е 20-и за Световната купа в Швейцария"}
{"url": "https://standartnews.com/sport/shifrin-s-nov-rekord-v-svetovnata-kupa-386837.html", "text": "Американката Микаела Шифрин постави днес нов рекорд в ските. 23-годишната алпийка спечели слалома в Шплиндеров млин (Чех), като това бе 15-ата й победа за сезона. Така тя стана №1 по победи в един сезон в историята. Успехът бе и 58-и за СК в кариерата на Шифрин. Тя взе предсрочно малкия глобус в дисциплината, което е нейн шести в последните 7 сезона. Шифрин вече си осигури преди финалите и за трета поредна година голямата световна купа. Втора на 0,89 сек зад Шифрин остана швейцарката Уенди Холденер, а трета е Петра Влъхова (Слвк). Идната седмица са финалите на Световната купа в Солдеу (Андора).", "date": "2019.03.09", "title": "Шифрин с нов рекорд в Световната купа"}
{"url": "https://standartnews.com/sport/kristofersen-s-nova-pobeda-za-svetovnata-kupa-386840.html", "text": "Хенрик Кристоферсен спечели гигантския слалом в Кранска гора (Слвн). Той остави втория Расмус Виндигстад (Нор) на 0,24 сек, а трети на 0,56 сек е Марко Одермат (Швейц). Носителят на малката купа в дисциплината Марсел Хиршер (Ав) остана шести на 0,92 сек. За Кристоферсен това е втора поредна победа в гигантския слалом за СК, след тази на 24-и февруари в Банско. Той спечели и световната титла в Оре. Норвежецът стана третия след Алекси Пентюро (Фр) и Хиршер с две поредни победи за СК в дисциплината от 2015-а година насам. Той е и втория норвежец след Аксел Лунд Свиндал с 2 поредни победи за СК на гигантски слалом. Алберт Попов завърши днес 55-и в първия манш. Утре Попов и Камен Златков ще стартират в Кранска гора в слалома за СК.", "date": "2019.03.09", "title": "Кристоферсен с нова победа за Световната купа"}
{"url": "https://standartnews.com/kultura/snimat-bond-25-v-italiya-386827.html", "text": "Снимките на 25-я филм за Джеймс Бонд ще започнат през юли в Италия. Според „Variety“ екип от 500 души ще се установи в Матера, за да заснеме първата сцена от последната лента, начело с Даниел Крейг. Това е поредният хит, който ще бъде осъществен сред естествените каменни декори на древния град. Напомняме, че „Страстите Христови“ с Христо Живков и Христо Шопов бе снимам в крайградските пещери през 2004-а година. Италия не веднъж е била снимачната площадка на шпионксия франчайз. Сцени от „Спектър на утехата“ бяха снимани в Гарда, а някои от кадрите от „Спектър“ – в Рим. Премиерата на „Бонд 25“ бе отложена за 2020-а и ще тръгне по кината на 14 февруари.", "date": "2019.03.09", "title": "Снимат „Бонд 25“ в Италия"}
{"url": "https://standartnews.com/kultura/v-posledniya-moment-izvadikh-flagcheto-386826.html", "text": "Димитър Маринов, който преди часове пристигна в родната столица, за да представи оскаровия „Зелената книга“ и премиерния „Снимка с Юки“ на „София филм фест“, сподели пред bTV за емоциите на култовата церемония.      „В „Долби театър“ на първи балкон седяхме 6 души от екипа. Бяха ни предупредили – ако „Зелената книга“ спечели, трябва да слезем долу и да се наредим до статистите край сцената. Но моментът трябва да бъде точно улучен – иначе затварят вратите. Ако стане – стане. Аз по принцип не бях предвиден за червения килим. Той е само за тези, които са номинирани от Академията – те имат адютант, който ги води до тяхното място. И тъкмо се бях наредил на опашката, за да вляза с всички останали, когато дойде една жена и ми стисна ръката – беше гледала „Зелената книга“. „Вие сте в грешната редица“, настоя тя и извика „Никол, Никол“, за да ме въведе по червения килим“, разказва Маринов. На голямото шоу той е много елегантен. „Бях с брошката на моята осиновителка – подари ми я на абитуриенската вечер, беше от нейната майка. Тогава тя искаше да съм в черен костюм, но пък родната ми майка смяташе, че е прекалено траурен. Така в последния момент се оказах в екрю – тогава беше много модерен цвят. Не сложих брошката, но си я носех навсякъде. И когато започнах да се чудя какво да облека за Оскарите, жена ми напомни: „Мисли нещо, което да се върже с брошката“. И се сетих, че като дете бях видял как Стив Макуин се появява на някаква сцена с черен кадифен костюм. В Ел Ей, където преподавам в едно актьорско студио, започнах да обикалям магазините за винтидж дрехи. Докато продавачка ми предложи: „Имаме само един костюм, за какъвто питате: от 60-те години, „Хуго Бос“ дано ви стане, обличан е два пъти“. Ризата ми я подари лелята на съпругата ми, а аз сложих брошката“. Маринов не крие, че да извади националното флагче пред камерите на червения килим в „Долби театър“, е било спонтанно решение от последния момент. „Имам значка с трикольора – мислех да си я закача на ревера. Казах на жена ми: „Спечелим-неспечелим, нека хората да разберат по значката ми, че между актьорите в „Зелената книга“ има българин“. „Дано да не бъде прекалено претенциозно, та да го разберат грешно“, репликира ме тя. Замислих се и отвърнах: „Имаш право – може да излезе претенциозно“. Оставих значката вкъщи и поех към Лос Анджелис. Преди да вляза в клас обаче се обадих на Вера, която работи в консулството ни в Ел Ей. „Верче, трябва ми малко българско знаме – имам идея“. А тя: „Не ми казвай за какво ти трябва, само ми прати адреса,  ще се видим след половин час“. Така Вера ми донесе флагчето от бюрото на консула. И ми го подаде с думите: „Тайно се надявам, че ще ме изненадаш“. В деня на Оскарите го сложих във вътрешния си джоб – но не бях готов да го извадя. В един момент обаче си казах: „Защо да не съм и аз горд?“. И когато видях четирите мексикански байраци да се веят вътре в залата, нещо в мен се преобърна. Бях горд, че България стъпва на тази сцена. Всъщност бях най-отзад – такива бяха указанията, отпред логично застават номинираните, не мога да се наредя барабар Петко с мъжете. Но се озовах зад Джулия Робъртс – изумително красива, такава, каквато я помнех на 16 години. И даже подхвърлих на Виго Мортенсен: „Погледни, как е възможно да е толкова запазена?“ Той беше лаконичен: „Много пари“. В този момент Брайън Къри, най-ентусиазираният, най-спонтанният човек, благодарение на когото стана целия филм, извика: „Някой да държи Оскара“. Той просто трябваше да застане на микрофона, за да говори. И Джулия Робъртс се обърна към мен: „Вземи, ти заслужаваш“. Гледах я без да реагирам: „Но той не е мой“. Джулия настоя: „Знам. Вие го заслужавате. Вашата реплика ми е любимата“. А Виго пък посочи флагчето: „Добро попадение. Вярвам, че твоята страна ще бъде горда“. И разтвори сакото си, за да видя, че  е залепил върху елека си емблемата на любимия си датски футболен отбор. И обясни, че ако беше взел „Оскар“, щеше да го покаже“, връща лентата към сюблимния момент Маринов. Той пожелава на всички българи да развяват флагчето винаги, когато имат причина за това – и да се гордеят. Сега актьорът е  оставил у дома си  трикольорчето, предизвикало толкова дебати в родината - големият му син поискал да го задържи. „Не сме еднакви, не сме единствени. Всеки има право на мнение. А аз живея в държава, в която можеш да говориш, каквото си искаш“, аргументира още веднъж Маринов жеста си.  И призна, че в момента името България е нарицателно в Америка. Когато някой не можел да разбере какво му обяснява другия, питал: “Ти какво, на български ли ми говориш?!“ Сега Димитър Маринов се кани да се отдаде на разходки из любимата си родна София. Ще кръстосва улиците и ще си спомня за детството. „Толкова ми липсва всичко това. Когато за 3 март се събрахме в Лос Анджелис за националния празник, нито ми се ядяха луканки, нито ми се пиеше ракия“, искрен е той. И обяснява влизането си в затвора през 80-те, когато се опитва нелегално да напусне България,  по неочакван начин:  „Живеех в държава с ред и закони, с които се бях съгласил – аз ги наруших. Хората даже ги разстрелваха за това.  Платих за грешките си. Но България няма общо с това. Говорим за различни неща. През социализма всички мразеха руския език, защото беше на СССР. А аз обожавах руския език – руския език на Лермонтов и Чайковски“, категоричен е Маринов. Докато е в затвора след проваленото бягство, старшина чупи пръстите му с чук, докато му „показва“ как се сглобяват секции. Така Маринов се прощава с мечтата си да продължи кариерата си на професионален цигулар. Но никога не се разделя с цигулката си – тъкмо на нея свири, след като остава в Ноксвил: край градския фонтан с разтворен калъф, където го заварват от местния телевизионен канал. Оттам започва и американската му одисея. Преди да тръгне за турнето на „Магическите гласове“ в Щатите и Канада – вокалната актьорска група на покойния професор Румен Цонев – Димитър Маринов разпродава оскъдното си имущество. Любимата му китара пък попада в Стефан Вълдобрев – скъп приятел и колега от класа във ВИТИЗ на професор Крикор Азарян. Тъкмо с китарата на Митко са „родени“ повечето хитове на Вълдобрев и „Обичайните заподозрени“.", "date": "2019.03.09", "title": "В последния момент извадих флагчето"}
{"url": "https://standartnews.com/svyat/trmp-iska-syuznitsite-da-plashchat-za-us-bazite-386835.html", "text": "Президентът на САЩ Доналд Тръмп иска съюзниците да плащат повече за американските военни бази на тяхна територия. Това съобщи Франс прес, като се позова на двама представители на Пентагона, пожелали да запазят анонимност. Единият от тях каза, че Белият дом е натоварил министерството на отбраната със задачата да изчисли сумата, която може да бъде получена от съюзниците. Според агенция  Тръмп иска Германия, Япония и други страни, където САЩ имат военни бази, да платят по-голям дял от разходите, някъде около 50 процента, \"за привилегията да ги приютяват\". През януари Тръмп каза, че някои от съюзниците са \"толкова богати че лесно биха могли да плащат цената за своята защита\". Това обаче означава, че цената за някои държави ще се увеличи поне пет пъти. На българска територия има 3 бази, които САЩ и България ползват съвместно - полигона в Ново село и военновъздушните бази ”Граф Игнатиево” и ”Безмер”. Попитан за коментар по темата, Гарет Маркис, говорител на Съвета за национална сигурност към Белия дом, припомни, че американският президент \"призова съюзниците от НАТО да изпълнят целта от 2 процента от БВП за своя бюджет за отбрана, което позволи 100 милиарда долара нови разходи\" в тази област.", "date": "2019.03.09", "title": "Тръмп иска съюзниците да плащат за US-базите"}
{"url": "https://standartnews.com/svyat/sluzhitel-na-amerikanskoto-posolstvo-s-mina-v-kufara-386849.html", "text": "Служител на американското посолство с мина в куфара На московското летище Шереметиево служител на американското посолство е направил опит да изнесе мина с багажа си, съобщи руското външно министерство. \"Съединените щати, изглежда, проверяват надеждността на мерките за сигурност на Русия не само отвън, като редовно организират провокативни нападения на военни кораби и самолети близо до нашите граници, но и отвътре. При това с участието на сътрудник на тяхното посолство\", заяви РИА Новости. Според Министерството на външните работи тази сутрин по време на проверката в американеца е намерен обект, подобен на мина. \"Експертите потвърдиха, че това наистина е мина с предпазител, но без експлозив, въпреки че е имало следи от такъв в корпуса й\", казаха от отдела. Според дипломати служителят на посолството им напускал Русия след командировка и твърдял, че е придобил мината “за личната си колекция”. Тъй като закъснял за полета си, билетът му бил преиздаден, а в 14:35 отлетял за Ню Йорк без никакви пречки, но и без мината. Външното министерство също така отбелязва, че това лице е пряко свързано с въоръжените сили на САЩ. Инцидентът се разглежда като опит за провокация срещу руски транспортен обект. \"Като се имат предвид строгите мерки, които в самите Съединени щати след терористичните атаки от 2001 г. се предприемат за сигурността на въздушния транспорт, той просто не можеше да не е наясно, че мината в багажа е много сериозно нещо. Това означава, че съзнателно е направил тази стъпка\", заключава министерството на външните работи. ,", "date": "2019.03.09", "title": "Служител на американското посолство с мина в куфара"}
