{"url": "https://standartnews.com/lifestyle-lyubopitno/andre-riyo-s-vtori-kontsert-v-sofiya-385004.html", "text": "Поради огромния  интерес и след напълно разпродадена зала, Андре Рийо обявява втори концерт в София - на   . Това става в деня, в който Краля на валса и неговият оркестър \"Йохан Щраус\" ще свирят на стадиона в Амстердам преди голямата футболна среща от Шампионската лига между отборите на Аякс и Реал Мадрид. Андре Рийо започна началото на годината силно, като обяви 100-ия си концерт на големия площад  Ваерхоф  в Маастрихт. От 2005 година насам всяко лято холандецът изнася традиционните си концерти пред многохилядна публика в родния си град. Само през 2018 е събрал 150 000 свои фена от 80 страни на спектаклите си на открито. А за миналата година над 700 000 зрители са посетили неговите представления в турнето му от Европа до Австралия. Грандиозните спектакли за този сезон  в София са с  нова и изненадваща програма. Повече валсове и много емоции обещават от мениджърския екип. Концертите на харизматичния Рийо доставят цветна емоция и удоволствие за сетивата. Те са пищно и жизнерадостно съчетание от добре познати класически и произведения и популярни мелодии, изпълнения на известни солисти от различни националности, изненади, фин хумор и неповторимото присъствие на маестрото. Рийо владее настроението и на публиката, и на 60-те музиканти от оркестъра „Йохан Щраус” с аристократичното си излъчване и мощен позитивизъм. С над 500 платинени награди, милиарди гледания в YouTube и повече от 3 700 000 последователи  във Facebooк Андре Рийо е един най-аплодираните, атрактивни и продавани артисти в света.", "date": "2019.02.13", "title": "Андре Рийо с втори концерт в София"}
{"url": "https://standartnews.com/mneniya/grekht-na-obshchestvoto-ni-e-prinizyavaneto-na-uchitelite-384953.html", "text": "  АКЦЕНТИ - Това не е нов въпрос, актуализира се напоследък във връзка с желанието на обществото езикът и думите ни да бъдат максимално неутрални. В българския език съществителните имат род, естествени са форми като продавач-продавачка, учител-учителка, готвач-готвачка и т.н. Има обаче една група названия на професии, т.нар. престижни професии, при които е приета употребата на формите за мъжки род – премиер, президент, министър, съдия, директор, декан, ректор и др. Именно за тази група професии   Най-често е колебанието коя дума да употребим – колега или колежка, когато говорим за жена. Правописният речник посочва и двете форми като верни. В езиковедските среди паралелно съществуват двете мнения – коя форма е по-добре да доминира, т.е. и самите хора, занимаващи се с езика, нямат единно мнение. А в ежедневието ни е въпрос на личен избор на говорещия, като моето наблюдение е, че вече мъжката форма доминира в почти всички сфери. - Политическата коректност не се изразява само в езика. В основата й е залегнала безспорно прекрасната идея за ненакърняване на ничие достойнство, за отказ от всякаква дискриминация, за приемане и уважаване на естеството на всеки отделен човек. Тази идея се отразява в речта ни чрез политически коректната лексика, идеята за която ни се струваше странна, екзотична и понякога абсурдна само преди няколко години. Обществото ни обаче бързо се вписа в тенденцията на ценностите, които споделя цивилизиваният свят. Да си дадем сметка как вече наистина (поне в публичния език) се избягват и санкционират изказвания, които по някакъв начин маркират расова, малцинствена или сексуална принадлежност. В езика ни трайно се установиха политически коректните наименования на хора с разнообразен стил на живот, лични убеждения, религиозно самоосъзнаване и подобни. В това отношение езикът е следствие на процесите в обществото. Затова и първоначално политически коректните думи ни звучаха странно, но неусетно свикнахме с тях и ги усвоихме. Към настоящия момент малко крайни ни се струват отказът напр. на част от немската администрация да използват думи, в които се включва информация за биологичния пол на лицето (имам предвид отпадането на обръщенията господин и госпожа). Това ми се струва неприложимо, поне на този етап, в българския език. Но, пак подчертавам, „обличането“ на мислите ни в политически коректен изказ е процес, който е много силен и динамичен. Не изключвам вероятността тази тенденция да застигне и нашия език в близко бъдеще. - Колегите, които работят в Института за български език на БАН, са оторизирани да съставят правописните речници на българския език, като наблюдават динамиката на езиковите процеси и взимат решение кое е книжовно, правилно и кое – не. В предговора на всеки правописен речник има информация за основните правописни и правоговорни норми. Последният актуален такъв речник е този от 2012 година, при колебание всички ние правим справка там и приемаме написаното в него. - Голяма част от отклоненията от нормата в историческото развитие на езика се налагат като правила в последствие. За всяко отделно явление обаче мнение изказват кодификаторите, т.е. хората, оторизирани да определят кое е книжовно и допустимо и кое – не. В конкретния случай това са езиковедите, които работят в Института за български език в БАН. - Българският език е богат, многослоен, нюансиран, изразителен и няма извънезикови процеси, които могат да променят този факт. Това, дали ние използваме неговия потенциал, зависи само и единствено от нас – т.е. всеки човек прави избор дали ще черпи от ресурсите на езика ни или ще ги пренебрегне. Сигурно тук ме питате за навлизането на думи от английския език, което е глобално и вече не ново явление. Навлизането на думи от други езици е нормален процес и се е случвало в цялото историческо развитие на българския език. Но ми се иска да обърна внимание на нещо друго, на една тенденция, която е крайно негативна. Познаването на родния език и грамотността вече не са ценност. Никой работодател не държи служителите му да са грамотни, а всеки иска сертификати за овладяване на чужд език – без значение от сферата на професионалната реализация. Стига се дотам хора, заемащи високи позиции в държавната администрация, в международни компании и на други престижни места, да изпитват трудности при писане на текст на български език – било то мотивационно писмо, оферти, всякакъв тип документация. Мисля, че   – пак казвам – тук не става въпрос за писане на есета, съчинения или разсъждения за литературни произведения. Дали ще се доверим на лекар, от когото зависи животът ни, ако той не може да напише грамотно една епикриза? Ще живеем ли в сграда, ако архитектът, който я е проектирал, не може без грешка да ни обясни проекта й? Бихме ли искали учителката на нашето дете да пише на дъската с грешки и децата да научат думите неправилно? Погрешно смятаме, че писмеността и словото са само за кабинетните учени и т.нар. литератори. - Изследвам политическия публичен език вече повече от 15 години. За съжаление наблюдаваме само засилване на негативните тенденции в него. Права сте, . . От една страна тя е „куха“, защото е пълна с клишета, с празни фрази, които я правят трудна за проследяване и осмисляне. Тези витиевати фрази отдавна отблъснаха всеки от нас, вече смело може да се каже, че българинът не слуша помпозните думи на политиците, в които липсва конкретното, ясното, целенасоченото. От друга страна често ние, слушащите, се чувстваме неудобно, когато ставаме свидетели на словесните престрелки между българските политици. Техните конфликти често са като сландал на махленско ниво, в ниския стилов регистър, като в тях не откриваме противопоставяне на позиции, убеждения или идеи, а обиди и откровена и нецензурирана агресия. - В нашето общество критики има към всички, всичко и от всекиго. Така че на абстрактни критики не бих могла да говоря конкретно. А иначе, вярно е, че има оттегляне от филологията в глобален план. Филологията е вид следване, в което се полагат много усилия, чете се голямо количество книги (специализирани и художествени произведения), а бъдещата професионална реализация изглежда ефимерна. Много малко от студентите филолози си мечтаят за учителската професия, защото тя е социално непрестижна и непривлекателна. В това аз виждам големия грях на нашето общество – в принизяването и пренебрегването на учителската професия. От друга страна трябва да отчетем и редица фактори, пред които няма смисъл да крием глава в пясъка – числеността на абитуриентите е значително по-малка от преди десетилетия, когато за едно място в университет реално се състезаваха по няколко души, явявайки се на много тежки изпити. Освен това много от зрелостниците избират да следват в чужбина. На този фон в България има прекалено много университети, които предлагат повече места за първокурсници, отколкото е броят на абитуриентите през дадената година. Затова вече се наблюдава много по-слаба конкуренция за местата за филологическите специалности, от което пряко произтича и качеството на първокурсниците.  ", "date": "2019.02.13", "title": "Грехът на обществото ни е принизяването на учителите"}
{"url": "https://standartnews.com/sport/resheno-dzhoshua-shche-se-bie-v-sashch-385010.html", "text": "Следващият боксов мач на голямата звезда в тежката категория Антъни Джошуа ще се проведе в САЩ. За първи път в своята кариера британецът ще се бие отвъд океана, а негов съперник ще бъде Джарел Милър. „Голямото бебе” Милър, който миналата година отказа мач срещу Кубрат Пулев, ще има шанс да атакува всички титли – на WBA, WBO, IBF и IBO – които са притежание на британеца. Двубоят ще се състои в „Медисън Скуеър Гардън” на 1 юни, а надсловът на боксовата галавечер ще бъде „Великобритания и Ирландия срещу света”. Това ще бъде 7-ата поредна защита за 29-годишния Ей Джей, който очевидно прави следващата крачка към най-чакания двубой от всички боксови фенове – срещу Дионтей Уайлдър. Бронзовия бомбардировач обаче най-вероятно първо ще трябва да направи мач-реванш срещу Тайсън Фюри, срещу когото записа равенство в началото на декември. Официалната пресконференция преди мача Джошуа - Милър ще се състои в Ню Йорк през идната седмица.", "date": "2019.02.13", "title": "Решено: Джошуа ще се бие в САЩ"}
{"url": "https://www.standartnews.com/sport/resheno-dzhoshua-shche-se-bie-v-sashch-385010.html", "text": "Следващият боксов мач на голямата звезда в тежката категория Антъни Джошуа ще се проведе в САЩ. За първи път в своята кариера британецът ще се бие отвъд океана, а негов съперник ще бъде Джарел Милър. „Голямото бебе” Милър, който миналата година отказа мач срещу Кубрат Пулев, ще има шанс да атакува всички титли – на WBA, WBO, IBF и IBO – които са притежание на британеца. Двубоят ще се състои в „Медисън Скуеър Гардън” на 1 юни, а надсловът на боксовата галавечер ще бъде „Великобритания и Ирландия срещу света”. Това ще бъде 7-ата поредна защита за 29-годишния Ей Джей, който очевидно прави следващата крачка към най-чакания двубой от всички боксови фенове – срещу Дионтей Уайлдър. Бронзовия бомбардировач обаче най-вероятно първо ще трябва да направи мач-реванш срещу Тайсън Фюри, срещу когото записа равенство в началото на декември. Официалната пресконференция преди мача Джошуа - Милър ще се състои в Ню Йорк през идната седмица.", "date": "2019.02.13", "title": "Решено: Джошуа ще се бие в САЩ"}
{"url": "https://standartnews.com/svyat/vsichki-poleti-ot-i-za-belgiya-sa-spreni-384935.html", "text": "Стачка затвори летищата в Белгия. Причината е протест на 3 големи синдиката. Спирането на полетите влезе в сила в 23 часа българско време миналата нощ и ще продължи до 23 довечера.  Недоволството на синдикатите е от план на правителството, според който увеличението на заплатите ще бъде ограничено до 0.8% в следващите 2 години. Профсъюзите искат по-високи заплати и пенсии, както и по-добро съотношение между работно и свободно време.", "date": "2019.02.13", "title": "Всички полети от и за Белгия са спрени"}
{"url": "https://standartnews.com/svyat/drzhavniyat-dlg-na-sashch-stigna-22-triliona-dolara-384937.html", "text": "За последните 11 месеца държавният дълг е нараснал с повече от 1 трилион долара. USA Today съобщава, че при президента Доналд Тръмп, държавният дълг нараства с най-високи темпове, до голяма степен благодарение на миналогодишната данъчна реформа, която струва на американския бюджет около 1,5 трилиона долара, както и заради увеличените разходи за отбрана. По-рано беше съобщено, че за финансовата 2018 година бюджетният дефицит на САЩ е нараснал със 17% и е достигнал 779 млрд. долара. Прогнозата е, че до 2020 година той ще надхвърли 1 трилион долара, а държавният дълг ще продължи да ускорява растежа си.", "date": "2019.02.13", "title": "Държавният дълг на САЩ стигна 22 трилиона долара"}
{"url": "https://standartnews.com/sport/lebron-se-napna-no-leykrs-padna-video-384955.html", "text": "Атланта Хоукс победи ЛА Лейкърс със 117:113 у дома в мач от редовния сезон на Националната баскетболна асоциация. Звездата на Лейкърс ЛеБрон Джеймс реализира трипъл-дабъл с 28 точки, 16 асистенции и 11 борби, но това не бе достатъчно за успех на Езерняците. За ЛеБрон това бе пети трипъл-дабъл от началото на сезона и общо 78-ми в кариерата му, с което той изравни легендарния Уилт Чембърлейн. За Атланта това бе 19-та победа от началото на сезона, като те имат 38 поражения и заемат 12-то място в Източната конференция. След поредицата си от шест поредни гостувания Лейкърс са на 10-та позиция на Запад с актив от 28 успеха и 29 поражения. \r\nАтланта - ЛА Лейкърс 117:113 \r\nМемфис - Сан Антонио 107:108 \r\nНю Орлиънс - Орландо 88:118 \r\nФиладелфия - Бостън 109:112 \r\nГолдън Стейт - Юта 115:108", "date": "2019.02.13", "title": "ЛеБрон се напъна, но Лейкърс падна (ВИДЕО)"}
{"url": "https://standartnews.com/svyat/23-strani-izvn-es-ulesnyavat-praneto-na-pari-384995.html", "text": "Европейската комисия представи днес списък с 23 държави извън ЕС, където правилата срещу прането на пари и финансирането на тероризма са слаби. Списъкът включва Афганистан, Американска Самоа, Бахамите, Ботсвана, Северна Корея, Етиопия, Гана, Гуам, Иран, Ирак, Либия, Нигерия, Пакистан, Панама, Пуерто Рико, Самоа, Саудитска Арабия, Шри Ланка, Сирия, Тринидад и Тобаго, Тунис, Вирджинските острови и Йемен. ЕС не може да бъде място за незаконни пари, заяви при представянето на списъка еврокомисарят по правосъдието Вера Юрова. Европа е открита за бизнес, но не е наивна и трябва да защити финансовата си система, добави тя. Според еврокомисаря списъкът е предупреждение за финансовия сектор да бъде особено предпазлив с преводи от посочените държави. Преводите могат да продължат, но трябва да бъдат проверявани по-задълбочено. Това не е наказателен списък. Първият подобен списък изготвихме през 2016 г., но за първи път сега ЕК прилага собствени и по-строги изисквания, поясни Юрова. Тя уточни, че списъкът остава отворен за промени и допълнения. Еврокомисарят бе предпазлива в отговор на въпроса дали поместването на списъка в Официалния вестник на ЕС ще бъде подкрепено от достатъчно мнозинство в Съвета на ЕС. Европейският парламент и държавите от ЕС разполагат с месец за оценка на списъка. Всички държави в ЕС са убедени, че този списък е необходим. Засяга се обаче политически чувствителен въпрос, свързан не само с финансови дейности, но и с международни и двустранни отношения, отбеляза Юрова. По нейните думи опасностите от посочените 23 държави не са свързани само с избягването на плащането на данъци, но и със сигурността. Еврокомисарят уточни, че предлаганите банкови проверки следва да обхванат също движението на виртуални валути. Тя допълни, че според ЕК занапред нотариусите и фирмите за недвижими имоти следва да бъдат длъжни да докладват на финансовото разузнаване съмнения в произхода на средствата за дадена сделка.", "date": "2019.02.13", "title": "23 страни извън ЕС улесняват прането на пари"}
{"url": "https://standartnews.com/biznes/reshavat-utre-za-protest-na-avtobusnite-prevozvachi-384996.html", "text": "Утре следобед в Министерството на транспорта се очаква да бъдат оповестени подробности за взетите мерки, които ще помогнат за решаването на част от проблемите на автобусните превозвачи. Предстои среща на представители на превозвачите с министрите на транспорта и финансите, на която трябва да бъдат представени решения и срокове на поставените от бранша проблеми. Сред тях са проблемите с нерегламентирания транспорт, липсата на субсидиране и компенсиране на превозите. Ще се търси и решение на проблема с възлагането на превози от страна на общините.  Все още не е ясно дали срещата ще бъде открита за журналисти, обясниха от транспортното ведомство. Магдалена Милтенова, председател на Конфедерацията на автобусните превозвачи, обясни, че от провеждането на утрешната среща с министрите на транспорта и на финансите Росен Желязков и Владислав Горанов и постигнатите резултати ще зависи дали в понеделник превозвачите ще спрат да превозват пътници в знак на протест срещу нерешените проблеми. Около 128 са населените места в страната, които нямат транспорт до градовете, припомни Милтенова и обясни, че  проблемът е комплексен -  липса на достатъчно пътници, извършване на нерегламентирани превози и недостиг на финансиране от страна на държавата.", "date": "2019.02.13", "title": "Решават утре за протест на автобусните превозвачи"}
{"url": "https://standartnews.com/sport/di-mariya-kopira-bandalovski-video-384951.html", "text": "Звездата на ПСЖ Анхел ди Мария изигра феноменален мач при успеха на своя отбор над бившия си тим Манчестър Юнайтед. Аржентинецът направи две ключови асистенции, за да могат парижани да вкарат два гола на „червените дяволи” и да чакат реванша на 6-и март в Париж с голяма доза спокойствие. В 55-ата минута ПСЖ атакува отляво, където бе зоната на Ди Мария, и стигна до ъглов удар. И докато халфът се насочваше да изпълни корнера, към терена полетя бутилка от бира. Ди Мария понечи да отпие от шишето, но вместо това го захвърли настрани. Любопитен факт е, че преди две години имаше подобна ситуация и в родната Първа лига, но с различен завършек. Тогава Левски прие Верея в мач-плейоф за класиране в турнира Лига Европа. Феновете на „сините” замериха Иван Бандаловски с „кенче” от хмеловата напитка, а крайният бранител тогава на Верея отпи блажено от пивото.", "date": "2019.02.13", "title": "Ди Мария копира Бандаловски (ВИДЕО)"}
{"url": "https://standartnews.com/sport/bostn-udari-chikago-video-384961.html", "text": "Дейвид Крейчи, Дантън Хайнен и Брад Марчанд се разписаха в рамките на само четири минути в края на първия период за победата на Бостън у дома с 6:3 над Чикаго в двубой от редовния сезон от Националната хокейна лига на САЩ и Канада. В третата част Крейчи се разписа за втори път в срещата, когато Марчанд направи своята трета асистенция. Домакините спечелиха пет от последните си шест срещи в Лигата и прекъснаха серията от седем поредни победи в полза на Блекхоукс. \r\nДжейк ДеБръск и Дантън Хайнен се отличиха с попадение и завършващо подаване, докато Петер Чехларик също вкара един гол във вратата на Чикаго. Вратарят Туука Раск спаси 23 удара за Бостън. \r\nАлекс Дебринкет, Дънкън Кийт и Ерик Густафсон реализираха попаденията за гостите. Стражът Калин Делия се отличи с 31 спасявания. Патрик Кейн завърши с асистенция в 14-ти пореден двубой в НХЛ. \r\nБостън - Чикаго 6:3 \r\nБъфало - Ню Йорк Айлендърс 3:1 \r\nКълъмбъс - Вашингтон 3:0 \r\nФлорида - Далас 0:3 \r\nОтава - Каролина 1:4 \r\nТампа Бей - Калгари 6:3 \r\nМинесота - Филаделфия 4:5 \r\nНешвил - Детройт 2:3 \r\nСейнт Луис - Ню Джърси 8:3 \r\nУинипег - Ню Йорк Рейнджърс 4:3  \r\nКолорадо - Торонто 2:5  \r\nЛас Вегас - Аризона 2:5", "date": "2019.02.13", "title": "Бостън удари Чикаго (ВИДЕО)"}
{"url": "https://standartnews.com/regionalni/italiyantsi-otvoryat-v-burgas-prvoto-u-nas-predpriyatie-za-rchno-napr-385009.html", "text": "\r\n  Компанията \"Maviglia иска да отвори в Бургас първото у нас предприятие за ръчно направена италианска паста. Това е семейна фирма, стартирала през 1985 г, която времето  се разраства и днес заема лидерски позиции в производството на прясна паста в Белгия и Холандия. \"Maviglia\"е обявила намерението си да закупи 9 декара от индустриалната зона край град Българово, като инвестицията е общо за около 5 млн. лв, съобщи Радио Бургас . Компанията щяла да стартира с 10 работници, с опция да ги увеличи до 40. Нейният интерес към Бургас бил продиктуван от стратегическото географско разположение на града и качествените зърнени култури, които произвежда регионът. \r\n Това не е единствената нова италианска инвестиция в индустриалната зона край Българово . Отново тук са  стартирали подготвителните дейности по изграждане на производствената база на компанията \"Стратежия\", която е производител на детайли за обувната промишленост. През март  щял да  отвори врати и центърът за търговия и сервиз на селскостопанска техника на фирма \"Мегатрон\".  \r\n   Капацитетът на промишлена зона \"Север\" вече е запълнен, информират от община Бургас Там са заработили десетки малки и средни предприятия, а други са в процес на изграждане. Зоната в Българово, която е с площ 111 дка, скоро също щяла да бъде запълнена също. Общината вече планирала развитието на следващите две индустриални зони - \"Юг\" край комплекс \"Меден рудник\", и близо до село Равнец, която била най-голямата - около 3000 дка.", "date": "2019.02.13", "title": "Италианци отворят цех за ръчно направена паста"}
{"url": "https://standartnews.com/sport/medal-za-blgariya-ot-prestizhniya-turnir-presidents-cup-v-antaliya-384960.html", "text": "Многобройна и силна конкуренция белязаха четвъртото издание на престижния турнир President’s Cup – G2 в Анталия, Турция. Рекордно високата бройка на таекуондисти, с по над 90 състезателя в категория, направиха броя на мачовете за медал над пет, а за злато над седем. Владимир Далаклиев успя да преодолее противниците си в 5 поредни мача и спечели бронзовото отличие. Влади взе четири двубоя, срещу представители на Русия, САЩ, Казахстан и Хърватска. На полуфиналите той се изправи срещу испанската сила в кат. до 68 кг. Хавиер Поло. Българинът не отстъпваше  на испанеца, който е в челните места на олимпийската ранглиста, но 4 точки лишиха Влади от по голям медал. Митко Джорджев също в кат -68кг. стартира отлично, но контузия в крака го лиши от шанса да продължи в третия си мач. В първите две срещи Джорджев беляза победи, но контузията, която съперникът му нанесе му попречи да продължи. В категория до 63кг. Калоян Бинев изигра много добър първи мач, но 2 точки разлика с опонента му от Азербайджан го спряха по пътя за медал.  \r\nПредседателят на БФТ и президент на World Taekwondo European Union, Слави Бинев също беше в Анталия за да подкрепя националите ни. Те продължават битките си още следващата седмица на, силният турнир с ранг G2- Egypt Open. Припомняме, че остава само месец и до Европейското първенство Multi European Championships, което ще се проведе в София през март. За първи път, освен всички дисциплини, ще бъдат включени и характерните до сега за ITF \"breaking test\" и демонстрации за всички участници от бойните изкуства, които притежават Гал сертификат.", "date": "2019.02.13", "title": "Медал за България от престижния турнир President’s Cup в Анталия"}
{"url": "https://www.standartnews.com/sport/skiorite-ss-silno-predstavyane-na-olimpiyskiya-fest-v-saraevo-384932.html", "text": "Българският скиор алпиец Калин Златков се нареди девети в слалома на продължаващите в Сараево Европейски младежки олимпийски зимен фестивал.  \r\nТова е и най-предното класиране на наш представител досега на форума. Калин бе знаменосец на българската делегация по време на тържественото  \r\nоткриване преди два дни. За втора поредна сутрин програмата на феста бе променена поради силния снеговалеж и вместо на гигантски слалом, младежите се състезаваха на слалом. Другите наши алпийци заеха следните места: Георги Ергин 15-и и Константин Стоилов 37-и. \r\nПрограмата на биатлонистите започна със спринта на 7.5 км. Най-напред от нашите се нареди Благой Тодев – 19-и, Васил Зашев е 57-и, Даниел Пешков  \r\n– 59-и, а Деан Разложки не завърши. В надпреварата на кратката 500-метрова дистанция на шорттрека Любомир Калчев е 21-и, а Петко Дапчев 27-и. \r\nСпринтовите дисциплини на ски-бягането се състояха в свободен стил, а нашите заеха следните места: момичета 5 км Калина Недялкова 73-а, Лидия  \r\nНанова 77-а; момчета 7.5 км Тодор Малчов 42-ри, Александър Огнянов 49-и и Красимир Атанасов 70-и. Ден по-рано на 10 км класически стил Тодор  \r\nМалчов остана 55-и, Александър Огнянов 72-ри, а Красимир Атанасов 77-и.  \r\nПо програма утре, сряда, от българите Ева Вукадинова трябва да се състезава на гигантски слалом, четиримата ни биатлонисти да стартират на  \r\n12.5 км, а Ивелина Байчева да представи кратката си програма във фигурното пързаляне.", "date": "2019.02.13", "title": "Скиорите със силно представяне на олимпийския фест в Сараево"}
{"url": "https://standartnews.com/sport/lyubo-penev-promenya-chervenite-384962.html", "text": "Новият треньор на ЦСКА Любослав Пенев може да смени схемата на игра. През последните 2 години и половина “Армейците” почти изцяло залагат на 4-2-3-1. Сега обаче Любо обмисля да промени постройката на 4-1-4-1. Ел Голеадор използваше тази схема по времето, когато водеше Литекс през пролетта на 2016 година във Втора лига. Сега той обмисля да я изпробва и на “Армията”. Пред Пенев има достатъчно опции да играе както с 4-1-4-1, така и с 4-2-3-1. В Литекс като опорен халф действаше настоящият играч на ЦСКА Кристиан Малинов. Зад нападателя пък най-често играеха Румен Руменов и Арсенио Нунеш, които впоследствие минаха и през “Армията”, твърди \"Тема спорт\". Флангови нападатели при Любо бяха Десподов и Диого Виана, също минали през ЦСКА. Атаката пък се водеше от Бьорн Йонсен, който през лятото на 2016 година отказа да премине в състава на “Армейците”, а този сезон има 16 мача и 5 гола за АЗ Алкмаар в първенството на Холандия.", "date": "2019.02.13", "title": "Любо Пенев променя \"червените\""}
{"url": "https://www.standartnews.com/sport/asarel-blgariya-oupn-s-rekorden-nagraden-fond-384942.html", "text": "  Петото издание на големия турнир по тенис на маса „Асарел България Оупън“ ще се проведе от 15 до 20 август в Панагюрище. Състезанието с официално наименование Seamaster 2019 ITTF World Tour Asarel Bulgaria Open ще бъде с рекордния награден фонд от 190 хиляди долара, което е увеличение с 30 хиляди долара в сравнение с 2018 година. Новината съобщи Иван Александров, председател на Сдружение „Асарел България Оупън“. Той допълни, че се очаква и рекордно участие в турнира в зала „Арена Асарел“. Тази година могат да се запишат до 310 играчи срещу 230 през миналата година. Всичко това поставя „Асарел България Оупън“ в топ 5 на спортните състезания в България през 2019 година. В предишното издание на турнира титлите на единично грабнаха олимпийските шампиони Сю Син при мъжете и Дин Нин при дамите. На двойки Сю отново заслужи златото заедно със знаменития Ма Лонг (също шампион от Игрите в Рио де Жанейро), а на двойки жени за втори път триумфираха японките Касуми Ишикауа и Мима Ито. Тази година на турнира Панагюрище за първи път ще има състезание и на смесени двойки, разкри директорът на турнира Цветозар Христов.", "date": "2019.02.13", "title": "„Асарел България Оупън“ с рекорден награден фонд"}
{"url": "https://standartnews.com/sport/skiorite-ss-silno-predstavyane-na-olimpiyskiya-fest-v-saraevo-384932.html", "text": "Българският скиор алпиец Калин Златков се нареди девети в слалома на продължаващите в Сараево Европейски младежки олимпийски зимен фестивал.  \r\nТова е и най-предното класиране на наш представител досега на форума. Калин бе знаменосец на българската делегация по време на тържественото  \r\nоткриване преди два дни. За втора поредна сутрин програмата на феста бе променена поради силния снеговалеж и вместо на гигантски слалом, младежите се състезаваха на слалом. Другите наши алпийци заеха следните места: Георги Ергин 15-и и Константин Стоилов 37-и. \r\nПрограмата на биатлонистите започна със спринта на 7.5 км. Най-напред от нашите се нареди Благой Тодев – 19-и, Васил Зашев е 57-и, Даниел Пешков  \r\n– 59-и, а Деан Разложки не завърши. В надпреварата на кратката 500-метрова дистанция на шорттрека Любомир Калчев е 21-и, а Петко Дапчев 27-и. \r\nСпринтовите дисциплини на ски-бягането се състояха в свободен стил, а нашите заеха следните места: момичета 5 км Калина Недялкова 73-а, Лидия  \r\nНанова 77-а; момчета 7.5 км Тодор Малчов 42-ри, Александър Огнянов 49-и и Красимир Атанасов 70-и. Ден по-рано на 10 км класически стил Тодор  \r\nМалчов остана 55-и, Александър Огнянов 72-ри, а Красимир Атанасов 77-и.  \r\nПо програма утре, сряда, от българите Ева Вукадинова трябва да се състезава на гигантски слалом, четиримата ни биатлонисти да стартират на  \r\n12.5 км, а Ивелина Байчева да представи кратката си програма във фигурното пързаляне.", "date": "2019.02.13", "title": "Скиорите със силно представяне на олимпийския фест в Сараево"}
{"url": "https://standartnews.com/sport/asarel-blgariya-oupn-s-rekorden-nagraden-fond-384942.html", "text": "  Петото издание на големия турнир по тенис на маса „Асарел България Оупън“ ще се проведе от 15 до 20 август в Панагюрище. Състезанието с официално наименование Seamaster 2019 ITTF World Tour Asarel Bulgaria Open ще бъде с рекордния награден фонд от 190 хиляди долара, което е увеличение с 30 хиляди долара в сравнение с 2018 година. Новината съобщи Иван Александров, председател на Сдружение „Асарел България Оупън“. Той допълни, че се очаква и рекордно участие в турнира в зала „Арена Асарел“. Тази година могат да се запишат до 310 играчи срещу 230 през миналата година. Всичко това поставя „Асарел България Оупън“ в топ 5 на спортните състезания в България през 2019 година. В предишното издание на турнира титлите на единично грабнаха олимпийските шампиони Сю Син при мъжете и Дин Нин при дамите. На двойки Сю отново заслужи златото заедно със знаменития Ма Лонг (също шампион от Игрите в Рио де Жанейро), а на двойки жени за втори път триумфираха японките Касуми Ишикауа и Мима Ито. Тази година на турнира Панагюрище за първи път ще има състезание и на смесени двойки, разкри директорът на турнира Цветозар Христов.", "date": "2019.02.13", "title": "„Асарел България Оупън“ с рекорден награден фонд"}
{"url": "https://www.standartnews.com/sport/blgarska-pobeda-na-turnira-v-ostrava-384946.html", "text": "Националката по лека атлетика Инна Ефтимова спечели първото място в спринта на 60 м на турнира в Острава (Чех). Спринтьорката спря хронометъра на 7.42 сек и финишира като победител. Нейни подгласнички станаха Тамириз Лиз (Браз) и Марсела Прикова (Чех).  Бразилката даде време от 7.44 сек, а чехкинята – 7.50 сек. Най-доброто постижение на Ефтимова за сезона е 7.36 сек от националня шампионат в началото на февруари. Следващият старт за Инна е Балканиадата в Истанбул през уикенда.", "date": "2019.02.13", "title": "Българска победа на турнира в Острава"}
{"url": "https://www.standartnews.com/sport/yaponets-sprya-kuzmanov-v-bankok-384941.html", "text": "Японецет Юичи Сугита победи Димитър Кузманов с 6:4, 6:4 във втория кръг на турнира по тенис от сериите „Чалънджър\" в Банкок (Тайланд). Надпреварата е с награден фонд 54 150 долара. Сугита е №163 в световната ранглиста. В първия кръг Кузманов разгроми с 6:3, 6:1 квалификанта Евгени Тюрнев (Рус).", "date": "2019.02.13", "title": "Японец спря Кузманов в Банкок"}
{"url": "https://standartnews.com/sport/blgarska-pobeda-na-turnira-v-ostrava-384946.html", "text": "Националката по лека атлетика Инна Ефтимова спечели първото място в спринта на 60 м на турнира в Острава (Чех). Спринтьорката спря хронометъра на 7.42 сек и финишира като победител. Нейни подгласнички станаха Тамириз Лиз (Браз) и Марсела Прикова (Чех).  Бразилката даде време от 7.44 сек, а чехкинята – 7.50 сек. Най-доброто постижение на Ефтимова за сезона е 7.36 сек от националня шампионат в началото на февруари. Следващият старт за Инна е Балканиадата в Истанбул през уикенда.", "date": "2019.02.13", "title": "Българска победа на турнира в Острава"}
{"url": "https://standartnews.com/sport/yaponets-sprya-kuzmanov-v-bankok-384941.html", "text": "Японецет Юичи Сугита победи Димитър Кузманов с 6:4, 6:4 във втория кръг на турнира по тенис от сериите „Чалънджър\" в Банкок (Тайланд). Надпреварата е с награден фонд 54 150 долара. Сугита е №163 в световната ранглиста. В първия кръг Кузманов разгроми с 6:3, 6:1 квалификанта Евгени Тюрнев (Рус).", "date": "2019.02.13", "title": "Японец спря Кузманов в Банкок"}
{"url": "https://standartnews.com/sport/radost-v-levski-dadokha-zaplati-384964.html", "text": "Ръководството на Левски е изплатило забавената заплата на своите играчи. Футболистите трябвало да получат своите месечни възнаграждения за декември между 15 и 20 януари, но това не се случило, твърди \"Спортал\". Забавянето не бело прието добре от играчите на лагера в Агия Напа, тъй като Спас Русев и Красимир Иванов бяха обявили на футболистите, че подобни отсрочки повече няма да има. След назначаването на Павел Колев за изпълнителен директор на \"сините\", той отиде на лагера в Кипър и обеща, че всичко ще бъде оправено до 7 февруари. Тогава обаче също не беше платено на тима, въпреки че парите бяха намерени. Оказа се, че бюрократичен проблем с банката бавило плащането към футболистите. Все пак вчера играчите получили своите заплати, като вече могат да бъдат концентрирани и мотивирани за мача с Локо (Пловдив).", "date": "2019.02.13", "title": "Радост в Левски! Дадоха заплати"}
{"url": "https://www.standartnews.com/sport/real-shche-iska-uspekha-v-amsterdam-384948.html", "text": "Носителят на трофея от Шампионската лига Реал М се отправя към Амстердам. \"Кралете\" ще се изправят срещу Аякс тази вечер от 22,00 часа в първи 1/8-финален мач от турнира на „Йохан Кройф Арена”. \r\n\"Белият балет\" се намира в добра форма, след като победи в последния мач градския съперник Атлетико с 3:1 в Ла Лига. Отборът е в серия от пет поредни успеха в Примера дивисион. В същото време Аякс претърпя поражение в шампионата от Хераклес в петък вечер с 0:1. Отборът обаче загуби само веднъж в последните си 21 домакински мача в Шампионската лига, но има изключително лоша статистика срещу Реал Мадрид. Холандците загубиха последните си 6 мача срещу испанския гранд, като в тях допуснаха 20 гола и отбелязаха само 2 пъти. \r\nСантиаго Солари ще разчита на почти всички свои играчи, като отсъстващите в Холандия ще бъдат халфовете Иско и Маркос Йоренте.  \r\nЗащитникът на Реал Мадрид Рафаел Варан е под въпрос за предстоящия първи мач, заради грип. Друг проблем за старши треньора на Реал Мадрид Сантиаго Солари е, че капитанът Серхио Рамос виси с картони и при нов ще пропусне реванша на „Сантиаго Бернабеу“. В лагера на съперника под въпрос е Френки де Йонг, който игра 70 минути в последния двубой на Аякс след завръщането си от контузия. Неяснотата е свързана с това, дали ще започне като титуляр. Тимът вероятно ще бъде без централния защитник Лисандро Магалан. \r\nВ другия мач в сряда вечерта от програмата на Шампионската лига Тотнъм посреща Борусия Дортмунд на „Уембли”. Дуото на „шпорите” Ерик Дайър и Ерик Ламела се завърнаха в тренировъчния процес на отбора във вторник, въпреки че не бяха на линия за последния мач срещу Лестър (3:1). Дани Роуз също е под въпрос, заради контузия. Нападателят Хари Кейн и халфовете Деле Али и Бен Дейвис остават извън групата. \r\nНемският тим няма да може да разчита на Марко Ройс, Пако Алкасер, Юлиан Вайгл и Мануел Аканджи, а под въпрос са Леонардо Балердини и Луска Пишчек. \r\nНай-вероятно мястото на Алкасер в атака ще заеме Марио Гьотце. Максимилиан Филип пък е кандидат номер 1 за мястото на Ройс. \r\nТотнъм и Дортмунд се срещат за трети път в последните четири сезона в европейските турнири, като балансът е равен – 2:2 успеха. „Шпорите” спечелиха предишните си две срещу с немците в Шампионската лига. Това се случи през изминалия сезон в груповата фаза (3:1 на Уембли и 2:1 на Сигнал Идуна Парк).", "date": "2019.02.13", "title": "Реал ще иска успеха в Амстердам"}
{"url": "https://standartnews.com/sport/slaviya-podpisa-ss-srbin-i-kholandets-384949.html", "text": "Славия привлече Ранди Онуоха и Душан Лалатович. Двамата защитници подписаха договори с носителите на Купата на България. 20-годишният сърбин Лалатович е висок 200 сантиметра и има унгарски паспорт. В кариерата си до момента е играл за Раднички Ниш и Будучност Гложан. 24-годишният холандски ляв бек Онуоха пристигна в София миналата седмица. Той е бивш футболист на бургаския Нефтохимик, като е играл и за Фортуна Ситард и НЕК Ниймеген.", "date": "2019.02.13", "title": "Славия подписа със сърбин и холандец"}
{"url": "https://standartnews.com/svyat/evroparlamentt-zapochva-masova-kampaniya-za-vota-385012.html", "text": "100 дни преди  обяви, че ще публикува редовно прогнозен състав на  , ще организира дебати и ще захранва с информация специализирани уебсайтове, за да насърчи гражданите да гласуват, предаде Франс прес. \r\nС  , включително 23,4 милиона младежи, които ще имат възможност да гласуват за първи път, европейските избори са \"едно от най-значителните упражнения по демокрация\" в света, а \" е единственото транснационално събрание, избрано на всеобщи преки избори\", припомни на пресконференция в Страсбург говорителят на институцията Джауме Дук. \r\n\"Това са особено важни  , тъй като ще се състоят в съвсем различна  от тази при предишните през 2014 г.\", подчерта той. \r\nСлед очаквано излизане на Великобритания от  на 29 март броят на европейските депутати в следващия състав на парламента ще намалее от 751 сега на 705. \r\nЗасега това е единствената работна хипотеза, а ако нещата се променят, ще адаптираме сценариите си, отбеляза Джауме Дук на фона на спекулации за отлагане на Брекзит поради факта, че споразумение между  и  за условията на раздялата все още няма, след като британският парламент отхвърли договореното от премиера Тереза Мей. \r\nОт понеделник предвиждания за състава на бъдещия  ще бъдат публикувани два пъти месечно до месец май, а после всяка седмица - според независимите допитвания, които ще се осъществяват в страните членки.   БГНЕС За 15 май в  са планирани дебати между водачите на европейските политически групи - кандидати да наследят Жан-Клод Юнкер като председател на Европейската комисия. \r\nИнтернет сайтът  предоставя на 24-те официални езика в ЕС подробна информация за процедурите за гласуване, за начина на работа на ЕП и за кандидатите от всяка страна, когато те са известни. \r\nПлатформата   (\"този път гласувам\") е кампания, която приканва избирателите да участват в изборите и да убедят обкръжението си да направи същото. \r\nДруг сайт   - разяснява приложенията на европейската политика в даден район или във всекидневието. \r\nПоследната  на сегашния парламент ще приключи на   в  , където е официалната централа на институцията, въпреки че значителна част от дейността се извършва в  . \r\nНовият парламент ще се събере за първи път в началото на  . ще се състоят във всяка от 27-те страни членки в периода от  , в зависимост от спецификите на всяка страна. Първи ще могат да гласуват холандците, а последни - италианците. Изборните секции ще бъдат отворени до 22 ч. в неделя.", "date": "2019.02.13", "title": "Европарламентът започва масова кампания за вота"}
{"url": "https://standartnews.com/regionalni/obshcho-130-000-lv-sa-izmknali-ot-starozagorsko-telefonnite-izmamnitsi-384967.html", "text": "\r\n   От началото на годината в Старозагорска област са извършени 15 телефонни измами, а потърпевшите са дали общо 130 хиляди лева. Това сочи статистиката в областната дирекция на МВР. Отделно са предоставените златни и сребърни бижута от измамените. Най-често използваната измамна схема  е била \"да помогнем на полицията да залови телефонни измамници\".Според анализа на специалистите измамниците използвали изключително добри комуникативни и манипулативни техники. Те им позволявали за много кратко време да извлекат нужната информация, като разчитат на първоначалния шок и тревожността в жертвата. \r\n   От полицията за пореден път призовават гражданите да търсят съдействие при всеки опит да бъдат заблудени. Сигнали могат да бъдат подавани, както на телефон 112, така и на телефонните номера на районните инспектори. \r\n ", "date": "2019.02.13", "title": "Общо 130 000 лв са измъкнали от Старозагорско телефонните измамници"}
{"url": "https://standartnews.com/sport/real-shche-iska-uspekha-v-amsterdam-384948.html", "text": "Носителят на трофея от Шампионската лига Реал М се отправя към Амстердам. \"Кралете\" ще се изправят срещу Аякс тази вечер от 22,00 часа в първи 1/8-финален мач от турнира на „Йохан Кройф Арена”. \r\n\"Белият балет\" се намира в добра форма, след като победи в последния мач градския съперник Атлетико с 3:1 в Ла Лига. Отборът е в серия от пет поредни успеха в Примера дивисион. В същото време Аякс претърпя поражение в шампионата от Хераклес в петък вечер с 0:1. Отборът обаче загуби само веднъж в последните си 21 домакински мача в Шампионската лига, но има изключително лоша статистика срещу Реал Мадрид. Холандците загубиха последните си 6 мача срещу испанския гранд, като в тях допуснаха 20 гола и отбелязаха само 2 пъти. \r\nСантиаго Солари ще разчита на почти всички свои играчи, като отсъстващите в Холандия ще бъдат халфовете Иско и Маркос Йоренте.  \r\nЗащитникът на Реал Мадрид Рафаел Варан е под въпрос за предстоящия първи мач, заради грип. Друг проблем за старши треньора на Реал Мадрид Сантиаго Солари е, че капитанът Серхио Рамос виси с картони и при нов ще пропусне реванша на „Сантиаго Бернабеу“. В лагера на съперника под въпрос е Френки де Йонг, който игра 70 минути в последния двубой на Аякс след завръщането си от контузия. Неяснотата е свързана с това, дали ще започне като титуляр. Тимът вероятно ще бъде без централния защитник Лисандро Магалан. \r\nВ другия мач в сряда вечерта от програмата на Шампионската лига Тотнъм посреща Борусия Дортмунд на „Уембли”. Дуото на „шпорите” Ерик Дайър и Ерик Ламела се завърнаха в тренировъчния процес на отбора във вторник, въпреки че не бяха на линия за последния мач срещу Лестър (3:1). Дани Роуз също е под въпрос, заради контузия. Нападателят Хари Кейн и халфовете Деле Али и Бен Дейвис остават извън групата. \r\nНемският тим няма да може да разчита на Марко Ройс, Пако Алкасер, Юлиан Вайгл и Мануел Аканджи, а под въпрос са Леонардо Балердини и Луска Пишчек. \r\nНай-вероятно мястото на Алкасер в атака ще заеме Марио Гьотце. Максимилиан Филип пък е кандидат номер 1 за мястото на Ройс. \r\nТотнъм и Дортмунд се срещат за трети път в последните четири сезона в европейските турнири, като балансът е равен – 2:2 успеха. „Шпорите” спечелиха предишните си две срещу с немците в Шампионската лига. Това се случи през изминалия сезон в груповата фаза (3:1 на Уембли и 2:1 на Сигнал Идуна Парк).", "date": "2019.02.13", "title": "Реал ще иска успеха в Амстердам"}
{"url": "https://standartnews.com/sport/sportt-po-tv-za-13-fevruari-384947.html", "text": "\r\n18,55 Баскетбол, Купа на България, полуфинал: Левски Лукойл - Академик Бултекс (пряко) \r\n22,00 Футбол, ШЛ: Аякс - Реал М (пряко) \r\n22,00 Футбол, ШЛ: Тотнъм - Борусия Д (пряко) \r\n12,00; 14,00; 16,00; 18,00; 20,30; 22,30 Тенис: ATP 500 Ротердам (пряко) \r\n21,15 \"Спорт в обектива\" \r\n11,55; 14,45 и 20,40 Снукър: Открито първенство на Уелс, трети ден (пряко)", "date": "2019.02.13", "title": "Спортът по тв за 13 февруари"}
{"url": "https://www.standartnews.com/sport/sportt-po-tv-za-13-fevruari-384947.html", "text": "\r\n18,55 Баскетбол, Купа на България, полуфинал: Левски Лукойл - Академик Бултекс (пряко) \r\n22,00 Футбол, ШЛ: Аякс - Реал М (пряко) \r\n22,00 Футбол, ШЛ: Тотнъм - Борусия Д (пряко) \r\n12,00; 14,00; 16,00; 18,00; 20,30; 22,30 Тенис: ATP 500 Ротердам (пряко) \r\n21,15 \"Спорт в обектива\" \r\n11,55; 14,45 и 20,40 Снукър: Открито първенство на Уелс, трети ден (пряко)", "date": "2019.02.13", "title": "Спортът по тв за 13 февруари"}
{"url": "https://standartnews.com/sport/legendaren-trenor-khvali-albert-popov-384983.html", "text": "Легендарен треньор хвали Алберт   Известният кондиционен треньор в ските Герхард Ошенлехнер записа с похвали българската звезда Алберт Попов. Спецът, който в момента работи с Ева-Мария Брем, а преди е помагал на Мария Рийш и Бени Райх твърди, че Алберт е много специален скиор. \"В началото беше изключително трудно възстановяването от катастрофата. Но той бе решен на всичко\", подчертава Ошенлехнер. Той започва да работи с Попов веднага след инцидента на 17 ноември 2015 г. Тогава джипът, каран от националния ни треньор Драго Грубелник изпусна завой №7 по пътя към глетчера Ратенбах над Зьолден и падна в пропаст с 270 метра денивелация. Тогава Драго загина, Алберт се отърва със счупен глезен и рани по лицето, а помощник треньора Митко Христов също бе спасен от лекарите. В първия възможен момент Герхард взел колата и закарал Алберт на мястото на катастрофата. \"В такива моменти започваш да виждаш нещата по друг начин\", допълва той в материал на \"Тиролер Тагесщайтунг\".", "date": "2019.02.13", "title": "Легендарен треньор хвали Алберт Попов"}
{"url": "https://www.standartnews.com/sport/slaviya-podpisa-ss-srbin-i-kholandets-384949.html", "text": "Славия привлече Ранди Онуоха и Душан Лалатович. Двамата защитници подписаха договори с носителите на Купата на България. 20-годишният сърбин Лалатович е висок 200 сантиметра и има унгарски паспорт. В кариерата си до момента е играл за Раднички Ниш и Будучност Гложан. 24-годишният холандски ляв бек Онуоха пристигна в София миналата седмица. Той е бивш футболист на бургаския Нефтохимик, като е играл и за Фортуна Ситард и НЕК Ниймеген.", "date": "2019.02.13", "title": "Славия подписа със сърбин и холандец"}
{"url": "https://www.standartnews.com/sport/lebron-se-napna-no-leykrs-padna-video-384955.html", "text": "Атланта Хоукс победи ЛА Лейкърс със 117:113 у дома в мач от редовния сезон на Националната баскетболна асоциация. Звездата на Лейкърс ЛеБрон Джеймс реализира трипъл-дабъл с 28 точки, 16 асистенции и 11 борби, но това не бе достатъчно за успех на Езерняците. За ЛеБрон това бе пети трипъл-дабъл от началото на сезона и общо 78-ми в кариерата му, с което той изравни легендарния Уилт Чембърлейн. За Атланта това бе 19-та победа от началото на сезона, като те имат 38 поражения и заемат 12-то място в Източната конференция. След поредицата си от шест поредни гостувания Лейкърс са на 10-та позиция на Запад с актив от 28 успеха и 29 поражения. \r\nАтланта - ЛА Лейкърс 117:113 \r\nМемфис - Сан Антонио 107:108 \r\nНю Орлиънс - Орландо 88:118 \r\nФиладелфия - Бостън 109:112 \r\nГолдън Стейт - Юта 115:108", "date": "2019.02.13", "title": "ЛеБрон се напъна, но Лейкърс падна (ВИДЕО)"}
{"url": "https://standartnews.com/regionalni/obyavikha-konkurs-za-ese-narode-v-pamet-na-apostola-v-krdzhali-384972.html", "text": "В памет на Апостола в Кърджали обявиха конкурс за есе на тема „Народе???”. Организатори на литературната надпревара по повод 146 години от гибелта на Васил Левски са Община Кърджали, Общински комитет „Васил Левски”, Регионална библиотека „Н.Й.Вапцаров” и вестник „Нов живот”. Критериите за оценка на творбите са  ясно формулирана теза, лично и творческо отношение към темата, езикова и стилистична култура. Конкурсът се провежда в четири възрастови групи: до 11г., от 12 до 15 г., от 16 до 19 г. и над 19 години. Наградите ще бъдат връчени на 19 февруари пред паметника на Васил Левски в центъра на Кърджали, след общоградското поклонение, а отличените творби ще бъдат отпечатани на страниците на регионалното печатно издание.  ", "date": "2019.02.13", "title": "Обявиха конкурс за есе „Народе???” в памет на Апостола в Кърджали"}
{"url": "https://www.standartnews.com/sport/bostn-udari-chikago-video-384961.html", "text": "Дейвид Крейчи, Дантън Хайнен и Брад Марчанд се разписаха в рамките на само четири минути в края на първия период за победата на Бостън у дома с 6:3 над Чикаго в двубой от редовния сезон от Националната хокейна лига на САЩ и Канада. В третата част Крейчи се разписа за втори път в срещата, когато Марчанд направи своята трета асистенция. Домакините спечелиха пет от последните си шест срещи в Лигата и прекъснаха серията от седем поредни победи в полза на Блекхоукс. \r\nДжейк ДеБръск и Дантън Хайнен се отличиха с попадение и завършващо подаване, докато Петер Чехларик също вкара един гол във вратата на Чикаго. Вратарят Туука Раск спаси 23 удара за Бостън. \r\nАлекс Дебринкет, Дънкън Кийт и Ерик Густафсон реализираха попаденията за гостите. Стражът Калин Делия се отличи с 31 спасявания. Патрик Кейн завърши с асистенция в 14-ти пореден двубой в НХЛ. \r\nБостън - Чикаго 6:3 \r\nБъфало - Ню Йорк Айлендърс 3:1 \r\nКълъмбъс - Вашингтон 3:0 \r\nФлорида - Далас 0:3 \r\nОтава - Каролина 1:4 \r\nТампа Бей - Калгари 6:3 \r\nМинесота - Филаделфия 4:5 \r\nНешвил - Детройт 2:3 \r\nСейнт Луис - Ню Джърси 8:3 \r\nУинипег - Ню Йорк Рейнджърс 4:3  \r\nКолорадо - Торонто 2:5  \r\nЛас Вегас - Аризона 2:5", "date": "2019.02.13", "title": "Бостън удари Чикаго (ВИДЕО)"}
{"url": "https://standartnews.com/regionalni/taynata-vecherya-na-dyakona-levski-na-stsena-v-blagoevgrad-384970.html", "text": "Спектакълът „Тайната вечеря на Дякона Левски“ ще бъде показан в Благоевград. Постановката е дело на театър \"Българска армия“ и ще бъде представена на 18 февруари от 19,00 часа в зала „Пейо Яворов“ в града. Участват актьорите Вeселин Калановски, Антоанета Добрева-Нети, Милен Миланов, Георги Новаков, Стойко Пеев, Александър Дойнов, Георги Къркеланов, Тигран Торосян, Радосвета Василева,Веселин Ранков, Иван Радоев, Владислав Виолинов, Иван Налбантов, Луизабел Николова. Автор на пиесата е драматургът Стефан Цанев, режисьор и сценарист е Асен Шопов, за костюмите се грижи Цвета Маринова. \r\nСюжетът разказва за нощта преди обесването на Апостола на свободата. Моментът, в който Дяконът ще изповядва сам себе си, а зрителят ще се опита да намери отговор на стряскащите и до днес въпроси за предателството, за идеалите, за цената на свободата. \r\nЖелаещите да посетят постановката могат да си закупят билети на касата на зала \"Пейо Яворов\". За учениците са предвидени отстъпки.", "date": "2019.02.13", "title": "\"Тайната вечеря на Дякона Левски“ на сцена в Благоевград"}
{"url": "https://standartnews.com/sport/ofitsialno-vasil-bozhkov-vliza-v-levski-385005.html", "text": "От компания \"Нове холдинг\" излязоха със специално прессъобщение, в което потвърждават дългоочакваната от \"синята\" общественост новина, а именно, че Васил Божков и компаниите, които са свързани с него, поемат управлението на Левски. \r\n\"Уважаеми спортни привърженици и медии,  \r\nВъв връзка с повишения обществен интерес и въпросите, свързани с промяната в управлението на ПФК „Левски“, Ви информираме за следното: \r\nГ-н Васил Божков и компаниите, свързани с него повече от четвърт век подкрепят и работят в посока развитието на българския спорт и в частност българския футбол.  \r\n„Левски“ е безспорно най-популярният и разпознаваем бранд в родния футбол и като такъв предоставя потенциална възможност за успешно бизнес партньорство.   \r\nТова е причината групата компании, в които г-н Божков има участие, да се включат в необходимото оздравяване, управлението, финансирането и дългосрочното развитие на клуба. Партньорството ще продължи, докато съществуват възможности за растеж и бизнес интересите на двете страни съвпадат\", пише в писмото.", "date": "2019.02.13", "title": "Официално: Васил Божков влиза в Левски"}
{"url": "https://www.standartnews.com/sport/legendaren-trenor-khvali-albert-popov-384983.html", "text": "Легендарен треньор хвали Алберт   Известният кондиционен треньор в ските Герхард Ошенлехнер записа с похвали българската звезда Алберт Попов. Спецът, който в момента работи с Ева-Мария Брем, а преди е помагал на Мария Рийш и Бени Райх твърди, че Алберт е много специален скиор. \"В началото беше изключително трудно възстановяването от катастрофата. Но той бе решен на всичко\", подчертава Ошенлехнер. Той започва да работи с Попов веднага след инцидента на 17 ноември 2015 г. Тогава джипът, каран от националния ни треньор Драго Грубелник изпусна завой №7 по пътя към глетчера Ратенбах над Зьолден и падна в пропаст с 270 метра денивелация. Тогава Драго загина, Алберт се отърва със счупен глезен и рани по лицето, а помощник треньора Митко Христов също бе спасен от лекарите. В първия възможен момент Герхард взел колата и закарал Алберт на мястото на катастрофата. \"В такива моменти започваш да виждаш нещата по друг начин\", допълва той в материал на \"Тиролер Тагесщайтунг\".", "date": "2019.02.13", "title": "Легендарен треньор хвали Алберт Попов"}
{"url": "https://www.standartnews.com/sport/medal-za-blgariya-ot-prestizhniya-turnir-presidents-cup-v-antaliya-384960.html", "text": "Многобройна и силна конкуренция белязаха четвъртото издание на престижния турнир President’s Cup – G2 в Анталия, Турция. Рекордно високата бройка на таекуондисти, с по над 90 състезателя в категория, направиха броя на мачовете за медал над пет, а за злато над седем. Владимир Далаклиев успя да преодолее противниците си в 5 поредни мача и спечели бронзовото отличие. Влади взе четири двубоя, срещу представители на Русия, САЩ, Казахстан и Хърватска. На полуфиналите той се изправи срещу испанската сила в кат. до 68 кг. Хавиер Поло. Българинът не отстъпваше  на испанеца, който е в челните места на олимпийската ранглиста, но 4 точки лишиха Влади от по голям медал. Митко Джорджев също в кат -68кг. стартира отлично, но контузия в крака го лиши от шанса да продължи в третия си мач. В първите две срещи Джорджев беляза победи, но контузията, която съперникът му нанесе му попречи да продължи. В категория до 63кг. Калоян Бинев изигра много добър първи мач, но 2 точки разлика с опонента му от Азербайджан го спряха по пътя за медал.  \r\nПредседателят на БФТ и президент на World Taekwondo European Union, Слави Бинев също беше в Анталия за да подкрепя националите ни. Те продължават битките си още следващата седмица на, силният турнир с ранг G2- Egypt Open. Припомняме, че остава само месец и до Европейското първенство Multi European Championships, което ще се проведе в София през март. За първи път, освен всички дисциплини, ще бъдат включени и характерните до сега за ITF \"breaking test\" и демонстрации за всички участници от бойните изкуства, които притежават Гал сертификат.", "date": "2019.02.13", "title": "Медал за България от престижния турнир President’s Cup в Анталия"}
{"url": "https://standartnews.com/regionalni/podnovikha-izkrpvaneto-na-ulitsi-i-ptishcha-v-momchilgradsko-384974.html", "text": "Подновиха изкърпването на дупките по улиците и пътища в Момчилградско. През последните дни бяха изкърпени дупките от изхода на Момчилград до с. Сушево, включително и тези на моста край селото. Участъкът е част от републиканската пътна мрежа и поддръжката е ангажимент на държавата.„Няма как да влизаме в ролята на викащите неволята, затова решихме да изкърпим по-големите дупки, които създават предпоставки за произшествия“, заяви кметът на община Момчилград Сунай Хасан. \r\nЗа последните месеци са изкърпени около 3600 квадратни метра дупки. От тях около 3000 са по общинската пътна мрежа, а 600 по републиканската. Това е втори случай, в който община Момчилград предприема действия по ремонт на държавен път. През миналата година по настояване на момчилградския кмет правителството отпусна средства за ремонт на пътя от Момчилград до Нановица, който от години е в окаяно състояние. Парите от държавата обаче стигнаха само за част от 17-километровия участък и се наложи общината да продължи с изкърпването.  ", "date": "2019.02.13", "title": "Подновиха изкърпването на улици и пътища в Момчилградско"}
{"url": "https://www.standartnews.com/sport/radost-v-levski-dadokha-zaplati-384964.html", "text": "Ръководството на Левски е изплатило забавената заплата на своите играчи. Футболистите трябвало да получат своите месечни възнаграждения за декември между 15 и 20 януари, но това не се случило, твърди \"Спортал\". Забавянето не бело прието добре от играчите на лагера в Агия Напа, тъй като Спас Русев и Красимир Иванов бяха обявили на футболистите, че подобни отсрочки повече няма да има. След назначаването на Павел Колев за изпълнителен директор на \"сините\", той отиде на лагера в Кипър и обеща, че всичко ще бъде оправено до 7 февруари. Тогава обаче също не беше платено на тима, въпреки че парите бяха намерени. Оказа се, че бюрократичен проблем с банката бавило плащането към футболистите. Все пак вчера играчите получили своите заплати, като вече могат да бъдат концентрирани и мотивирани за мача с Локо (Пловдив).", "date": "2019.02.13", "title": "Радост в Левски! Дадоха заплати"}
{"url": "https://www.standartnews.com/sport/di-mariya-kopira-bandalovski-video-384951.html", "text": "Звездата на ПСЖ Анхел ди Мария изигра феноменален мач при успеха на своя отбор над бившия си тим Манчестър Юнайтед. Аржентинецът направи две ключови асистенции, за да могат парижани да вкарат два гола на „червените дяволи” и да чакат реванша на 6-и март в Париж с голяма доза спокойствие. В 55-ата минута ПСЖ атакува отляво, където бе зоната на Ди Мария, и стигна до ъглов удар. И докато халфът се насочваше да изпълни корнера, към терена полетя бутилка от бира. Ди Мария понечи да отпие от шишето, но вместо това го захвърли настрани. Любопитен факт е, че преди две години имаше подобна ситуация и в родната Първа лига, но с различен завършек. Тогава Левски прие Верея в мач-плейоф за класиране в турнира Лига Европа. Феновете на „сините” замериха Иван Бандаловски с „кенче” от хмеловата напитка, а крайният бранител тогава на Верея отпи блажено от пивото.", "date": "2019.02.13", "title": "Ди Мария копира Бандаловски (ВИДЕО)"}
{"url": "https://standartnews.com/biznes/2240-lv-za-zdravni-vnoski-dlzhat-bezrabotnite-384978.html", "text": "По 22,40 лв. месечно дължат от началото на годината хората, които сами внасят задължителните си здравни вноски и не са регистрирани като самоосигуряващи се по смисъла на Кодекса за социално осигуряване, информират от НАП. От Агенцията припомнят, че със Закона за бюджета на държавното обществено осигуряване за 2019 г. от 1 януари 2019 г. е определен нов размер на минималния месечен осигурителен доход - 560 лв. и на максималния месечен осигурителен доход - 3000 лв. Според Закона за здравното осигуряване, неосигурените на друго основание се осигуряват върху доход, не по-малък от половината от минималния месечен размер на осигурителния доход за самоосигуряващите се лица. Тоест за тях здравноосигурителната вноска се изчислява в размер на 8% върху не по-малко от 280 лв. и не повече от 3000 лв. месечно. От НАП напомнят, че срокът за внасяне на тези вноски е до 25-то число на месеца, следващ месеца, за който се отнасят. Здравната вноска за месец януари 2019 г. трябва да се внесе най-късно до 25 февруари 2019 г. От НАП напомнят също, че всички, за които възниква задължение сами да внасят здравноосигурителните си вноски, подават в НАП декларация Образец 7. Тя се подава в офиса на агенцията по постоянен адрес, в срок до 25-то число на месеца, следващ месеца, за който е възникнало задължението за внасяне на здравноосигурителните вноски. Санкцията за неподаване на тази декларация е от 500 до 1000 лева. Здравноосигурителните права на гражданите, които се осигуряват за своя сметка, се прекъсват, ако не са внесени повече от три дължими месечни вноски за период от 36 месеца. Периодът се брои до началото на месеца,  предхождащ месеца, в който лицето потърси медицинска помощ, платена от Националната здравноосигурителна каса. Здравноосигурителните права на гражданите, които са с прекъснати здравноосигурителни права се възстановяват, при условие, че заплатят всички дължими здравноосигурителни вноски за последните 60 месеца. Правата се възстановяват от датата на заплащане на всички дължими здравноосигурителни вноски за този период. Гражданите могат да направят справка за здравноосигурителния си статус, както и да проверят периодите, за които им липсват здравноосигурителни вноски, чрез електронната услуга на НАП на www.nap.bg. Справка за здравния статус клиентите на администрацията могат да направят и по телефона на 0700/ 18 700 на цената на градски разговор от цялата страна. Услугата е автоматична и изисква само въвеждане на ЕГН чрез клавиатурата на телефона. Справката за здравен статус по телефона работи 7 дни в седмицата, 24 часа на ден.", "date": "2019.02.13", "title": "22,40 лв. за здравни вноски дължат безработните"}
{"url": "https://standartnews.com/biznes/a1-s-rst-na-finansovite-pokazateli-za-2018-g-384986.html", "text": "Всички основни финансови показатели на А1 бележат ръст през 2018 година според обявените финансови резултати на A1 Telekom Austria Group. Тенденцията за ръст на приходите на компанията продължава вече трета поредна година. През 2018 година те са се повишили с 3.5% до 446,2 млн. евро. Повишението на EBITDA е с 6.1% до 138,0 млн. евро, като средният приход от абонат (ARPU) бележи ръст от 3.1% до 5,6 евро. Тези финансови данни включват еднократния приход от правно споразумение на телекома за 5,8 млн. евро през третата четвърт на 2017 година, като без него реалният ръст на приходите би бил 4.9%, а увеличението в EBITDA – 11%. Положителните резултати се дължат на увеличение както на приходите от фиксирани услуги с 12.1% до 103,1 млн. евро, така и на по-високи приходи в мобилния сегмент с 0.7% до 268,8 млн. евро и от продажбите на устройства, които нарастват с 12.1% до 66,5 млн. евро. Причините за ръста на приходите при фиксираните услуги са повишените продажби на цялостни корпоративни ICT и cloud базирани решения, и по-голямото търсене на допълнителни услуги от настоящи клиенти. В допълнение спортните канали MAX Sport също растат като приходоизточник заради добавянето на редица важни първенства в портфолиото си като УЕФА Шампионска лига, испанската La Liga и италианското Calcio и влияят положително върху средния приход от фиксирана линия и броя клиенти на фиксирани услуги на А1. Ръстът в приходите от мобилни услуги се дължи главно на по-голям брой бизнес клиенти, както и на стартирането на редица иновативни продукти за българския пазар през 2018 година като приложението за стрийминг на музика A1 Xplore Music, дигиталния портфейл A1 Wallet и А1 кредитна карта, които спомогнаха за диверсифицирането на приходите на компанията. Приходите от устройства се увеличават благодарение главно на повишение на средната стойност на продадените устройства заради продължаващия тренд за все по-голямо търсене на смартфони, както и на по-ниски нива на субсидии през годината. В допълнение през май 2018 година А1 се ребрандира с мащабна комуникационна кампания, което спомогна за по-добра разпознаваемост на пазара и се отрази позитивно на продажбите на всички продукти и услуги на телекома. Средният приход от абонат нараства с 3.1% до 5,6 евро, а общият брой клиенти на договор за мобилни услуги остава стабилен с увеличение от 0.1% до над 3,5 милиона. Това компенсира в голяма степен спада в броя на клиентите на предплатени услуги от 10.0% до 429,1 хиляди заради продължаващия ефект от ограничението на максималния брой предплатени номера, които може да ползва всеки абонат. Така общият брой клиенти на мобилни услуги намалява с 1.1% до над 3,934 милиона.  Броят на клиентите на фиксирани услуги отбелязва ръст от 2.4% през 2018 година до 1,03 милиона, като позитивният тренд при ТВ и интернет услугите компенсира спада от намаляващата популярност на фиксираните телефонни услуги. Увеличението на EBITDA на А1 е 6.1% (11% без еднократния приход от правно споразумение през 2017 година) до 138 млн. евро, като основната причина е ръстът във фиксирани услуги и собственото съдържание, както и по-добрият резултат при продажбата на устройства. Ръстът през последната четвърт е най-осезаем – 18.2% до 30,5 млн. евро. Разходите за амортизация на А1 се увеличават с 12,7% заради амортизацията на бранда Мтел при ребрандирането на компанията. Това доведе до негативна оперативна печалба преди данъци и такси (EBIT) от -105,1 млн. евро. Без да се взима предвид този счетоводен безкешов ефект, EBIT се увеличава със 175% спрямо 2017 година.", "date": "2019.02.13", "title": "А1 с ръст на финансовите показатели за 2018 г."}
{"url": "https://www.standartnews.com/sport/lyubo-penev-promenya-chervenite-384962.html", "text": "Новият треньор на ЦСКА Любослав Пенев може да смени схемата на игра. През последните 2 години и половина “Армейците” почти изцяло залагат на 4-2-3-1. Сега обаче Любо обмисля да промени постройката на 4-1-4-1. Ел Голеадор използваше тази схема по времето, когато водеше Литекс през пролетта на 2016 година във Втора лига. Сега той обмисля да я изпробва и на “Армията”. Пред Пенев има достатъчно опции да играе както с 4-1-4-1, така и с 4-2-3-1. В Литекс като опорен халф действаше настоящият играч на ЦСКА Кристиан Малинов. Зад нападателя пък най-често играеха Румен Руменов и Арсенио Нунеш, които впоследствие минаха и през “Армията”, твърди \"Тема спорт\". Флангови нападатели при Любо бяха Десподов и Диого Виана, също минали през ЦСКА. Атаката пък се водеше от Бьорн Йонсен, който през лятото на 2016 година отказа да премине в състава на “Армейците”, а този сезон има 16 мача и 5 гола за АЗ Алкмаар в първенството на Холандия.", "date": "2019.02.13", "title": "Любо Пенев променя \"червените\""}
{"url": "https://standartnews.com/regionalni/stroyat-nova-avtogara-v-chernoochene-384977.html", "text": "Два амбициозни инфраструктурни проекта стартира през 2019 г. община Черноочене. В капиталовия списък на бюджета е предвидена корекция на част от дере в село Каблешково с участък от квартал на общинския център.Предстои да започне изграждане и на нова автогара в Черноочене, съобщи кметът на общината Айдън Осман. По думите му реализацията на проекта за автогара ще създаде съвременни условия и удобства на пътуващите по общинската, републиканската и международната транспортна мрежа. Новата автогара ще е със съвременна архитектура, очаква се с откриването й да се намали и натовареността на централната улица на Черноочене. \r\nКметът Айдън Осман съобщи, че бюджетът на общината за 2019 година е в размер на 10,2 млн.лв. Той го определи като реалистичен и изпълним. Инвестициите в план-сметката са за над 3 млн.лв. Образованието е сред приоритетите на общината. За него са предвидени близо 45 на сто.  ", "date": "2019.02.13", "title": "Строят нова автогара в Черноочене"}
{"url": "https://standartnews.com/regionalni/osmoklasnitsi-ot-krumovgrad-polozhikha-kletva-za-vyarnost-pred-apostola-384976.html", "text": "Клетва за вярност пред Апостола положиха осмокласници в СУ „Васил Левски” Крумовград. Тържественият ритуал пред светлата памет на техния патрон и вдъхновяващ пример се състоя в навечерието на 19  февруари. Специално за тържеството бяха дошли бивши възпитаници на училището и  родители на осмокласници. С клетвен лист в ръка и с много вълнение момчетата и момичетата дадоха тържествен обет да бъдат достойни последователи на своя патрон, да учат и работят в името на България. Гимназистите бяха приветствани от директора на школото Цветан Терзиев, който изрази увереност, че младите хора ще устоят на своята клетва и ще бъдат отговорни, почтени и справедливи в мислите и в делата си. „Бъдете упорити и последователни. Ценете опита и мъдростта на преподавателите си, борете се за постигането на нови върхове в живота”, сподели развълнувана Джанан Фами, възпитаничка на училището, което има вече 105-годишна история.", "date": "2019.02.13", "title": "Осмокласници от Крумовград положиха клетва за вярност пред Апостола"}
{"url": "https://standartnews.com/balgariya-obshtestvo/knsb-s-nov-proekt-su-sivata-ikonomika-v-chetiri-sektora-384979.html", "text": "Президентът на КНСБ Пламен Димитров обяви на пресконференция, че синдикалната организация заедно с партньорски асоциации започва проект насочен срещу сивата икономика в четири основни сектора - ремонт и поддръжка на моторни превозни средства; строителство; селско стопанство и лека промишленост. Проектът ще продължи една година и се казва \"Активно гражданско участие за превенция и ограничаване на недекларираната заетост в България\". Предстои да се направи изследване за това каква е ситуацията в момента в тези четири сектора, каква част е сивият сектор и недекларираната заетост, като на база данните ще се направи картографиране по региони. След изследването ще се проведе национална кампания в периода май - септември месец в цялата страна. Ще се разработи още и интерактивна платформа за подаване на сигнали за злоупотреби, но и за позитивни практики, за да се види къде са светли секторите. Накрая ще бъдат предложени пакет от мерки срещу сивата икономика, които ще включват и законодателни промени. Според изнесените на пресконференцията данни от МВФ за 2017 г. България е от държавите със сериозно присъствие на сивата икономика, тя варира между 19,2 и 29,6 процента. Пламен Димитров отбеляза, че в европейски план все още липсва мащабно проучване на неформалната икономика по единна изследователска методология. Беше отбелязано, че държавата губи стотици милиони лева от ДДС и данък печалба заради това, че няма регулация на ремонтните дейности и техническото обслужване на пътните превозни средства. Което имало и отношение към безопасността по пътищата. Множество нарушения на трудовите правоотношения, при безопасността на работа и изплащането на възнаграждения имало и в сектора на строителството. Част от тези проблеми били основни и за леката промишленост, в частност текстилната. Според анонимна анкета на Федерацията на назависимите федерации от земеделието, проведена в няколко области от страната, недекларираната заетост при земеделието е 80 процента.", "date": "2019.02.13", "title": "КНСБ с нов проект срещу сивата икономика"}
{"url": "https://www.standartnews.com/sport/ofitsialno-vasil-bozhkov-vliza-v-levski-385005.html", "text": "От компания \"Нове холдинг\" излязоха със специално прессъобщение, в което потвърждават дългоочакваната от \"синята\" общественост новина, а именно, че Васил Божков и компаниите, които са свързани с него, поемат управлението на Левски. \r\n\"Уважаеми спортни привърженици и медии,  \r\nВъв връзка с повишения обществен интерес и въпросите, свързани с промяната в управлението на ПФК „Левски“, Ви информираме за следното: \r\nГ-н Васил Божков и компаниите, свързани с него повече от четвърт век подкрепят и работят в посока развитието на българския спорт и в частност българския футбол.  \r\n„Левски“ е безспорно най-популярният и разпознаваем бранд в родния футбол и като такъв предоставя потенциална възможност за успешно бизнес партньорство.   \r\nТова е причината групата компании, в които г-н Божков има участие, да се включат в необходимото оздравяване, управлението, финансирането и дългосрочното развитие на клуба. Партньорството ще продължи, докато съществуват възможности за растеж и бизнес интересите на двете страни съвпадат\", пише в писмото.", "date": "2019.02.13", "title": "Официално: Васил Божков влиза в Левски"}
{"url": "https://standartnews.com/biznes/srednata-zaplata-v-kraya-na-2018-g-stanala-1171-lv-384975.html", "text": "Средната месечна работна заплата у нас бележи ръст през четвъртото тримесечие на 2018 г. Това сочи статистика на Националния статистически институт (НСИ). Според данните, средното брутното възнаграждение е 1171 лв. или с 4,8% повече спрямо третото тримесечие на миналата година. Най-голямо увеличение се отчита в сферите на образованието, финансите, застраховането и добивната промишленост. Запазва се тенденцията най-високи средни заплати да получават лицата, заети в ИТ индустрията – 2788 лв., на втора позиция по доходи са работещите в сферата на финансите и застраховането – 1933 лв. и на трета са хората, наети в производството на електрическа и топлинна енергия – 1888 лв. Най-ниски средни заплати получават хората, работещи в хотелиерството и ресторантьорството – 705 лв. За последните три месеца на 2018 г., наетите лица по трудово и служебно правоотношение са намалели с 26 хил. или 1,1%. Най-много хора са напуснали работата си в сферата на хотелиерството и ресторантьорството, ръст обаче бележат лицата, започнали работа в ИТ индустрията и образованието.", "date": "2019.02.13", "title": "Средната заплата в края на 2018 г. станала 1171 лв."}
{"url": "https://standartnews.com/regionalni/polovinata-obshchini-vv-vidinska-oblast-bez-raboteshchi-apteki-384985.html", "text": "Шест от единадесетте общини във Видинска област нямат работещи аптеки, съобщи доктор Владимир Вълчев, директор на Районната здравноосигурителна каса, цитиран от БТА. \r\nНа територията на областта РЗОК има договори с 26 аптеки, намиращи се в пет общини, които осигуряват лекарствени продукти, частично или изцяло заплащани от здравноосигурителната каса. \r\nРЗОК има договори със седем аптеки извън областния град. Те са по две в общините Белоградчик и Кула и по една в общините Брегово и Димово, както и една в село Градец. \r\nС подписването на договорите и допълнителните споразумения към тях се осигуряват лекарства, диетични храни, медицински изделия, тест-ленти.", "date": "2019.02.13", "title": "Половината общини във Видинска област без работещи аптеки"}
{"url": "https://standartnews.com/regionalni/btr-shche-peyat-v-noshchta-na-orfey-385000.html", "text": "Една от най-популярните и обичани български рок групи Б.Т.Р. ще изнесе концерт в рамките на фестивалd \"Нощта на Орфей\" край археологическия комплекс Татул. Фестът, който се организира от община Момчилград, през тази година ще бъде на 15 юни. Наско и колегите му от Б.Т.Р. ще изпълнят пред публиката своите последни парчета, както и най-обичаните им хитове. \r\n\"Спазваме традицията и винаги в \"Нощта на Орфей\" каним най-популярните български изпълнители. Убеден съм, че дошлите на фестивала ще останат доволни и тази година\", заяви кметът на община Момчилград Сунай Хасан. Той допълни, че освен Б.Т.Р., на сцената в подножието на археологическия комплекс ще има още интересни изпълнители. \r\n\"Подготвили сме много приятни изненади и по време на предстоящата 10-а среща на момчилградчани \"Момчилград винаги в сърцето ми\", която ще се проведе в последната седмица на юли\", каза още Сунай Хасан.    ", "date": "2019.02.13", "title": "Б.Т.Р.  ще пеят в \"Нощта на Орфей\""}
{"url": "https://standartnews.com/regionalni/yambolskiyat-teatr-s-zhest-km-zritelite-za-denya-na-vlyubenite-385006.html", "text": "Ямболският драматичен театър „Невена Коканова“ подготвя двойна изненада за своите зрители за Деня на влюбените - Св.Валентин, информираха от културната институция. На 14-ти февруари трупата ще представи постановката „Не е за вярване, но аз вярвам“ от Пепино де Филипо. В нея освен обичаните ямболски актьори ще участват и звездите на българския театър Албена Колева и Камен Воденичаров. Екипът на театъра обаче е подготвил още една изненада за всеки един зрител.  Театърът ще даде възможност на всеки, закупил билет за постановката, да направи романтична снимка на любимия или любимата. Фотосесията започва във фоайето на залата на община Ямбол час преди спектакъла и ще бъде ръководена от фотографа Красимир Стойчев. \r\n  През тази година. драматичният театър „Невена Коканова отбелязва 70 годишен юбилей. По този повод вече се подготвят специални събития, с които да бъде отпразнувана годишнината. \r\n ", "date": "2019.02.13", "title": "Ямболският театър с жест към зрителите за Деня на влюбените"}
{"url": "https://standartnews.com/biznes/firmata-mars-s-nov-direktor-za-blgarskiya-pazar-384987.html", "text": "Mars, световният лидер в производството на шоколадови изделия, дъвки и бонбони и храна за домашни любимци, има нов директор за българския пазар. Предраг Милинчич ще управлява всички дейности на компанията у нас. Той отговаря и за останалите клонове на Mars в региона – Сърбия, Черна гора, Македония и Албания. Милинчич притежава значителен опит в хранително-вкусовата промишленост. Преди да се присъедини към Mars е работил за Coca-Cola. През годините е заемал различни позиции, свързани с управлението на продажбите, включително и директор „Продажби“. Милинчич познава отлично пазарите на Балканите и в Балтийския регион. „Щастлив съм, че се присъединявам към българския екип на Mars. Вярвам, че заедно ще продължаваме да пренасяме добрите практики на компанията на местния пазар и да отговаряме на нуждите на потребителите“, коментира Предраг Милинчич, директор на Mars за България. Освен с богат професионален опит, Милинчич се отличава с безспорни лидерски качества, фокус върху клиента и стремеж към постигане на високи резултати. Той притежава магистърска степен по мениджмънт от Sheffield University.", "date": "2019.02.13", "title": "Фирмата Марс с нов директор за българския пазар"}
{"url": "https://standartnews.com/regionalni/maystorite-na-komediyata-na-blagoevgradska-stsena-384988.html", "text": "Актьорите Георги Мамалев, Камен Воденичаров и Тончо Tокмакчиев пристигат в Благоевград със спектакъла „Майсторите на комедията“. Той ще бъде поставен на сцената в зала „Пейо Яворов“ на 19 февруари от 19.00 часа. Една вечер, изпълнена с музика, смях и забава. \r\nТитаните на смеха ще преведат публиката през абсурдните новини в България, Европа и света, редувайки любими на публиката скечове и емблематични образи от телевизията и театъра, с песни на \"Ку-Ку\", \"Каналето\" и \"НЛО\"! Шоуто гарантира 2 часа смях през сълзи! \r\nБилети може да закупите на касите на зала „Пейо Яворов“.  ", "date": "2019.02.13", "title": "\"Майсторите на комедията\" на благоевградска сцена"}
{"url": "https://standartnews.com/regionalni/izlozhba-za-trifonn-zarezan-i-sveti-valentin-v-blagoevgrad-385003.html", "text": "Художници от Благоевград и региона ще подредят обща тематична изложба по повод Трифон Зарезан и Свети Валентин в Градската художествена галерия. Експозицията ще бъде открита на 14 февруари в 18 часа и ще бъде на разположение на жителите и гостите на града до 3 март. \r\nИзложени са 56 творби на 28 автори. Богатата жанрова палитка включва както живописни платна, така и графика, скулптура и приложно изкуство.", "date": "2019.02.13", "title": "Изложба за Трифон Зарезан и Свети Валентин в Благоевград"}
