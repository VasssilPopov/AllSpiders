{"url": "https://standartnews.com/sport/blgarskiyat-alpinist-ivan-tomov-e-zaginal-392385.html", "text": "Алпинистът Иван Томов е загинал в Хималаите, съобщиха от БНР позовавайки се на фирмата-организатор на експедицията до Лхотце (8516 м). Вчера 35-годишният русенец стана третият българин, изкачил осемхилядника връх Лхотце и вторият, сторил това без допълнителен кислород. Преди дни ураганни ветрове унищожиха палатката на Томов и се наложи той да продължи с екипировка назаем. Пред БНР той разказа, че не е успял да се излекува от кашлица, но ще рискува и ще направи опит. В сутринта на изкачването други членове на експедицията в която е бил включен, също са изкачили върха, с кислород, но са слезли благополучно. Иван и Настя са успели да достигнат палатка в лагер 4. Там са опитали лечение с дексаметазон и кислород, поради признаци на белодробен оток. От агенцията твърдят, че са изпратили шерп да помогне от лагер 3 към 4 (този който по-рано през деня е придружавал клиен до върха). Иван е издъхнал по парапета от лагер 4 надолу. От ръководството на експедицията към която е бил включен обявиха, че ще направят възможното да свалят тялото на българина до базовия лагер. Иван Томов, на 35 години, има изкачвания на Броуд пик през 2014 г., и на Манаслу през 2017 г. През 2013 г. беше в лагер 2 на Нанга Парбат, докато в базовия лагер терористи избиха други участници в експедицията. Опита и през 2016 г. на Нанга Парбат. Миналата година Иван беше първия достигнал връх Комунизъм в Памир.", "date": "2019.05.17", "title": "Българският алпинист Иван Томов е загинал (обновена)"}
{"url": "https://standartnews.com/biznes/do-kraya-na-may-puskat-pokana-za-investitor-v-belene-392369.html", "text": "Поканата в Официален вестник на Европейския съюз за участие в процедурата за избор на стратегически инвеститор за изграждане на АЕЦ \"Белене\" се очаква да бъде публикувана до края на май или първите дни на юни, коментира пред журналисти министърът на енергетиката Теменужка Петкова днес. Тя уточни, че Европейската комисия е уведомила българското енергийно министерство, че процедурата трябва да бъде преведена на всички официални езици на държавите-членки на Европейския съюз, което отнема време. Енергийният министър добави, че след като поканата бъде публикувана, ще започне да тече срокът за подаване на заявления за участие, който е 90 дни, считано от датата на публикуване й в Официалния вестник на ЕС. Индикативният срок за приключване на процедурата е 12 месеца, считано от датата на публикуване на поканата. Тарифният дефицит в НЕК е свит и намален до минимално количество, коментира още Теменужка Петкова в отговор на въпрос по повод думите на Антон Иванов от Българския енергиен и минен форум, който заяви, че \"5 млрд. лв. е дупката в енергетиката\". \"Аз не знам г-н Иванов откъде борави с такива данни. Знаете,  с какъв дефицит ние поехме енергийния сектор през ноември 2014 г., знаете какви мерки предприехме\", изтъкна министър Петкова. Тя посочи, че е бил създаден и Фонд \"Сигурност\" на електроенергийната система, което е било една от най-успешните мерки, свързани със стабилизиране на енергийния сектор в България. Тази мярка е била високо оценена от Световната банка и Европейската комисия. Тя обясни, че мярката е преназначена за това да бъдат компенсирани разходите до миналата година на обществения доставчик НЕК, свързани изкупуването на енергията от възобновяеми енергийни източници и всички останали производители, които по закон НЕК е трябвало да изкупува тяхната електрическа енергия. Министърът на енергетиката добави, че от тук нататък ще се \"върви към пълната либерализация на електроенергийния пазар\". За да се случи това, освен да бъдат изведени всички производители на електроенергия на свободния пазар, трябва да бъдат предприети и мерки по отношение на тарифния дефицит. Той ще бъде установен от КЕВР и да бъде нотифициран пред ЕК, допълни Теменужка Петкова.", "date": "2019.05.17", "title": "В края на май пускат покана за инвеститор в Белене"}
{"url": "https://www.standartnews.com/sport/blgarskiyat-alpinist-ivan-tomov-e-zaginal-392385.html", "text": "Алпинистът Иван Томов е загинал в Хималаите, съобщиха от БНР позовавайки се на фирмата-организатор на експедицията до Лхотце (8516 м). Вчера 35-годишният русенец стана третият българин, изкачил осемхилядника връх Лхотце и вторият, сторил това без допълнителен кислород. Преди дни ураганни ветрове унищожиха палатката на Томов и се наложи той да продължи с екипировка назаем. Пред БНР той разказа, че не е успял да се излекува от кашлица, но ще рискува и ще направи опит. В сутринта на изкачването други членове на експедицията в която е бил включен, също са изкачили върха, с кислород, но са слезли благополучно. Иван и Настя са успели да достигнат палатка в лагер 4. Там са опитали лечение с дексаметазон и кислород, поради признаци на белодробен оток. От агенцията твърдят, че са изпратили шерп да помогне от лагер 3 към 4 (този който по-рано през деня е придружавал клиен до върха). Иван е издъхнал по парапета от лагер 4 надолу. От ръководството на експедицията към която е бил включен обявиха, че ще направят възможното да свалят тялото на българина до базовия лагер. Иван Томов, на 35 години, има изкачвания на Броуд пик през 2014 г., и на Манаслу през 2017 г. През 2013 г. беше в лагер 2 на Нанга Парбат, докато в базовия лагер терористи избиха други участници в експедицията. Опита и през 2016 г. на Нанга Парбат. Миналата година Иван беше първия достигнал връх Комунизъм в Памир.", "date": "2019.05.17", "title": "Българският алпинист Иван Томов е загинал (обновена)"}
{"url": "https://standartnews.com/biznes/stroyat-srbskiya-uchastk-ot-turski-potok-392389.html", "text": "Стартира изграждането на участъка от газопровода \"Турски поток\" през Сърбия, който е с дължина 403 км и трябва да бъде завършен до 18 декември, съобщи белградският всекидневник \"Вечерне Новости\". Първият участък e от българската граница до Чуприя, вторият - от Чуприя до Дунава и третият от Дунав до Зренянин. Четвъртият участък ще бъде от село между Нови Сад и Зренянин до Суботица. Според \"Вечерне Новости\" е издадено разрешително за строеж за секции 2 и 3, като в близките дни такова ще получи и строежът на първия участък.. Компанията \"Газтранс\", в която \"Сърбия Газ\" има дял от 49%, а \"Газпром\" останалата собственост, през миналата година подаде искане до Сръбската енергийна агенция за строителство на газопровода като част от изграждането на вътрешната газова инфраструктура в Сърбия.", "date": "2019.05.17", "title": "Строят сръбския участък от Турски поток"}
{"url": "https://standartnews.com/biznes/belgiytsi-gotovi-da-vorzhavat-sukhoptnite-ni-voyski-392380.html", "text": "John Cockerill Defense има интерес към процеса на модернизация на българските Сухопътни войски и предлага куполите си от серията 3000 за оръжейни системи на новите бронирани бойни машини за пехотата, съобщиха от белгийската компания. Куполите (turrets) с марката  Cockerill са на въоръжение в редица армии и са в серийно производство. Белгийската компания представи пред медиите своите способности за участие в модернизацията на Сухопътните войски и разкри промяна в името и корпоративната идентичност. Известна през последните 200 години като CMI Defence, компанията се преименува на John Cockerill Defense и си поставя за цел да съхрани изграденото наследство, разширявайки стратегическите си партньорства. „John Cockerill Defense не навлиза тепърва в България – още от 2010 г. насам разполагаме с активни местни доставчици за нашите продукти. Сега като естествена следваща стъпка в тези отношения имаме стремежа да разширим работата си тук и да изградим ново дългосрочно партньорство, което ще допринесе за подобрената боеготовност на Сухопътните войски“, обяви Беър Мидкиф, вицепрезидент маркетинг и продажби на John Cockerill Defense за Централна и Източна Европа. Белгийската компания разработва, произвежда и интегрира куполи и оръжейни системи, които са сърцевината на всяка бронирана бойна машина. Нейните куполи предоставят най-високо качество през целия жизнен цикъл на бойните машини, който продължава от 30 до 50 години. Това се постига чрез модуларност, тъй като куполите от серията 3000 могат да функционират с широк спектър оръдия - от 25 мм до впечатляващите 105 мм. „Тази адаптивност, съчетана с отворена архитектура на електрическите и информационни системи, гарантира на всяка армия възможността да бъде гъвкава спрямо бъдещите й потребности, без да се налага да закупува нови куполи“, обясни Мидкиф. По думите му куполите от серията 3000 на John Cockerill Defense се предлагат на българските Сухопътни войски от финландската компания Patria с нейната бронирана машина AMV и от френската фирма NEXTER за нейната 8х8 бойна машина NEXTER Véhicule Blindé de Combat d'Infanterie (VBCI). По време на събитието беше обявено и че българската компания OPTIX официално е призната за квалифициран доставчик на John Cockerill Defense. OPTIX е първата компания, сертифицирана под новото наименование на John Cockerill Defense и занапред ще бъде основен доставчик за ключови сфери в работата на John Cockerill Defense като системите за прицел и електронно наблюдение. Това сътрудничество се базира на висококачествената работа на OPTIX и конкурентните цени, като партньорството между двете фирми не зависи от развитието на проекта на Сухопътните войски. „Ако куполите от серията Cockerill 3030 бъдат предпочетени от българските Сухопътни войски, възможностите за съвместна работа с OPTIX ще се увеличат значително. Тогава компанията ще бъде основен местен доставчик на ключови компоненти и услуги по поддръжка и ремонт на системите за наблюдение на куполите, които са важна част от добавената стойност на оръжейните системи. По този начин John Cockerill ще помогне на OPTIX да стане и доставчик на Safran, тъй като Safran е производителят на системите за наблюдение PASEO, използвани в кулата Cockerill 3030 “, обясни Беър Мидкиф. Той използва възможността да обяви и смяната на името на компанията и нейната корпоративна идентичност. С над 200-годишна история зад гърба си, досега известната като CMI Defence компания се преименува на John Cockerill. Промяната влиза в сила от 16 май 2019 г., като новото име е вдъхновено от основателя на компанията. През 1817 г. Джон Кокерил полага основите на фирмата John Cockerill & Cie., която се превръща във вертикално интегрирана компания за металургия и машиностроене. „Новото име отразява в себе си иновациите, предприемаческия дух и качеството на работа, които са изградили нашата компания в последните две столетия“, обясни вицепрезидентът на John Cockerill. John Cockerill Defense е част от корпоративната група на John Cockerill, която си поставя за цел да се справи с най-големите съвременни предизвикателства. Групата развива своята дейност в ключови сектори като енергетика, промишленост, околна среда, услуги и отбрана.", "date": "2019.05.17", "title": "Белгийци готови да въоръжат сухопътните ни войски"}
{"url": "https://standartnews.com/biznes/bdzh-obszhda-publichno-razpisanieto-si-za-2020-g-392397.html", "text": "Проектът на график за движение на влаковете за 2020 г. е публикуван за обществено обсъждане на сайта на националния железопътен превозвач. Гражданите ще намерят на интернет страницата на превозвача къде да изпращат коментарите си. Желаещите могат да занесат мненията си и лично в сградата на БДЖ в София. Мениджърският екип на дружеството има за цел да постигне конструктивен диалог и оптимални резултати за всички заинтересовани страни по отношение разработването на адекватни и ориентирани към потребностите на гражданите национални и регионални транспортни схеми, уверяват от дружеството. Проектът на новото разписание е съобразен с интензивната ремонтна програма на дружеството, като в момента на различен етап са процедури за подемни и капитални ремонти на локомотиви, вагони и мотриси. Усилието е да се предотврати принудителен престой на влакове по време на ремонтите. \"Ръководството на компанията счита, че представянето на максимално качествена услуга е възможно само при изграждането на отворен диалог, интензивна комуникация, добро взаимно разбиране и доверие, както и конкретни ангажименти от страна на дружеството\", уверяват от националния железопътен превозвач.", "date": "2019.05.17", "title": "БДЖ обсъжда публично разписанието си за 2020 г."}
{"url": "https://standartnews.com/kultura/pochitat-vanya-petkova-s-poetichna-vecher-392395.html", "text": "\r\nТази година се навършиха 75 години от раждането  на голямата българска поетеса Ваня Петкова и 10 години от нейното \"отлитане на Сириус\". Така тя казваше за края на земния й престой - \"Един ден ще отлетя на Сириус, от където съм дошла...\" Близо до град Първомай, в село Езерово се намира къщата на поетесата , където е изложена цялата й семейна история. \"По нейно желание аз я превърнах в \"Музей на нейното творчество и личност\". Символичен музей... Това е просто нейният дом, нашият дом, домът на нейните наследници, които с гордост продължаваме делото й\", казва дъщерята на поетесата -журналистката Оля Ал-Ахмед.. \r\nПоетичната вечер, организирана от община Първомай в рамките на Майските културни дни, е първата проява за тази година в памет на поетесата. Литературната вечер, включваща - рецитал-моноспектакъл по стихове на Ваня Петкова, мултимедия и изложба, ще се състои на 20 май, понеделник в ритуалната зала на  Образцово Народно читалището \"Св.Кирил и Методи\" в гр.Първомай от 18.30ч. Едно малко и скромно начало, което ще бъде последвано с голям концерт през есента в столицата.", "date": "2019.05.17", "title": "Почитат Ваня Петкова с поетична вечер"}
{"url": "https://standartnews.com/regionalni/khudozhnitsi-ot-blagoevgrad-s-obshcha-izlozhba-za-24-may-392379.html", "text": "Градската художествена галерия в Благоевград ще представи традиционната обща изложба по повод 24 май - Ден на българската просвета и култура и на славянската писменост. На тази дата е и празникът на областния център на Пиринско. \r\n  \r\nЕкспозицията ще бъде подредена в голямата зала, а официалното й откриване е на 23 май. Тази година в изложбата се включват над 25 творци от региона с около 40 творби. Сред участниците има и утвърдени майстори на четката, и млади художници. Посетителите ще видят творби с голямо жанрово многообразие - живопис, графика, дърворезба и приложно изкуство. \r\n  \r\nИзложбата е с конкурсен характер. Тричленно жури, съставено от експерти от София, ще направи селекция и ще оцени произведенията на изкуството. Ще бъдат отличени тримата най-добри автори. Наградите са осигурени от Община Благоевград. Жители и гости на града ще имат възможност да видят творбите до 20 юни 2019 година в ГХГ- Благоевград.  ", "date": "2019.05.17", "title": "Художници от Благоевград с обща изложба за 24 май"}
{"url": "https://www.standartnews.com/sport/ministr-kralev-sportnite-obekti-sa-ot-natsionalno-znachenie-392331.html", "text": "По време на инспекцията на ремонта на спортната зала към СУ “Иван Вазов” в Своге министърът на младежта и спорта Красен Кралев отговори на журналистически въпроси по актуални спортни теми: На въпрос, свързан с  , министър Кралев отговори, че в представения от Столична община устройствен план са допуснати доста неточности в Плана за регулация относно урегулираните поземлени имоти. Имоти, които са държавна собственост, са включени в съсобственост с други имоти, без за това да е дадено съгласие, смесва се частна и държавна собственост. Не е решен и транспортният достъп до имотите и прилежащата инфраструктура. “Този план е изготвен, без да се съгласува с Министерство на младежта и спорта (ММС). Ще заявим нашите възражения пред Национална агенция по градоустройство. Ако не се приемат, планът ще бъде обжалван пред Софийски административен съд, след това пред Върховния административен съд, защото има сериозно разминаване между нашите планове за развитие на спортната инфраструктура в Борисовата градина и това, което този план предлага”, заяви спортният министър. Той подчерта, че планът е трябвало да бъде съгласуван с ММС преди да се направи, защото Министерството е един от най-големите собственици на имоти в Борисовата градинa. “Под ръководството на ММС са Националният стадион „Васил Левски“, стадион “Българска армия”, тенис зала „София“, столичен колодрум “Сердика”, бившия стадион „Юнак“ и тенис комплекс “Академик”. За нито един от тези имоти Планът за регулация не е отредил самостоятелни урегулирани поземлени имоти. Ако бъдат обособени такива, ще може да се дадат и конкретни параметри за застрояване, съобразени с необходимостта за развитието на спортната ни база. Ако не се построят нови съоръжения, съществуващите в момента няма да бъдат годни за провеждане на спортни събития съвсем скоро”, каза Красен Кралев. ММС подкрепя проекта за нов модерен стадион на територията на стадион “Българска армия”, но при тези параметри на устройствения план този проект не може да бъде реализиран. Същото се отнася и за стадион “Юнак” и колодрум “Сердика”. “Много сериозна дискусия трябва да се проведе за спортните съоръжения в Борисовата градина. Потребностите на София са големи и не трябва да се ограничава реконструкцията на сега съществуващите съоръжения”, категоричен бе спортният министър. Красен Кралев изрази убеденост, че архитектите ще се съобразят с предложенията на ММС, защото спортните обекти в София са от национално значение и се ползват от български граждани от цялата страна. На въпрос, свързан с изграждането на  , министър Кралев заяви, че има много работа по подготовката на кандидатурата на България, Сърбия, Гърция и Румъния за домакинство на първенство по футбол. “Пловдив е един от градовете, които се обсъждат, заедно с Бургас, Варна и София”, заяви Кралев. По думите му, обединението между клубовете е похвално. “Радващо е, че има обединение между клубовете. Пловдив даде пример как общността трябва да бъде обединена в желанието си за изграждане на нови спортни съоръжения. Решени сме да положим максимални усилия за обновяването на футболната инфраструктура”, каза той. Относно това, че   в центъра на София Красен Кралев коментира, че изграждането на нов национален стадион е част от програмата за кандидатурата ни за Европейското и за Световното първенство по футбол. По думите му, разговорите със Столична община за локацията на новото съоръжение все още продължават.", "date": "2019.05.17", "title": "Министър Кралев: Спортните обекти са от национално значение"}
{"url": "https://www.standartnews.com/sport/prezidentt-na-barsa-reshi-za-trenora-392330.html", "text": "Ернесто Валверде ще изкара договора си като треньор на Барселона поне до лятото на 2020 г. Това бе гарантирано от президента на каталунците Хосеп Мария Бартомеу. Валверде има договор с Барса до 2020-а година и опция за още една. \r\n\"Валверде вече го каза преди няколко дни. Той има пълната подкрепа на президента и борда на директорите. Проектът ни е дългосрочен, той има договор с клуба и ние сме доволни от работата му. Вече планираме следващия сезон, направихме няколко трансфера и обсъждаме други неща\", каза той пред репортери по време на представяне на книга. \"Първата ни цел винаги е спечелването на титлата, а след нея са купата и Шампионската лига. Направихме силен сезон и станахме шампиони доста преди края, но е ясно, че всички искаме повече. Сега ни предстои финал за купата и ще го изиграем с болката от поражението в Ливърпул. Време е да го приемем и да си върнем духа\", завърши Бартомеу.", "date": "2019.05.17", "title": "Президентът на Барса реши за треньора"}
{"url": "https://www.standartnews.com/chudesata_na_balgariya/politsiya-pazi-tsyala-noshch-zlatoto-na-sevt-iii-392366.html", "text": "\r\nПрез есента на 2004 г. екипът на д-р Георги Китов /1943-2008/ започва разкопки на тракийска могила, известна сред местните като Голямата Косматка заради това, че цялата е обрасла с нискостеблени дървета и храсти. Могилата е огромна, с диаметър повече от 25 м, и археолозите започват да я разкриват с... фадрома, което първоначално предизвиква доста насмешки сред неприятелите на д-р Георги Китов. Още съвсем в началото обаче археолозите се натъкват на първото сензационно откритие. На 6-7 м южно от входа на външната фасада, на нивото на околния терен, от пръстта неочаквано се изсипва глава от бронзова статуя. Тя е поставена сякаш на стража пред монументалната гробница, която по-късно екипът ще разкрие. Бронзовата глава е с естествена големина, на брадат мъж с одухотворено лице, властен и мъжествен поглед. Първото предположение, е че вероятно е от висока близо 2 м статуя, която е била ритуално разчленена. подсказва на учените тази хипотеза. Чертите на лицето и погледът на все още неизвестния владетел и воин са така изкусно изобразени, че самият д-р Китов още тогава изказва смелата хипотеза: авторът на скулптурата е вероятно известният атински ваятел Фидий или някой от неговите ученици. Години по-късно спътницата в проучванията и в живота на Китов Диана Димитрова, която продължи мисията му, потвърди тази версия. По техниката на изливане на бронза и стила тя доказа, че този античен шедьовър е на Силанион – един от най-известните атински скулптори. Нещо повече: въз основа на извършения химичен анализ на леярската пръст от вътрешността на бронзовата глава Димитрова достигна до още един неочакван извод. Оказа се, че тази пръст е от района на Казанлък, т.е. скулпторът е работил на място, край древния Севтополис. Според археоложката, вариантите за това къде всъщност е била поставена статуята на тракийския цар са няколко. Възможно е тук да е бил истинският център на столицата на Одриското царство, Севтополис, който днес лежи на дъното на близкия яз. „Копринка“, само на няколко км от Гробницата на Севт III. Статуята е могла да бъде и която най-вероятно първо е била храм, преди да стане гробница на Севт III. Третата възможност е бронзовата статуя да е била поставена на върха на самия храм. Без всякакво съмнение, Гробницата на Севт III е най-внушителния монументален културно-исторически паметник от времето на траките по нашите земи. Трите камери заедно с коридорите са един своебразен тунел дълъг цели 26 м. Според археолозите могилата е била насипана като свещен хълм през първата половина на V в. пр. Хр. Вероятно през втората половина на века е направена широка траншея в насипа от юг, където е изграден монументалния храм. Той се състои от представителна фасада и три помещения, изградени от обработени гранитни блокове. Първата камера е правоъгълна с двускатно покритие, а втората - кръгла с куполно покритие. Отделните блокове са свързани чрез залети с олово железни скоби, характерен способ за тракийските майстори. Последната камера е подобна на саркофаг. Издълбаният огромен гранитен блок е около 60 тона, върху който е положен втори, оформен двускатно. В самото помещение са разположени ритуално гранитно ложе и маса. Именно тук археолозите се натъкват на най-ценните находки, общо Казват, че когато ги открили д-р Георги Китов се обадил на тогавашния председател на БАН акад. Иван Юхновски и директорът на Националния археологически институт с музей при БАН проф. Васил Николов с думите: \"Идвайте! Буквално газим върху злато!\" И те наистина дошли посред нощ на обекта. Но тук довтасали неочаквано и въоръжени полицаи. Завардили входа на гробницата, не пускали отвътре археолозите от екипа дори до тоалетната, за да изнесат нещо. Започнали да обискират и гостите, да не би някой да отмъкне някоя златна находка... Въобще създала се подозрителна и тягостна атмосфера, която д-р Китов едва успял да овладее със среднощни разговори с достатъчно влиятелни хора. \r\n ", "date": "2019.05.17", "title": "Полиция пази цяла нощ златото на Севт III"}
{"url": "https://standartnews.com/biznes/angelkova-vzema-merki-za-udlzhavane-na-letniya-sezon-392387.html", "text": "Министерството на туризма работи индивидуално с всеки от 10-те основни туристически пазара за страната ни. Освен това се подготвя наредба за детските лагери и се търсят мерки за удължаването на летния туристически сезон. Това стана ясно по време на среща на министъра на туризма Николина Ангелкова с бизнеса в Добрич. Министърът каза още, че в момента се отчита спад от 2-3% на ранните записвания, а очакваните полети за летище Варна са по-малко с 13 на сто. Като основна причина за вероятния спад от някои пазари, министърът посочи ниските цени в региона, предложени от държави, които са преки наши конкуренти за определени пазари, тъй като имат възможност за пряко субсидиране на сектора. С тази цел сме стартирали разработването на анализ, който да ни покаже какви мерки бихме могли да предприемем за привличане на повече чартърни полети през крилата на сезона. Водят се и постоянни разговори с големите туроператори като „Томас Кук“ и ТУИ, категорична бе министър Ангелкова. От друга страна предварителните данни сочат, че има много голям ръст в ранните записвания от Украйна, Франция, Великобритания, Чехия и Полша. Надявам се, че ще достигнем резултатите от миналата година, каза още министър Ангелкова. Тя цитира последната информация от НСИ, според която с 4,1% се увеличават приходите от нощувки в местата за настаняване с 10 и повече легла в периода януари – март 2019 г. спрямо същия период на 2018 г. Така за първите три месеца от настоящата година постъпленията достигат 151 млн. лв. По време на срещата с бранша в Добрич министър Ангелкова изрази надеждата си, че независимо от по-слабите записвания на пазари като Германия и Русия, спадът ще бъде компенсиран от страни като Украйна, Франция, Великобритания, Чехия и Полша. Според статистиката за област Добрич за периода януари-март се наблюдава ръст от почти 18% в броя на нощувките. Тя подчерта, че плажът Болата е избран за поредна година за един от най-красивите в Европа. Безкомпромисен и стриктен контрол на неохраняемите плажове обеща Ангелкова, като уточни, че на територията на област Добрич техният брой е 15.", "date": "2019.05.17", "title": "Ангелкова взема мерки да удължи летния сезон"}
{"url": "https://standartnews.com/mneniya/elektoralna-disfunktsiya-pred-ogledaloto-v-banyata-392353.html", "text": "Интересно нещо, прелюбезни, изследванията показаха, че  . Темата е  любопитна не поради множащите се мъже тип „аз танцувам само с мама“, а защото показва  общото положение,  че с майка си можем да живеем, а с изборите,  които правим – не можем. При жените сякаш е по-спокойно – ако не се отнася до червилото им, те по-успяват да живеят с изборите, които правят. Дори политическите.  Странно е това съжителство! Може би в него се корени страхът, че ще дойдат норвежки гейове и ще ни  отведат от семейството ни. Знаете,   Тя и Корнелия напоследък взе публично да се страхува от норвежки гейове, но при нея – подозирам е друго – тя просто се надява, че така ще се хареса на 30 -годишните българи.  Но да не се оплакваме! Според същото изследване на Евростат – далеч по-дълго – 49 и 56 % се задържали при майките си италианците и гърците. Изследването не уточнява, че  “, но в анализите на данните ясно се посочва, че „задържащите се“ по-трудно правят важни житейски избори като смяна на професията, брак, да не говорим за смяна на пола!  Имал съм възможност и друг път да ви споделя откритието си, че всъщност изборите, които правим, са това, което ни отличава от останалите. Те са собственото ни лице. Всеки ден правим хиляди избори без да се усетим – какво да ядем, какво да облечем, по коя улица да минем, кои да са приятелите ни, какви книги да четем, кои филми да гледаме и т.н. и т.н. Та    И трябва да се научим някак да живеем с него, защото по огледалото друго няма да дадат, колкото и да щракате с дистанционното.  С политическите избори не е по-различно.  След като се опитате да се ориентирате в джунглата от политологически лиани – ляво, дясно, либерали, консерватори, центристи, юнионисти, сепаратисти и т.н., пробвайте номера с огледалото. Представете си, че сутринта в огледалото заедно със собствената ви физиономия ще изгрее и тази на политическия избор, който сте направили.  То така или иначе се случва, само дето не го виждате и не си давате сметка за това. И не бързайте да казвате, че предложението е шеговито или лекомислено. Попрегледайте кандидатурите  в евролистите и си направете експеримента – ще видите, че е хем забавно, хем полезно! Дайте си и сметка за годините, които ще прекарате с този избор. Това също е важно.  Защото   Скъпо е и трудно за организиране. Много по-скъпо ще ви излезе, отколото му излезе на Кубрат Пулев целувката с онова американско недоразумение!  През седмицата . Това е най-известният и най-богатият далтонист в новата история на света. Според него запазеният зелен цвят на фейсбук е неустоим...  Днес  Марк има наистина милиарди  фенове по света. Благодарение на Фейсбук, който помогна изключително много за арабските революции, няколко египтяни дори  кръстиха дъщерите си така – Фейсбук. Разбира се, враждата им с Давидовото коляно им попречи да ги кръстят направо Цукърбърг, но  и това си е сензация.   Революцията Фейсбук е сравнима само с внезапното откриване на телепатията. Защото .  Защо ви го казвам? Защото ако проследите внимателно изборите, които е направил през скромния си  съзнателен живот  Марк – за някакви си 20 години – ще видите ярък пример за това как човек  уважава  изборите си и те му се отплащат щедро. За нищо друго да не сме благодарни на момчето с луничките от Уайт Плейнс, щата Ню Йорк, само това, че фейсбук ни помага да си припомним изборите, които сме правили, е повече от достатъчно!  Вдъхновен от историята на Марк и след десетдневна социална карантина имах възможност да погледна отново българския фейсбук. Бях го забравил заради далеч по-мамещи прежиявания в Червено море, където единственият нет бяха мрежите на рибарите.  Разгледах го и се убедих, че с малки изключения страдаме от национална изборна дисфункция. . С други думи псуваме и хейтим яко всичко – звяр и природа - но най-вече изборите на околните, а по този начин и собствените си избори. Особено по време на политически избори Гоголевото    може да бъде прието за национален девиз и да смени надписа върху Парламента. Не случайно тази реплика е била любима и на Алеко Константинов. Създателят на Бай Ганьо я ползва не в един и два файлетона.  Ако съществува такова нещо като „хибридна война“, а не е измислица на Кристофър Стийл (Проектът „Шарлемейн“), то за нашите душевни територии тя е напълно излишна.    Питал съм се често защо е така и стигам до извода, че просто не искаме да носим отговорност за собствените си избори. Далеч по-приятно е да се подиграваме или упрекваме другите за техния избор. Какво представляват политическите избори? Имаме едни  общи пари, време и усилия, които трябва да поверим на избрани от нас хора да ги управляват. И да представляват нашето мнение, когато се решават въпроси, засягащи общността ни. Не е нещо много сложно, а смисълът на избора е не само избраният, но и избиращият да носи отговорност за избора. Или както казваше един знаменит мислител, „  Същото би следвало да се отнася и до почтения избирател... Аз за това много харесвах думите на Царя „почтеност във всичко“ и горчиво съжалявах, че останаха предимно думи, въпреки че царят никога не е бил мой личен изобр.  В момента на тези избори за едни „Кой, ако не Борисов“ е въпрос, а за други същото изречение е отговор. Въпреки че на 26 май трябва да избираме в каква Европа ще живеем, ние пак избираме в каква България и най-важното – как ще живеем със себе си. И точно при този избор го закъсваме като Марко на Косово поле. Впрочем той го е закъсал основно заради изборите, които е направил – ту противник на Мурад, ту васал на сина му Баязид.  Демокрацията никога не е била посока в развитието на една държава. Тя не е отговор на въпроса „на къде вървим“, а на въпроса „как вървим“. Как взимаме решения. И в този смисъл тя е неработеща, когато избиращите отказват да носят отговорност за избора си. Забавното е, че ако българинът викне майстор за банята и му паднат два реда плочки, ще го гони до дупка за компенсации. Същото е и с българката, когато си купи дефектни сандалки в мола.  Когато обаче с милиард и половина бюджет на град София плочките по Граф Игнатиев са все едно наредени от Стиви Уондър и Рей Чарлз – нищо!  \r\nОще по-странно е,  че когато има реакция, тя също поражда недоволство и присмех. Случаят  „Порожанов“ е доста показателен. За пореден път Борисов безкомпромисно взима мерки срещу прегрешилите свои, показвайки практически какво значи да носиш отговорност за изборите, които правиш. Какво повече да направи с Порожанов  като отговорен за избора му, освен да вземе оставката му? Да го обеси с главата надолу на входа на Земеделското министерство?!  Дори българските закони да предвиждат подобна възможност, тя следва да се случи след обективно разследване, съд и т.н.  Т.е.  . Защото гравитацията, за разлика от българските закони, действа еднакво за всички.  Това не е лесен избор – преди пет години аз лично помогнах не малко Бареков и Джамбазки да представляват България в Европарламента. И не се правя на ощипан по темата. Те бяха ярко присъствие, за полезността му наистина можем да спорим.  Утешавам се, че днес може би съм малко по-умен. И се надявам утре да съм още по-умен. Друг начин няма. Както си казвал шопът, докато се връщал от панаира в Орхание, където го били, изнасилили и ограбили –  \r\n ", "date": "2019.05.17", "title": "Електорална дисфункция пред огледалото в банята "}
{"url": "https://standartnews.com/sport/ministr-kralev-sportnite-obekti-sa-ot-natsionalno-znachenie-392331.html", "text": "По време на инспекцията на ремонта на спортната зала към СУ “Иван Вазов” в Своге министърът на младежта и спорта Красен Кралев отговори на журналистически въпроси по актуални спортни теми: На въпрос, свързан с  , министър Кралев отговори, че в представения от Столична община устройствен план са допуснати доста неточности в Плана за регулация относно урегулираните поземлени имоти. Имоти, които са държавна собственост, са включени в съсобственост с други имоти, без за това да е дадено съгласие, смесва се частна и държавна собственост. Не е решен и транспортният достъп до имотите и прилежащата инфраструктура. “Този план е изготвен, без да се съгласува с Министерство на младежта и спорта (ММС). Ще заявим нашите възражения пред Национална агенция по градоустройство. Ако не се приемат, планът ще бъде обжалван пред Софийски административен съд, след това пред Върховния административен съд, защото има сериозно разминаване между нашите планове за развитие на спортната инфраструктура в Борисовата градина и това, което този план предлага”, заяви спортният министър. Той подчерта, че планът е трябвало да бъде съгласуван с ММС преди да се направи, защото Министерството е един от най-големите собственици на имоти в Борисовата градинa. “Под ръководството на ММС са Националният стадион „Васил Левски“, стадион “Българска армия”, тенис зала „София“, столичен колодрум “Сердика”, бившия стадион „Юнак“ и тенис комплекс “Академик”. За нито един от тези имоти Планът за регулация не е отредил самостоятелни урегулирани поземлени имоти. Ако бъдат обособени такива, ще може да се дадат и конкретни параметри за застрояване, съобразени с необходимостта за развитието на спортната ни база. Ако не се построят нови съоръжения, съществуващите в момента няма да бъдат годни за провеждане на спортни събития съвсем скоро”, каза Красен Кралев. ММС подкрепя проекта за нов модерен стадион на територията на стадион “Българска армия”, но при тези параметри на устройствения план този проект не може да бъде реализиран. Същото се отнася и за стадион “Юнак” и колодрум “Сердика”. “Много сериозна дискусия трябва да се проведе за спортните съоръжения в Борисовата градина. Потребностите на София са големи и не трябва да се ограничава реконструкцията на сега съществуващите съоръжения”, категоричен бе спортният министър. Красен Кралев изрази убеденост, че архитектите ще се съобразят с предложенията на ММС, защото спортните обекти в София са от национално значение и се ползват от български граждани от цялата страна. На въпрос, свързан с изграждането на  , министър Кралев заяви, че има много работа по подготовката на кандидатурата на България, Сърбия, Гърция и Румъния за домакинство на първенство по футбол. “Пловдив е един от градовете, които се обсъждат, заедно с Бургас, Варна и София”, заяви Кралев. По думите му, обединението между клубовете е похвално. “Радващо е, че има обединение между клубовете. Пловдив даде пример как общността трябва да бъде обединена в желанието си за изграждане на нови спортни съоръжения. Решени сме да положим максимални усилия за обновяването на футболната инфраструктура”, каза той. Относно това, че   в центъра на София Красен Кралев коментира, че изграждането на нов национален стадион е част от програмата за кандидатурата ни за Европейското и за Световното първенство по футбол. По думите му, разговорите със Столична община за локацията на новото съоръжение все още продължават.", "date": "2019.05.17", "title": "Министър Кралев: Спортните обекти са от национално значение"}
{"url": "https://standartnews.com/sport/prezidentt-na-barsa-reshi-za-trenora-392330.html", "text": "Ернесто Валверде ще изкара договора си като треньор на Барселона поне до лятото на 2020 г. Това бе гарантирано от президента на каталунците Хосеп Мария Бартомеу. Валверде има договор с Барса до 2020-а година и опция за още една. \r\n\"Валверде вече го каза преди няколко дни. Той има пълната подкрепа на президента и борда на директорите. Проектът ни е дългосрочен, той има договор с клуба и ние сме доволни от работата му. Вече планираме следващия сезон, направихме няколко трансфера и обсъждаме други неща\", каза той пред репортери по време на представяне на книга. \"Първата ни цел винаги е спечелването на титлата, а след нея са купата и Шампионската лига. Направихме силен сезон и станахме шампиони доста преди края, но е ясно, че всички искаме повече. Сега ни предстои финал за купата и ще го изиграем с болката от поражението в Ливърпул. Време е да го приемем и да си върнем духа\", завърши Бартомеу.", "date": "2019.05.17", "title": "Президентът на Барса реши за треньора"}
{"url": "https://standartnews.com/sport/oshche-edin-blgarin-izkachi-osemkhilyadnik-392333.html", "text": "Известният алпинист от Русе Иван Томов е изкачил четвъртия по височина връх Лхотце (8516 м). Върхът е на границата между Тибет и Непал, в близост до световния първенец и т. нар. Трети полюс на света - връх Еверест. Базовият лагер на ледника Кхумбу е общ за Еверест и Лхотце. Христо Проданов бе първият българин, който стигна до върха преди 38 години в юбилейната за България 1981 г. Друг българин - Атанас Скатов се изкачи на през 2017 г. Преди атаката на връх Лхотце ураганен вятър е разрушил палатките в един от базовите лагери и е унищожил част от екипировката на Иван Томов, но е взел друга назаем и е довел щурма към върха до успешен край. Атанас Скатов изкачи третия по височина връх - Канчендзьонга Атанас Скатов изкачи третия по височина връх - Канчендзьонга Българският алпинист Атанас Скатов стъпи на третия по височина връх Канчендзьонга (8586 м). Той постигна целта си след преход, продължи... Прочети повече Иван Томов вече има в хималайската си колекция Броуд Пик в Каракорум - 8047 м, (преодолян през 2014 г. заедно с Боян Петров) и Манаслу в Хималаите – 8163 м през 2017 г.. През 2013 г. Томов благодарение на това, че се бе изкачил в лагер 2 на Нанга Парбат, се спаси от сигурна смърт след нападение на 22 юни на талибани, които застреляха много алпинисти в базовия лагер към върха и откраднаха багажа му. Амбициозният русенец е изкачил и два седемхилядника – връх Хан Тенгри в Киргизстан и връх Ленин в Памир, Русия. Успехът на Томов е трети български в Хималайте за последните дни. Атанас Скатов и адвокат Стефан Стефанов изкачиха третия по височина връх в света Канчендзьонга (8586 м).", "date": "2019.05.17", "title": "Още един българин изкачи осемхилядник"}
{"url": "https://www.standartnews.com/sport/alegri-si-trgva-ot-yuventus-392382.html", "text": "Треньорът Масимилиано Алегри си тръгва от Ювентус след края на сезона, обявиха официално от клуба. Утре наставникът и президентът Андреа Аниели ще дадат съвместна пресконференция, на която ще разкрият подробности. През последните седмици имаше множество информации за разминавания между наставника и ръководството, а насрочената му среща с боса постоянно се отлагаше.  Само преди седмица Алегри заяви, че иска да остане и даже е готов да изгради “нов Ювентус”. Начело на торинския гранд специалистът спечели пет поредни титли в Серия \"А\", четири купи на страната и две суперкупи. Юве обаче така и не успя да завоюва трофея в Шампионската лига, като през този период на два пъти стигна финала, но загуби и в двата случая. Медиите на Ботуша обаче твърдят, че напоследък Алегри се намирал в обтегнати отношения с доста от футболистите на тима.", "date": "2019.05.17", "title": "Алегри си тръгва от Ювентус"}
{"url": "https://www.standartnews.com/sport/loko-pd-posveti-kupata-na-sadkov-392381.html", "text": "Отборът на Локомотив посвети спечелената Купа на България на клубната легенда Аян Садъков, съобщи marica.bg. Рекордьорът по мачове с всички национални гарнитури си отиде от този свят преди близо 2 години, а през декември на Лаута бе поставена негова скулптура-паметник, дело на пловдивският творец Трифон Неделчев. \r\nДен след триумфа над градския противник Ботев на Националния стадион Васил Левски капитанът на черно-белите Димитър Илиев и помощник-треньорът Александър Тунчев заведоха играчите пред скулптурата на Аян, за да му отдадат почит и да се снимат за спомен.", "date": "2019.05.17", "title": "Локо (Пд) посвети купата на Садъков"}
{"url": "https://www.standartnews.com/sport/oshche-edin-blgarin-izkachi-osemkhilyadnik-392333.html", "text": "Известният алпинист от Русе Иван Томов е изкачил четвъртия по височина връх Лхотце (8516 м). Върхът е на границата между Тибет и Непал, в близост до световния първенец и т. нар. Трети полюс на света - връх Еверест. Базовият лагер на ледника Кхумбу е общ за Еверест и Лхотце. Христо Проданов бе първият българин, който стигна до върха преди 38 години в юбилейната за България 1981 г. Друг българин - Атанас Скатов се изкачи на през 2017 г. Преди атаката на връх Лхотце ураганен вятър е разрушил палатките в един от базовите лагери и е унищожил част от екипировката на Иван Томов, но е взел друга назаем и е довел щурма към върха до успешен край. Атанас Скатов изкачи третия по височина връх - Канчендзьонга Атанас Скатов изкачи третия по височина връх - Канчендзьонга Българският алпинист Атанас Скатов стъпи на третия по височина връх Канчендзьонга (8586 м). Той постигна целта си след преход, продължи... Прочети повече Иван Томов вече има в хималайската си колекция Броуд Пик в Каракорум - 8047 м, (преодолян през 2014 г. заедно с Боян Петров) и Манаслу в Хималаите – 8163 м през 2017 г.. През 2013 г. Томов благодарение на това, че се бе изкачил в лагер 2 на Нанга Парбат, се спаси от сигурна смърт след нападение на 22 юни на талибани, които застреляха много алпинисти в базовия лагер към върха и откраднаха багажа му. Амбициозният русенец е изкачил и два седемхилядника – връх Хан Тенгри в Киргизстан и връх Ленин в Памир, Русия. Успехът на Томов е трети български в Хималайте за последните дни. Атанас Скатов и адвокат Стефан Стефанов изкачиха третия по височина връх в света Канчендзьонга (8586 м).", "date": "2019.05.17", "title": "Още един българин изкачи осемхилядник"}
{"url": "https://www.standartnews.com/sport/liderite-idvat-ss-standart-na-18-may-392383.html", "text": "Най-дългогодишният тенис турнир за известни личности \"Лидерите\" за купите на \"Стандарт\" и БФТ ще се проведе тази година на 18-19 май. Домакин и съорганизатор и на 16-ото издание издание на надпреварата ще е водещия спортен клуб \"ДЕМА\" в Младост 1А. По традиция турнирът се провежда с подкрепата на най-голямата българска банка Fibank, \"София - евростолица на спорта\" и \"Спорт депо\". Топките отново ще са от водещата марка в тениса \"Уилсън\". \r\nПолитици, бизнесмени, лекари, журналисти и светски личности ще мерят сили на отлично поддържаните кортове. По традиция надпреварата ще е за двойки и смесени двойки, а победителите ще станат ясни на 19 май преди обед. \r\nСред най-значимите двойки е тази на световно известният кардиохирург проф. Генчо Начев, шеф на УМБАЛ \"Света Екатерина\". Бащата на валутния борд Красимир Ангарски отново ще хване ракетата заради любимия си вестник. Много шампиони от предните издания на \"Лидерите\" сред които и Иван Каневчев също ще са в СК \"ДЕМА\". В смесените двойки ще блестят Таня Дикова, топ репортерката на БНТ Ирина Цонева, бившата шампионка в турнира Диди Божинова, както и Йоана Андреева от сп. \"Хайком\". \r\nВодещият виенски салон \"Романс\" за поредна година ще подслади настроението на участниците. И тази година турнирът ще е с благотворителна цел. Участниците ще дарят средства за детския \"Мастърс\", който СК \"ДЕМА\" и \"Стандарт\" организират през септември за новите надежди в тениса ни.", "date": "2019.05.17", "title": "\"Лидерите\" идват със \"Стандарт\" на 18 май"}
{"url": "https://www.standartnews.com/sport/konti-povede-v-dzhiroto-392345.html", "text": "Шестият етап на колоездачната обиколка на Италия, в който бяха изминати 238 километра от Касино до Сан Джовани Ротондо, даде много поводи за радост на домакините, след като бе спечелен от Фаусто Маснада, а Валерио Конти поведе в генералното класиране. Италианците Маснада и Конти бяха още от началото в групата на бегълците, а 28,7 километра преди края предприеха нова атака, която им позволи да се откъснат първи и втори на изкачването при Копа Касаринеле. Това им действие прекърши съпротивата на преследвачите и оставащите километри до края двамата трябваше да решат помежду си спора за етапната победа. Той се запази до последните 100 метра, когато по-свежият Маснада атакува мощно и завърши с време 5 часа, 45 минути и 1 секунди, с 5 секунди пред втория Конти. Това бе и първа италианска победа във 102-рото издание на \"Джирото\". По-голямата радост обаче би трябвало да е за състезаващия се за тима на \"Обединените арабски емирства\" Конти, който пое розовата фланелка на лидер от словенеца Примож Роглич. За Роглич етапът бе труден, тъй като словенецът падна още в самото му начало, но все пак успя да го завърши заедно с основната група, без да личи да има особени по-ражения по тялото му. Пелотонът изостана със 7:18 минути от победителя Маснада. Трети в днешния етап завърши испанецът Хос Рохас на 38 секунди, който заедно със сънародника си Рубен Пласа организира атака срещу италианеца Джовани Карбони в последните метри за третото място. Пласа финишира с времето на Рохас, а Карбони остана на 5 секунди зад тях. Така след днешния шести етап 26-годишният Конти води с общо време от 25 часа и 22 минути, като има преднина от 1:41 минути пред Карбони. Трети е французинът Нанс Питърс, който е на 2:09 минути зад лидера. Хос Рохас, Валентин Мадуас (Франция), Амаро Антунеш (Португалия) допълват челната шестица, а етапният победител Маснада е седми на 3:14 минути зад Конти. Досегашният лидер Роглич вече е на 11-о място на 5:24 минути зад Конти, а другият основен фаворит за крайна победа - британецът Саймън Йейтс, е 13-и на 5:59 от \"розовата фланелка\". В петък предстои седмият етап от обиколката на Италия, в който състезателите ще изминат 185 километра от Васто до Л'Акуила, като ще имат два междинни спринта и едно изкачване от втора категория.", "date": "2019.05.17", "title": "Конти поведе в Джирото"}
{"url": "https://www.standartnews.com/sport/goldn-steyt-izmkna-vtora-poredna-pobeda-392344.html", "text": "Баскетболистите на Голдън Стейт Уориърс постигнаха драматична домакинска победа над Портланд Трейл Блейзърс със 114:111 във втория мач от финала в Западната конференция на НБА на САЩ и Канада. Драмата в мача настъпи 4,28 сек преди края, когато шампионите от Уориърс губеха със 100:108. \"Войните\" се вдигнаха на щурм и спечелиха мача още в редовното време. Най-резултатен в срещата стана гардът Стеф Къри с 37 т. За Портланд дабъл-дабъл реализира Деймиън Лилард - 23 точки и 10 асистенции. Голдън поведе в серията с 2-0, мач №3 ще се играе в Портланд.", "date": "2019.05.17", "title": "Голдън Стейт измъкна втора поредна победа"}
{"url": "https://standartnews.com/sport/goldn-steyt-izmkna-vtora-poredna-pobeda-392344.html", "text": "Баскетболистите на Голдън Стейт Уориърс постигнаха драматична домакинска победа над Портланд Трейл Блейзърс със 114:111 във втория мач от финала в Западната конференция на НБА на САЩ и Канада. Драмата в мача настъпи 4,28 сек преди края, когато шампионите от Уориърс губеха със 100:108. \"Войните\" се вдигнаха на щурм и спечелиха мача още в редовното време. Най-резултатен в срещата стана гардът Стеф Къри с 37 т. За Портланд дабъл-дабъл реализира Деймиън Лилард - 23 точки и 10 асистенции. Голдън поведе в серията с 2-0, мач №3 ще се играе в Портланд.", "date": "2019.05.17", "title": "Голдън Стейт измъкна втора поредна победа"}
{"url": "https://standartnews.com/balgariya-obshtestvo/100-g-zatvor-grozyat-blgarski-khaker-v-sashch-392342.html", "text": "Мащабната акция срещу киберпрестъпниците продължила няколко години. Лидерът на разкритата група е от Грузия. Набирал хората си в рускоезични интернет форуми. Всеки от задържаните е имал специална роля, като допринасял с уникалните си способности за тази схема. 10-те обвиняеми са работили зад своите компютри в Русия, Грузия, Молдова, България, Украйна, обясни Скот У. Брейди, щатски прокурор, цитиран от Нова телевизия. Целта на зловредния софтуер, който създали и нарекли \"Гозним\", е да източва данни от електронното банкиране на жертвите. Откраднатите пари били \"изпирани\". Идентифицирахме повече от 41 000 нищо неподозиращи жертви от европейски и северноамерикански страни. Мислят, че цъкат на фактура или нещо подобно, а вместо това дават достъп на хакерите, обясни прокурорът. Сред ужилените има семейни фирми, юридически кантори, международни корпорации, дори и неправителствени организации, които работят с болни деца. Българската следа в разследването се появява още през 2016-та.  Беше направен трансфер от една от засегнатите американски компании към сметка в България. Преводът е в размер на 400 000 долара, благодарение на бързата комуникация между службите, парите бяха замразени и върнати на собственика им в САЩ. Нашите колеги от ФБР установиха редица IP адреси в България, които принадлежат на криминалната група. Установихме, че те са използвани от българин на име Красимир Николов, заяви Николай Неделчев, ГДБОП. След претърсване на 7 адреса, Николов е задържан и екстрадиран в Съединените щати. Задържани има и в Молдова. А програмистът, създал \"Гозним\" и още четирима руснаци все още се издирват.", "date": "2019.05.17", "title": "100 г. затвор грозят български хакер в САЩ"}
{"url": "https://standartnews.com/sport/loko-pd-posveti-kupata-na-sadkov-392381.html", "text": "Отборът на Локомотив посвети спечелената Купа на България на клубната легенда Аян Садъков, съобщи marica.bg. Рекордьорът по мачове с всички национални гарнитури си отиде от този свят преди близо 2 години, а през декември на Лаута бе поставена негова скулптура-паметник, дело на пловдивският творец Трифон Неделчев. \r\nДен след триумфа над градския противник Ботев на Националния стадион Васил Левски капитанът на черно-белите Димитър Илиев и помощник-треньорът Александър Тунчев заведоха играчите пред скулптурата на Аян, за да му отдадат почит и да се снимат за спомен.", "date": "2019.05.17", "title": "Локо (Пд) посвети купата на Садъков"}
{"url": "https://standartnews.com/sport/konti-povede-v-dzhiroto-392345.html", "text": "Шестият етап на колоездачната обиколка на Италия, в който бяха изминати 238 километра от Касино до Сан Джовани Ротондо, даде много поводи за радост на домакините, след като бе спечелен от Фаусто Маснада, а Валерио Конти поведе в генералното класиране. Италианците Маснада и Конти бяха още от началото в групата на бегълците, а 28,7 километра преди края предприеха нова атака, която им позволи да се откъснат първи и втори на изкачването при Копа Касаринеле. Това им действие прекърши съпротивата на преследвачите и оставащите километри до края двамата трябваше да решат помежду си спора за етапната победа. Той се запази до последните 100 метра, когато по-свежият Маснада атакува мощно и завърши с време 5 часа, 45 минути и 1 секунди, с 5 секунди пред втория Конти. Това бе и първа италианска победа във 102-рото издание на \"Джирото\". По-голямата радост обаче би трябвало да е за състезаващия се за тима на \"Обединените арабски емирства\" Конти, който пое розовата фланелка на лидер от словенеца Примож Роглич. За Роглич етапът бе труден, тъй като словенецът падна още в самото му начало, но все пак успя да го завърши заедно с основната група, без да личи да има особени по-ражения по тялото му. Пелотонът изостана със 7:18 минути от победителя Маснада. Трети в днешния етап завърши испанецът Хос Рохас на 38 секунди, който заедно със сънародника си Рубен Пласа организира атака срещу италианеца Джовани Карбони в последните метри за третото място. Пласа финишира с времето на Рохас, а Карбони остана на 5 секунди зад тях. Така след днешния шести етап 26-годишният Конти води с общо време от 25 часа и 22 минути, като има преднина от 1:41 минути пред Карбони. Трети е французинът Нанс Питърс, който е на 2:09 минути зад лидера. Хос Рохас, Валентин Мадуас (Франция), Амаро Антунеш (Португалия) допълват челната шестица, а етапният победител Маснада е седми на 3:14 минути зад Конти. Досегашният лидер Роглич вече е на 11-о място на 5:24 минути зад Конти, а другият основен фаворит за крайна победа - британецът Саймън Йейтс, е 13-и на 5:59 от \"розовата фланелка\". В петък предстои седмият етап от обиколката на Италия, в който състезателите ще изминат 185 километра от Васто до Л'Акуила, като ще имат два междинни спринта и едно изкачване от втора категория.", "date": "2019.05.17", "title": "Конти поведе в Джирото"}
{"url": "https://standartnews.com/sport/alegri-si-trgva-ot-yuventus-392382.html", "text": "Треньорът Масимилиано Алегри си тръгва от Ювентус след края на сезона, обявиха официално от клуба. Утре наставникът и президентът Андреа Аниели ще дадат съвместна пресконференция, на която ще разкрият подробности. През последните седмици имаше множество информации за разминавания между наставника и ръководството, а насрочената му среща с боса постоянно се отлагаше.  Само преди седмица Алегри заяви, че иска да остане и даже е готов да изгради “нов Ювентус”. Начело на торинския гранд специалистът спечели пет поредни титли в Серия \"А\", четири купи на страната и две суперкупи. Юве обаче така и не успя да завоюва трофея в Шампионската лига, като през този период на два пъти стигна финала, но загуби и в двата случая. Медиите на Ботуша обаче твърдят, че напоследък Алегри се намирал в обтегнати отношения с доста от футболистите на тима.", "date": "2019.05.17", "title": "Алегри си тръгва от Ювентус"}
{"url": "https://standartnews.com/biznes/petkova-vodim-pregovori-s-ek-za-tets-maritsa-iztok-2-392350.html", "text": "България води активни преговори с Европейската комисия по искането да бъде увеличен капитала на ТЕЦ „Марица изток 2“ в размера на задълженията, които има към Българския енергиен холдинг. Това заяви енергийният министър Теменужка Петкова, предаде БГНЕС. Задълженията произтичат от разходите, които са направени през последните 3 години за закупуване на емисии и по този начин да може централата да работи. Петкова съобщи, че от Брюксел са изпратили писмо с допълнителни въпроси. В момента от българската страна се работи по отговорите. „Европейската комисия пита по отношение на това, че БЕХ с действието си действа както всеки един частен инвеститор в подобна ситуация“, уточни Петкова.  Снимка: БГНЕС България ще продължи да разчита на въглищните централи през следващите години, заяви още енергийният министър Теменужка Петкова. Тя уточни, че страната ни стриктно следва изискванията на Европейския съюз за пълно декарбонизиране на енергетиката, но поне в следващите 60 години ще продължи да използва въглищния ресурс в Маришкия басейн. Според разчетите на министерството именно толкова години ще има ресурси в региона. Теменужка Петкова заяви пред експертите, че по време на срещи в Брюксел ясно е заявила тази политика за ползване на въглищата. Според министъра в последното десетилетие бизнесът е инвестирал над 1 млрд. лв. за модернизация на въглищните централи. През следващата седмица стартира изграждането на газовата ни връзка с Гърция – друг приоритетен проект за страната. Очаква се тръбата да бъде завършена през 2020 г., като по нея ще бъде доставян различен газ от руския.", "date": "2019.05.17", "title": "Петкова: Преговаряме с ЕК за ТЕЦ „Марица Изток 2“"}
{"url": "https://standartnews.com/svyat/trmp-inkasiral-nad-479-mln-prez-2018-g-392337.html", "text": "Президентът на САЩ Доналд Тръмп е спечелил 479 млн. долара миналата година, сочи данъчната му извадка, предаде БТА. В документа се подчертава, че при заплата на американския президент от 400 000 долара годишно, републиканецът е заработил 479 млн. долара. По-рано Тръмп многократно е посочвал, че състоянието му надвишава 10 млрд. долара. При предизборната си кампания през 2016 г. той заяви, че възнамерява да публикува данъчни декларации, съдържащи много повече информация от данъчната извадка. Това обаче така и не беше направено, което държавният глава обяснява с проверки, които се водят спрямо бизнеса му. През 2017 г. доходите му бяха 453 млн. долара. Документът показва също, че задълженията да Тръмп са нараснали с 10 млн. долара. Най-новият му дълг е ипотечен кредит, за над 25 млн. долара, е поет за покупката на дом с осем спални в Палм Бийч.", "date": "2019.05.17", "title": "Тръмп инкасирал над $479 млн. през 2018 г."}
{"url": "https://standartnews.com/regionalni/rim-blagoevgrad-se-vklyuchva-v-noshch-na-muzeite-392358.html", "text": "На 18 май 2019 за тринадесета поредна година Регионалният исторически музей в Благоевград ще се включи в Европейската инициатива „Нощ на музеите“. Както всяка година, музеят ще популяризира своята мултидисциплинарна дейност, предлагайки различни по форма и съдържание прояви, имащи за цел да уловят безначалния и безкраен ритъм на времето, срещайки деня с нощта, миналото с настоящето, малките с пораснали деца, музейния продукт с извънмузейните форми и прояви на изкуствата, презентирани и инициирани от партньори и сътрудници. За желаещите да се докоснат до експозициите на музея ще бъде осигурен свободен достъп от 14:00 до 24:00 часа. В Европейската нощ на музеите – 2019, в 20.30 часа, просторното фоайе на Регионален исторически музей – Благоевград ще се превърне в сцена на живописно и емоционално „Фолклорно пътешествие“ в света на българската етническа култура. Ревю-спектакълът е съвместна инициатива на музея и Народно читалище „Никола Вапцаров – 1866“ – Благоевград, в която Китаро-мандолинният оркестър „Пирински звуци“ с диригент д-р Петьо Кръстев, Вокалният ансамбъл „Езерец“ с диригент Илиян Юручки и Пиринският танцов ансамбъл „Вихрен“ с художествен ръководител Борислав Мутафчийски ще ви вдъхновят да съпреживеете вълнуващи срещи с фолклорното изкуство. Представянето на традиционни народни костюми – автентични и възстановки, съпроводено от музика, песен и танц, ще ви пренесе от културата на населението от Вардарска Македония и средна западна България, през полята на Тракия, меките дипли на Родопите, до житниците на Добруджа. \r\nПРОГРАМА НА ЕВРОПЕЙСКА НОЩ НА МУЗЕИТЕ 2019 ПРОГРАМА НА ДЕТСКАТА ПУБЛИКА \r\n15:00 - 15:30 ч. - Музикална програма на Центъра за личностно и творческо развитие на децата на Благоевград \r\n16:00 ч - \"Трите прасенца\" - постановка на Куклен театър - Благоевград \r\n15:00 - 18:00 ч. - За малките посетители са подготвени различни занимания ПРОГРАМА ЗА ВЪЗРАСТНИ \r\n17:30 ч. - Биг Бенд - Благоевград с диригент Борис Янев \r\n18:00 ч. - Официално откриване на Европейската нощ на музеите. Откриване на художествена изложба на студенти от катедра \"Изобразително изкуство\" към ЮЗУ \"Неофит Рилски \" \r\n18:30 ч. - Връчване на грамоти на сътрудници, партньори и съмишленици на РИМ - Благоевград \r\n19:30 ч. - Откриване на изложбата \" Птиците в изкуството и цар Фердинанд I\" и \"Птиците в Европа\". С участието на цигулков ансамбъл към НЧ 'Никола Вапцаров - 1866' \r\n20:30 ч. - Ревю - спектакъл \"Фолклорно пътешествие\". Съвместна инициатива на РИМ - Благоевград и НЧ 'Никола Вапцаров - 1866' - Благоевград \r\n22:00 ч. - Хоротека  ", "date": "2019.05.17", "title": "РИМ-Благоевград се включва в \"Нощ на музеите\""}
{"url": "https://standartnews.com/regionalni/izlozhba-predstavya-nepovtorimite-peyzazhi-na-ognyan-mekhandzhiev-392359.html", "text": "Известният благоевградски художник Огнян Механджиев ще подреди самостоятелна изложба базар в малката зала на Градската художествена галерия в Благоевград. Арт събитието ще бъде официално открито на 20 май от 18.00 часа. Изложбата се организира от Движение „Ние жените”, с любезното съдействие на Община Благоевград. Директорът на Градската художествена галерия  Иван Милушев ще аранжира и селектира кои платна на майстора на четката да бъдат представени в експозицията. Посетителите ще могат да видят завладяващите пейзажи и натюрморти на Огнян Механджиев, които са рисувани по време на пътуванията му десетилетия наред из цялата страна. Разбира се, сред творбите му преобладават тези, на които са изобразени забележителни места в Пиринския край. Всеки ще може да се докосне до багрите и прелестите на българската природа, до духовните послания на художника. Изложбата ще може да бъде разгледана до 20 юни в малката зала на ГХГ- Благоевград.", "date": "2019.05.17", "title": "Изложба представя неповторимите пейзажи на Огнян Механджиев"}
{"url": "https://standartnews.com/kultura/150-avtori-ot-44-drzhavi-v-bienaleto-na-khumora-i-satirata-392354.html", "text": "„Измерения на публичното“ е голямата тема на издание № 24 на Биеналето на хумора и сатирата, което започва в Габрово. В столицата на смеха 150 автори от 44 държави предизвикват на дуел истината и измислената реалност, а наградите ще бъдат връчени, както на артисти, така и на участниците в наддумването Благолаж с актуалната тема „Власт и Пари“. В наддумването ще се включат зевзеци от цяла България, както и  сънародници от чужбина – те ще се борят за атрактивни награди заради способностите си в популяризирането на българския комичен словесен фолклор. За първи път в конкурса участват и влогъри. На 17 май в 19 часа е официалното откриване на изложбите в Музея на хумора и сатирата. За церемонията се очакват министърът на културата Боил Банов, кметът на община Габрово Таня Христова, дипломати, творци от цял свят. Специални гости са и няколко от членовете на международното жури - Марилена Нарди, Чавдар Николов, Берта Зихел, Васъф Кортун и Антон Стайков. Тогава ще бъдат обявени и носителите на призовете в двата раздела от селекцията. В раздел „Съвременно изкуство“ ще бъдат връчени две отличия - голямата награда „Златен Езоп“ и на Община Габрово за обещаващ млад автор. В раздел „Карикатура“ ще бъдат обявени гран при „Златен Езоп“, награда за карикатура и за печатно издание. По официалната тема на Биеналето – „Измерения на публичното“ - за участие се включиха 649 автори от 69 държави. От тях международното жури одобри 150 автора със 182 творби. До 30 септември публиката ще се забавлява с експозиции на карикатури и на съвременно изкуство, подбрани от официалното жури: „Град Градина“ – изложба-игра с градски бели и добрини за деца между 6 и 12 с участието на  художничката Невена Екимова, „Паркът на Хумора“ - изложба за историята на скулптурния парк около Музея, „Златният Езоп“ - изложба с всички отличени с голямата награда творби от 1973 до 2017 година. В края на Биеналето през септември предстои и представянето на Нонументи – изложба за паметници и публични пространства, които са изменили символното си значение в резултат на политически и социални промени. Панелната дискусия „Съвременните трансформации на публичната сфера“ е с членовете на журито за съвременно изкуство Берта Зихел, Васъф Кортун и Антон Стайков. На 17 май е пърформансът на египетската артистка Сама Хамди-Пиано, а вечерта ще завърши с DJ парти. На 18 май, деня на карнавала, в Музея на хумора и сатирата в 14, 30 часа е лекцията на  членовете на журито за карикатура Марилена Нарди и Чавдар Николов.  Най-дългоочакваното събитие - Карнавал 2019 – е с тема „Маски горе“. На 20 май от 18 часа  е лекцията на журналиста Калоян Константинов с тема „Мeдийна грамотност или как медията може да манипулира гледната ни точка“. През целия период на Биеналето организаторите са предвидили и богата съпътстваща програма, изпълнена със срещи с творци, кинопрожекции и детски ателиета, която може да бъде следена на страницата на биеналето в интернет, както и във ФБ на facebook.com/GabrovoBiennial/. 24-то Габровско биенале се организира от Музея на хумора и сатирата в Габрово, Община Габрово и Министерството на културата.                  ", "date": "2019.05.17", "title": "150 автори от 44 държави в Биеналето на хумора и сатирата"}
{"url": "https://standartnews.com/kultura/brayan-mey-ne-sme-izkarali-i-stotinka-ot-bokhemska-rapsodiya-392357.html", "text": "Легендарният китарист Браян Мей заяви, че той и колегите му от „Queen“ не са получили дял от печалбата на „Бохемска рапсодия“. Филмът стана най-касовата биографична лента на всички времена и един от най-успешните продукции на 2018-а година с приходи от над 900 милиона долара в глобалния боксофис. „Отне ни 12 години да завършим този проект и наистина беше предизвикателство. Надявахме се, че крайният резултат ще се хареса, защото самите ние бяхме доволни от него. Със сигурност не очаквахме да постигне всички тези успехи – почти един милиард долара, невероятно е. Но не е ли забавно – повечето медии си мислят, че ние сме забогатели от филма, което въобще не е така. Стана ми адски смешно - чудя се колко успешен трябва да е филмът, преди да започнат да ни плащат за него? Разбира се, толкова много хора участваха в създаването му, че опашката е дълга“, кометира Мей. Музикантът сподели, че независимо от липсата на парично възнаграждение, самият факт, че е участвал в създаването на филма, е направил преживяването пълноценно. „Показахме най-добрите страни на Фреди и той ще бъде запомнен с достойнство“, допълва китаристът.", "date": "2019.05.17", "title": "Браян Мей: Не сме изкарали и стотинка от \"Бохемска рапсодия\""}
{"url": "https://standartnews.com/svyat/nyama-sdelka-mezhdu-mey-i-opozitsiya-392376.html", "text": "Разговорите за компромиса около Brexit между британския премиер Тереза Мей и опозиционния лидер Джереми Корбин пропаднаха в петък, след шест седмици на безплодни преговори, предават световните агенции. \r\nВ писмо до Мей Корбин написа, че разговорите са отишли „възможно най-далеч” и той не е убеден в сигурността на правителството. Според него всяка договорка, която евентуално може да се постигне, може и да бъде прекратена заради ерозията на доверието към министър-председателя. \r\nЛидерът на лейбъристите казва още, че разговорите са били „детайлни” и „конструктивни”, но имало области, в които не се стигнало до консенсус и двамата политици не успели да затворят \"огромната политическа пропаст\" помежду си. Корбин добавя, че нерядко предложенията на преговарящия екип на Мей били публично оспорвани от членове на кабинета. \r\nОт \"Даунинг стрийт\" 10 все още не са коментирали писмото на Корбин, предава БГНЕС. Вчера вечерта британският премиер съобщи, че ще състави график за избиране на неин наследник. Графикът с всички процедури ще бъде обявен след четвъртия вот за сделката на Мей в парламента в началото на юни. По-рано тя обеща, че ако сделката отново бъде отхвърлена, ще се оттегли от поста си. \r\nСпоред влиятелния лейбъристки депутат Хилари Бен при провал на преговорите между правителството и опозицията е вероятно да се стигне до нов референдум за членството на страната в ЕС. \r\n„Има само два възможни изхода от кризата около Брекзит: или парламентът ще приеме споразумение за излизането от ЕС, или ще трябва отново да се обърнем към британския народ и да го помолим да направи избор. И аз мисля, че перспективата за потвърдителен референдум става по-близка, въпреки че за това все още няма мнозинство в парламента“, каза Бен. \r\nГенералният директор на Конфедерацията на британската индустрия Каралайн Феърбеърн окачестви като „абсолютно бедствие за бизнеса“ продължаващия политически хаос около Брекзит. \r\nНовината, че преговорите ще приключат без споразумение, не е изненадваща, като се има предвид вековната вражда между двете основни политически партии. И консерваторите, и лейбъристите са съгласни, че трябва да бъде намерен общ път за излизане от кризата, но евентуална сделка, която не се одобрява от много депутати, би довела до разцепване и на двете партии.", "date": "2019.05.17", "title": "Няма сделка между Мей и опозиция"}
{"url": "https://standartnews.com/regionalni/svetoven-shampionat-po-foyerverki-v-panagyurishche-392362.html", "text": "Феерия от пъстри краски и красиви огнени хризантеми в небето очакват жителите и гостите на Панагюрище на 17, 18 и 19 май. Тогава в подбалканския град ще се проведе седмият по ред Световен шампионат по фойерверки за купата на Панагюрище, съобщава БНР. Световното първенство е проведено за първи път през 2013 година и с всяка година интересът към него се увеличава. Сред участниците в това уникално за България събитие са отборите на Норвегия, победител за 2018 година и на Латвия. Община Панагюрище организира и богата съпътстваща програма за трите конкурсни вечери, с качествена музика и специално пиро-музикално шоу.  ", "date": "2019.05.17", "title": "Световен шампионат по фойерверки в Панагюрище"}
{"url": "https://standartnews.com/regionalni/teatralen-festival-tara-ra-bumbiya-v-blagoevgrad-392371.html", "text": "Благоевград продължава да бъде територия за млад театър. Тази вечер в „Тара-ра-бумбия“ от 17.00 часа студентите от специалност „Актьорско майстворство“ с художествен ръководител доц. Огнян Спиров на ЮЗУ „Неофит Рилски“ ще представят „Нещо като Аляска“ на камерната сцена на ДТ \"Никола Вапцаров\". В ролите ще влязат Йоана Ламбрева, Елисавета Вакъфчиева и Саше Урдовски. Спектакълът е едноактна пиеса, която носи заряда на усилията на човек, пропуснал най-съдържателните си години, поразен от коварна болест. След мъчително възстановяване на миналото, героинята е изправена пред дилемата дали да продължи или да се откаже. Зрителят трябва сам да намери отговор. Театралният маратон продължава от 19.00 часа на Голямата сцена, когато Теди Москов и Симон Шварц ще покажат как „Аз обичам, ти обичаш, тя обича“. Представлението е вдъхновено от филма на Еторе Скола „Обичахме се толкова много“. \r\n  \r\nВ 21.30 часа Камерната сцена посреща „Момивенто/Вариации“ - пет миниатюри и едно интервю на тема движение. Движението е основната тема на режисьорския проект на Гергана Димитрова. През разказите на пет авторки с различна националност, език и творчески опит, „Мовименто/Вариации“ осмисля миграционните процеси днес като вид движение на тела, стоки, услуги, информация, пари, души, мисли, мечти, вируси, необходимости. \r\n  \r\nВ събота фестивалът започва с прожекция на филма „Лив Улман. Къщата на спомените“, в 19.00 часа Деян Донков ще представи „Любовникът“ на  Народен театър „Иван Вазов“, а в 21.30 започва авторското представление-провокация на Юлиана Сайска „Интервюта с душата“. ", "date": "2019.05.17", "title": "Театрален фестивал \"Тара-ра-бумбия\" в Благоевград"}
{"url": "https://standartnews.com/svyat/tochkova-sistema-zamenya-zelenata-karata-392341.html", "text": "Планът представлява \"ясен контраст\" в сравнение с целите на демократите за \"отворени граници, по-ниски заплати и хаос\", посочи Тръмп в обръщение към републиканските депутати и членовете на кабинета от Розова градина на Белия дом, съобщава Ройтерс. Тръмп заяви, че желае да преразгледа имиграционната система, за да може тя да облагодетелства младите, образованите, англоговорящи кандидати с предложения за работа, вместо хора със семейни връзки с американци. Планът \"ще помогне на нашите хора, включително имигрантите, да постигнат американската мечта\", заяви Тръмп. Планът ще спре незаконната имиграция, твърди президентът, като той включва \"обширна модернизация на нашия дисфункционален процес на законна имиграция\". САЩ вече издават годишно 1,1 милиона разрешителни за пребиваване или \"зелени карти\", които позволяват на притежателите им да живеят и работят в страната. От тях 66 процента се издават, защото кандидатите имат роднини в САЩ, а 21 процента - на произволен принцип чрез лотария, отбеляза Тръмп. Това означава, че САЩ не могат не могат да отдават предпочитание на лекари, изследователи и най-добрите студенти, които завършват американски университети - някои от тях се връщат в родните си страни, за да основат компании, които биха могли да бъдат създадени в САЩ. \"Дискриминираме гения. Дискриминираме брилянтността. Това няма да се случва повече, след като приемем това (законодателство - бел. ред.)\", заяви Тръмп. Съгласно действащата система само 12 процента от легалната имиграция се основава на умения или заслуги, отбеляза президентът. Целта на предложената реформа е да увеличи тази цифра до поне 57 процента. Според държавния глава това може да направи САЩ по-конкурентоспособни в световен план, като същевременно гарантира, че страната ще продължи да приветства новодошлите. Планът предвижда изискване за владеене на английски език и полагане на специален изпит за гражданство. Освен това мигрантите ще трябва да са в състояние да се издържат сами. \"Системата ще бъде най-после честна, прозрачна и ще осигурява равнопоставеност\", заяви Тръмп. Той обеща да законови промени с цел да се прекрати контрабандата на деца и \"хуманно, но незабавно децата без придружители да се съберат със семействата си в страните, от които са дошли\". На някои категории кандидати за гражданство ще се дава приоритет. Повече точки ще получават младите имигранти, които биха имали по-голям принос в социалната система на страната. Същото ще важи за хората с ценна квалификация, високо образование, както и за тези, които създават работни места. Подобен план обаче има малък шанс да мине през Конгресът на САЩ, който е контролиран от Демократическата партия. \"Ако по някаква причина, вероятно политическа, не можем да накараме демократите да одобрят този план основан на заслуги и на висока сигурност, тогава ще го одобрим веднага след изборите, когато си вземем обратно Парламента (Камарата на представителите), Сенатът, и, разбира се, поемем президенството\", посочи Тръмп. Планът е разработен от зетя на Тръмп и негов старши съветник Джаред Кушнер и от Стивън Милър, съветник, известен с твърдата си линия по въпросите на имиграцията. Имиграционният план на Тръмп включва предложения за повишаване на сигурността на границата, за да се предотврати незаконното пресичане, като съдържа и правни промени, насочени към ограничаване на потока от мигранти от Централна Америка, търсещи убежище в САЩ.", "date": "2019.05.17", "title": "Точкова система заменя зелената карата"}
{"url": "https://standartnews.com/kultura/szdavat-fond-za-kulturno-strudnichestvo-v-yui-evropa-392386.html", "text": "Създаваме постоянно действащ фонд за културно сътрудничество в Югоизточна Европа, обяви на пресконференция министърът на културата Боил Банов след провеждането на Съвет на министрите на културата в Югоизточна Европа. „Вече 15 години този съвет е важен инструмент за конструктивни дебати и активен диалог, благодарение на които разширяваме сътрудничеството между страните в областта на културата в региона. Работата на Българското председателство на Съвета на министрите на културата в Югоизточна Европа през последните месеци беше продиктувано от все по-голямото значение на културата и културното наследство в политическия дневен ред в страните от региона“, заяви Банов, цитиран от Агенция Фокус. „По време на днешната среша проведохме ползотворна политическа дискусия, фокусирана върху приноса на културата в международните отношения. Обединихме се около тезата, че в днешния глобален свят международното културно сътрудничество е от решаващо значение за постигане на добросъседски и по-крепки връзки между страните“, обясни министърът на културата. Той посочи, че с българското председателство съветът се е утвърдил в още по-голяма степен като политически орган в Югоизточна Европа, който работи за интегритета на района. Банов обясни, че по време на съвета е взето решение за създаване на постоянно действащ фонд за културно сътрудничество в Югоизточна Европа. Той ще бъде финансиран чрез бюджетите за култура на държавите. „Чрез него ще инвестираме повече средства и енергия в популяризирането на нашите култури, наследство, творчество и иновации. Както и ще съдействаме за утвърждаване на положителния образ на региона като цяло. Фондът ще насърчава изпълнението на проекти за регионално и международно културно сътрудничество на основата на координираните действия на страните от Югоизточна Европа и на общите им приоритети. Фондът ще позволи обединяването на ресурси, улесняването на сътрудничество и видимостта на културния обмен и действие“, каза още Банов. Той посочи, че България ще разработи учредителните документи и механизмите за действие на фонда.  „Фондът за културно сътрудничество в Югоизточна Европа, който създаваме, дава възможност за мобилност, за обмяна на идеи, за общуване на творци, както и да правим съвместно различни спектакли, да ги виждаме и те да пътуват в нашите страни. Това решение е изключително важно. Много е добър този Съвет, много добри послания е приемал през годините, но този фонд е големият ключ – той ще създаде устойчивост. Всички държави ще имаме вноски в него и ще даде перспектива на творците от целия регион да общуват заедно, да работят заедно, да се състезават заедно“, обясни Банов. Той посочи, че именно това е ключът към съвместното живеене и ключът към съвместния образ, който регионът иска да създаде. Министърът на културата изрази надежда, че в рамките на няколко месеца ще бъдат уточнени правилата и вноските, за да може фондът да стартира. От своя страна, зам.-министърът на културата на Хърватия Ива Храсте Сочо заяви, че Съветът на министрите на културата в Югоизточна култура е инициатива, която дава възможност на министрите на културата в страните от региона съвместно да се ангажират със стратегии в областта на културата, които допринасят за процесите на европейска интеграция. „Приемайки председателството на Съвета от страна на Хърватия, искам да благодаря на министър Боил Банов и България за приноса в работата на Съвета по време на председателството на България в последната година“, каза още тя. Ива Храсте Сочо обясни, че Министерството на културата на Хърватия по време на своето председателство ще продължи да укрепва ключовата роля на културата за повишаване на съзнанието за новите европейски ценности и за поддържане на все по-добрата кохезия в региона и Европа.", "date": "2019.05.17", "title": "Правят фонд за културно сътрудничество в ЮИ Европа"}
{"url": "https://standartnews.com/sport/liderite-idvat-ss-standart-na-18-may-392383.html", "text": "Най-дългогодишният тенис турнир за известни личности \"Лидерите\" за купите на \"Стандарт\" и БФТ ще се проведе тази година на 18-19 май. Домакин и съорганизатор и на 16-ото издание издание на надпреварата ще е водещия спортен клуб \"ДЕМА\" в Младост 1А. По традиция турнирът се провежда с подкрепата на най-голямата българска банка Fibank, \"София - евростолица на спорта\" и \"Спорт депо\". Топките отново ще са от водещата марка в тениса \"Уилсън\". \r\nПолитици, бизнесмени, лекари, журналисти и светски личности ще мерят сили на отлично поддържаните кортове. По традиция надпреварата ще е за двойки и смесени двойки, а победителите ще станат ясни на 19 май преди обед. \r\nСред най-значимите двойки е тази на световно известният кардиохирург проф. Генчо Начев, шеф на УМБАЛ \"Света Екатерина\". Бащата на валутния борд Красимир Ангарски отново ще хване ракетата заради любимия си вестник. Много шампиони от предните издания на \"Лидерите\" сред които и Иван Каневчев също ще са в СК \"ДЕМА\". В смесените двойки ще блестят Таня Дикова, топ репортерката на БНТ Ирина Цонева, бившата шампионка в турнира Диди Божинова, както и Йоана Андреева от сп. \"Хайком\". \r\nВодещият виенски салон \"Романс\" за поредна година ще подслади настроението на участниците. И тази година турнирът ще е с благотворителна цел. Участниците ще дарят средства за детския \"Мастърс\", който СК \"ДЕМА\" и \"Стандарт\" организират през септември за новите надежди в тениса ни.", "date": "2019.05.17", "title": "\"Лидерите\" идват със \"Стандарт\" на 18 май"}
{"url": "https://standartnews.com/svyat/chelsi-maning-otnovo-vliza-v-zatvora-392364.html", "text": "Челси Манинг отказа да свидетелства пред Голямо жури. Това е втори пореден отказ, като Манинг прекара 2 месеца зад решетките за първия и беше освободена миналата седмица. Съдията разпореди Манинг да остане зад решетките и да плаща по 500 долара на ден глоба. Ако след 2 месеца продължава да отказва да свидетелства, глобата се увеличава на 1000 долара на ден. Челси Манинг ще остане в ареста докато не се съгласи да свидетелства или докато не изтече мандата на Голямото жури, който е година и половина. , каза съдия Антъни Тренга на Манинг. Бившата анализаторка отговори, че  . През 2013 г. Челси Манинг беше осъдена за шпионаж и разпространяването на секретни документи, които тя изпрати на Уикилийкс. През 2017 г. Барак Обама опрости оставащите над 20 години затвор от присъдата на Манинг. Американските власти разследват Уикилийкс от години и в момента се опитват да се доберат до съоснователя Джулиан Асандж, като подадоха искане за екстрадирането му от Великобритания. Едно от обвиненията към Асандж е, че заедно с Манинг са опитали незаконно проникване в компютри на федералните власти в САЩ.", "date": "2019.05.17", "title": "Челси Манинг отново влиза в затвора"}
