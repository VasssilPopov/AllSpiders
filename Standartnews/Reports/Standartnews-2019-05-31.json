{"url": "https://standartnews.com/svyat/guterish-udostoen-s-nagradata-karl-veliki-393546.html", "text": "Генералният секретар на ООН Антониу Гутериш, който получи днес наградата \"Карл Велики\", призова за създаване на обединена Европа, за да се избегне нова Студена война, предават Франс прес и БТА.  \r\nАко искаме да предотвратим нова \"Студена война\", подобна на сблъсъка между американския и съветския блок в миналото, и да създадем истински многополюсен ред, се нуждаем от Обединена Европа, заяви генералният секретар в град Аахен, където получи наградата, с която е удостоен заради стремежа си да укрепва и развива многостранното сътрудничество.  \r\n\"Като генерален секретар на ООН никога не съм усещал нуждата от силна и обединена Европа толкова ясно, колкото в момента\", подчерта Гутериш пред събралите се, сред които беше и председателят на Европейската комисия Жан-Клод Юнкер.  \r\nСпоред Гутериш е дошъл моментът в Европа да се възстанови доверието между народите и политическите институции. Континентът трябва да се справи с три предизвикателства: климатичните, демографските промени и дигиталните промени.  \r\nГенералният секретар на ООН стана 61-ият носител на международната награда \"Карл Велики\". Тя се връчва от 1950 г. на лица и институции, които са дали значителен принос за европейското единство. Миналата година тя беше връчена на френския президент Еманюел Макрон.      ", "date": "2019.05.30", "title": "Гутериш удостоен с наградата \"Карл Велики\""}
{"url": "https://standartnews.com/svyat/angela-merkel-s-rech-v-kharvard-393462.html", "text": "Германският канцлер  заяви, че днешното й обръщение към студентите, завършващи Харвардския университет, предаде ДПА. \r\nТя ще разкаже за   за детските си и младежки години като дъщеря на протестантски пастор и учителка по латински и английски език, за това, че е решила да учи физика в университета и докторската си степен по квантова химия. \r\nМеркел, която е канцлер от 2005 г. и бе преизбрана три пъти, ще произнесе 368-ата реч на церемония за дипломиране на студентите в кампуса на Харвардския университет в Кембридж, щата Масачузетс, САЩ. \r\n\"Ще се опитам да обясня на студентите какви са поуките, които извлякох от собствения си живот\", каза Меркел по-рано тази седмица в интервю за Си Ен Ен. \r\nПътят на Меркел в политиката започва през 1989 г.,  довела до рухването на Берлинската стена. Тя се присъединява към политическата партия \"Демократично пробуждане\", която впоследствие се влива в Християндемократическия съюз. \r\nВ Берлин имаше спекулации дали речта на Меркел в Харвард няма да прилича на речта й на Мюнхенската конференция за сигурност през февруари, когато тя каза, че не бива да се забравя за ролята на международните политически структури и призова за спасяване на договори, отхвърлени от Съединените щати, като с това ясно разкритикува американския президент Доналд Тръмп. \r\nПо време на визитата на Меркел в САЩ който днес няма да е във Вашингтон, тъй като ще говори на дипломирането на възпитаници на американската военновъздушна академия в Колорадо. ", "date": "2019.05.30", "title": "Ангела Меркел с реч в Харвард"}
{"url": "https://standartnews.com/svyat/ploshchad-v-parizh-krsten-na-printsesa-dayana-393548.html", "text": "Кметството на Париж иска да нарече малък площад на британската принцеса Даяна, предаде БТА. Площадът е близо до тунела \"Алма\", където катастрофира принцесата през 1997 г. На него сега има малък паметник със златист пламък в нейна чест. Сегашното име на площада е \"Мария Калас\", но на оперната певица е наречено и близко авеню. Градските власти искат да отдадат почит на принцеса Даяна за хуманитарната й дейност. Общинският съвет ще гласува следващия месец за новото име на площада. Принцеса Даяна, приятелят й и шофьорът им загинаха, след като автомобилът им се блъсна в колона от бетон в тунела Алма. Принцеса Даяна беше на 36 години.", "date": "2019.05.30", "title": "Площад в Париж кръстен на принцеса Даяна"}
{"url": "https://standartnews.com/svyat/luvrt-se-zadkhva-ot-turistite-393456.html", "text": "За пореден път , но това може би не е най-доброто за него, съобщава Си Ен Ен. Музеят в самото сърце на френската столица счупи през миналата година собственият си   като посрещна 10,2 млн. души. БГНЕС, архив Но препълненият с хора Лувър се оказа последната капка в чашата на търпението на персонала и  през седмицата.  , посочва в изявление профсъюзът на музейните работници. \r\n  \r\n„Посещаемостта се е увеличила с над 20% от 2009 г., но самият дворец не се е разраснал“,се допълва в комюникето. „Днешната ситуация е просто неуправляема“. БГНЕС, архив Музеят беше затворен в понеделник и отвори едва в сряда следобед - по-късно от първоначално обявеното, заради среща с афектирания персонал.  през седмицата и тези, без предварителна резервация, бяха отпращани. БГНЕС, архив Лувърът счупи собствения си  миналата година, поставен за пръв път през 2012 г., след като отбеляза рязък спад на уристите през 2017 г., което беше отдадено на цялостния   Видеото на Бионсе и Джей Зи, заснето в двореца обаче изигра своята роля и отново възвърна популярността му. \r\n  \r\nНо докато  расте, като цяло посещаемостта сред   за миналата година, остава слаба, но стабилна, показват данните на Индекса на музеите. БГНЕС, архив заема престижното второ място в класацията за най-популярен музей в света с близо 8,6 млн. посетители за миналата година - почти 7% увеличение. В престижната тройка се нарежда и . Веднага след него са  и ", "date": "2019.05.30", "title": "Лувърът се „задъхва” от туристите"}
{"url": "https://standartnews.com/svyat/za-prvi-pt-avstriya-s-kantsler-zhena-393544.html", "text": "Бригите Бирлайн, председател на  Конституционния съд, става първият канцлер на Република Австрия от нежния пол. Това бе обявено от държавния глава Александър Ван дер Белен на кратка пресконференция във Виена, предава ORF, най-голямата обществена медия в страната Австрийският президент натовари Бирлайн със задачата да формира следващото федерално правителство. Тя ще остане на власт, докато не бъде назначен следващият кабинет във Виена. Изборите ще се проведат през есента.  Ван дер Белен поясни, че под управлението на Бирлайн няма да има големи, устойчиви законодателни инициативи – нейната задача е надеждно продължаване на текущите дела.  Бирлайн благодари на Ван дер Беллен за гласуваното доверие и обяви, че ще започне веднага с разискванията за разпределението на министерските постове. Макар да беше изненадващо от страна на Бирлайн, тя все пак представи някои от лицата, които ще влязат в преходното правителство.   ", "date": "2019.05.30", "title": "За първи път Австрия с  канцлер  жена"}
{"url": "https://standartnews.com/svyat/voenen-khelikopter-se-razbi-v-ukrayna-393469.html", "text": "Хеликоптерът Ми-8 се разби в западната част на Украйна. Той се е разбил западния регион Ривн по време на тренировъчен полет. Загинали са трима човека от екипажа и командирът на 16-та военновъздушна бригада, съобщиха военните. Все още не е ясно какво е довело до катастрофата. Новоизбраният президент на Украйна Владимир Зеленски изрази съболезнованията си и възложи на новоназначения генерал Руслан Хомчак да наблюдава разследването. „Нашата армия не трябва да губи хората си по време на учения”, заяви президентът, цитиран от БГНЕС.", "date": "2019.05.30", "title": "Военен хеликоптер се разби в Украйна"}
{"url": "https://standartnews.com/svyat/zdraveto-na-asandzh-ryazko-se-e-vloshilo-393467.html", "text": "Преместиха Джулиан Асандж, основателя на скандалния сайт „Уикилийкс“, в болничното крило на Белмарш – британският затвор, в който той излежава 50-седмичната си присъда за нарушаване на условията по гаранцията му, съобщава „Спутник нюз“. Новината за влошеното здраве на австралиеца дойде само ден преди официално изслушване за екстрадицията му в САЩ, където ще се изправи пред обвинения в конспирация и изтичане на секретна информация. От „Уикилийкс“ публикуваха изявление, в което посочват, че здравето на Асандж рязко се е влошило след влизането му в затвора. ", "date": "2019.05.30", "title": "Здравето на Асандж рязко се е влошило"}
{"url": "https://standartnews.com/svyat/nay-malkoto-bebe-v-sveta-245-grama-393461.html", "text": "Калифорнийска болница съобщи за раждането на най-малкото бебе в света. Сейби е момиченце, била е по-малко от 23 сантиметра и е тежала само 245 грама, когато се е родила, предаде Франс прес, цитирана от БТА. Снимка: AP/БТА Бебето е родено през декември в болницата \"Шарп Мери Бърч\" в Сан Диего. Бременността на майката е продължила едва 23 седмици и три дни. Лекарите решили да направят секцио по спешност, тъй като усложнения са застрашили живота на майката. Те заявили на бащата, че вероятно ще може да прекара само час с дъщеря си, преди тя да умре. \"Но този един час стана два часа, после един ден, а след това седмица\", разказва майката във видео, разпространено от болницата. Сейби прекарала пет месеца в интензивно отделение и в средата на май е изписана от болницата в добро здраве и тежаща вече около 2,3 килограма. Според регистъра на най-малките бебета в света, воден от университета в Айова, Сейби бие   бебе в Германия, което е тежало 7 грама повече от нея.", "date": "2019.05.30", "title": "Най-малкото бебе в света - 245 грама"}
{"url": "https://standartnews.com/svyat/dalay-lama-i-rusiya-tryabva-da-e-v-es-393487.html", "text": "Русия трябва да се присъедини към Европейския съюз за укрепване на мира на планетата, каза Далай Лама в ексклузивно интервю за РИА Новости, цитирано от БГНЕС. „Периодично казвам, че Русия трябва да се присъедини към Европейския съюз”, заяви Далай Лама. По неговите думи европейските държави са водили кървави войни една с друга в продължение на векове. След Втората световна война две държави, които изглеждали непримирими врагове - Франция и Германия – са решили, че е много по-добре да мислят за общи интереси, тъй като това го изисква настоящата реалност. „Така се появи Европейският съюз. И благодарение на това, от последната половина на 20 век до днес, страните-членки не са воювали помежду си, не са проливали кръвта на своите граждани”, подчерта Далай Лама. Духовният водач, смята че понятията за война и монархия са остарели и днес демокрацията е най-добрата форма на управление.", "date": "2019.05.30", "title": "Далай Лама: И Русия трябва да е в ЕС"}
{"url": "https://standartnews.com/svyat/superyakhta-padna-i-potna-v-sredizemno-more-393510.html", "text": "Луксозна яхта потъна в Средиземно море, след като падна от товарен кораб. Инцидентът станал по време на транспортирането на 40-метровата суперяхта от испанския остров Майорка до италианския град Генуа. Поръчковата лодка е собственост на италианския милиардер и моден магнат Пиерлуиджи Лоро Пиана. Състоянието му, според Форбс, възлиза на милиард и половина долара. Яхтата, с името \"My Song\", е печелила няколко титли, включително \"Най-добра яхта\" на Световните награди за суперяхти, предаде Нова. Поставила е и рекорд за най-висока скорост по време на Трансатлантическа регата миналата година. ", "date": "2019.05.30", "title": "Суперяхта падна и потъна в Средиземно море"}
{"url": "https://standartnews.com/svyat/obiski-v-ofisite-na-porshe-393518.html", "text": "Десет прокурори, подкрепени от 176 полицейски служители и данъчни инспектори, проведоха обиски в щабквартирата на Porsche в Баден Вюртемберг, офисите на компанията във Вайзах и Карлсруе, както и в домовете на служителите в Пфорцхайм и Карлсруе. По информация на Deutsche Welle, 6 човека, заемащи ръководни постове в компанията, ще бъдат обвинени в злоупотреба с доверие и финансови машинации. За това е помогнал и подкупен служител на външна компания, която е извършвала одита на германския производител на спортни коли. От прокуратурата в Щутгарт потвърдиха, че имат подозрения за измами, от които е пострадала компанията Porsche. Разследващите органи били привлечени от прекалено високите компенсации, изплатени на членове на Надзорния съвет на производителя. Представители на Porsche коментираха пред AFP, че служителите на компанията изцяло сътрудничат на властите. Акцията няма отношение към скандала с манипулираните дизелови двигатели, заради който Porsche вече плати глоба от 535 млн. евро. Заради него, още през есента на 2018 г. марката обяви, че се отказва напълно от дизелите.  ", "date": "2019.05.30", "title": "Обиски в офисите на \"Порше\""}
{"url": "https://standartnews.com/svyat/srbiya-legalizira-evtanaziyata-393506.html", "text": "В Сърбия готвят законопроект, с който да легализират евтаназията. Ако той бъде одобрен, западната ни съседка ще се превърне в първата държава от Балканския полуостров, която да я позволи със закон. Темата е изключително спорна в много държави по света, а онези, в които е легално, се броят на пръсти. В страни като Турция например не само не е позволена, а е и строго забранена. Доброволното отнемане на човешки живот с цел да се намалят неговите мъки и страдания е позволено в няколко европейски държави, сред които Швейцария, Белгия, Люксембург и други. Позицията на църквата по въпроса продължава да е все така ясна. Религиозната институция заклеймява евтаназията и асистираното убийство. Дискусията по въпроса продължава да тече в много европейски страни. Откритата и доста ожесточена дискусия за евтаназията се дължи на тънката граница между правилно и неправилно. Моралният въпрос за това дали трябва да се помогне на някой, който страда от тежко и неизлечимо заболяване, да отнеме живота си и да сложи край на мъките си продължава да тормози много психолози и светила в сферата на правото, а и медицината, а много от доводите касаят и самата Хипократова клетва.  Дебатът в Сърбия започва преди около две години. В правителствената комисия за изготвянето на този кодекс се реши, че в последната версия на предварителния проект може да има разпоредба за възможността хора, страдащи от тежки и неизлечими болести, да сложат край на живота си по достоен начин. Решението за евтаназия ще се вземе от тях или със съгласието на техните близки.", "date": "2019.05.30", "title": "Сърбия легализира евтаназията"}
{"url": "https://standartnews.com/kultura/bg-khitove-v-stara-zagora-393537.html", "text": "Рeжисьорката Магдалена Ралчева - създател и директор на фестивала \"Златната липа\"   Богата селекция от качествено българско кино ще представи VII-то издание на „Златната липа“ от 1 до 5 юни в Стара Загора - 4 игрални и 6 документални ленти. Милко Лазаров е в конкурса с „Ага“. „Много красив и изящно направен филм, който кара публиката да остане мълчалива дълго след  финалните надписи“, коментира Магдалена Ралчева. Историята е на мъж, който след неочакваната смърт на съпругата си се опитва да осъществи отдавнашната им мечта – да съберат отново своето семейство под един покрив. Той тръгва да открие напусналата ги преди години дъщеря Ага. В ролите са Михаил Апросимов, Феодосия Иванова, Галина Тихонова, Сергей Егоров, Афанасий Килаев. \r\nВ извънконкурсната програма зрителите в Стара Загора ще гледат „Далеч от брега“ (2018) на Костадин Бонев, който през 2016-а беше председател на журито на „Златната липа“. Историята във филма се е случила преди 40 години. Или преди 30… Или може би се случва сега… Талантлив театрален режисьор е прогонен от столицата. Той не знае за какво точно. Най-вероятно с поведението си е раздразнил силните на деня и е изпратен в малък провинциален театър, където иска да постави пиеса, обсебила мислите му. В тази пиеса се говори за хора, неотлъчно наблюдавани и живеещи в постоянен страх от наказание. Постепенно кошмарите от пиесата започват да се пренасят в живота на трупата… В главните роли са Пенко Господинов, Стефан Вълдобрев, Йоана Буковска-Давидова, Цветана Манева. За ценителите е и пълнометражният дебют на Галин Стоев „Безкрайната градина“ (2017). Известният режисьор, който от дълги години работи във Франция, а от 2018-а  е директор на Националния театър в Тулуза, разказва за живота на Филип, разпределен между приятелката му Соня, брат му Виктор и работата му като пи ар. Този обречен триъгълник се разчупва в деня, в който той среща Ема – странно момиче, затворено в собствения си свят, в който най-важното нещо е една тайнствена градина… В ролите са Мартин Димитров, Елица Матева, Димитър Николов, Глория Петкова, Никола Анастасов. \r\n„Ирина“ на Надежда Косева също впечатлява със съвременния и много точен поглед към проблемите в обществото ни – българска жена в провинциален град става сурогатна майка, принудена от обстоятелствата… В ролите са Мартина Апостолова, Ирини Жамбонас, Христо Ушев и други. Огледалото на БГ реалността в игралните творби е „допълнено“ и от документалните в извънконкурсната програма. \r\n„Дворци на народа“ на Борис Мисирков и Георги Богданов (2018), копродукция на България, Германия и Румъния, обединява няколко истории за най-емблематичните пет сгради от социалистическо време. Те са не само представителни за епохата, но и свидетели на историческите сътресения в Източна Европа през втората половина на ХХ век. Това са Националният дворец на културата в София, Московският държавен университет, Дворецът на парламента в Букурещ, Дворецът на Сърбия в Белград, Дворецът на републиката в Берлин. Сградите им са уникални архитектурни създания, сътворени с много смелост и малко лудост. Днес, след падането на социализма, е време да се върнем и да надникнем в скритите им тайни, казват авторите. Едно от знаковите заглавия на „Златната липа“ 2019 е „Сага за попилените възможности“ (2018) на режисьора Ралица Димитрова и оператора Пламен Герасимов по сценарий на професор Иван Илчев и със специалното участие на Валентин Ганев. Едночасовият разказ е за събитията около подписването на Ньойския мирен договор на 27 ноември 1919 г. и на Парижкия мирен договор от 1947 г. Филмът е емоционално кинематографично есе за историческата съдба на България през последните 100 години. Прожекцията е на 2 юни от 18 часа в Районната библиотека „Захарий Княжески“.  \r\nКъсометражният игрален филм „Хайдути – митове и предания“ е на основателя на прабългарската школа за оцеляване „Бага-Тур“ Райчо Гънчев. Оператор е синът му, Горан Гънчев, познат с ролята си на Димитър Общи във филма „Дяконъ Левский“. На екрана са вплетени три късометражки – „Хайдутлук“, „Поп Мартин“, „Вълчан Войвода“ чрез моноспектакъла на Димитър Селенски. Нестандартното кинематографично представяне на хайдушките времена акцентира върху непреходния дух на дедите ни и уникалната екзотика на хайдушкото движение. \r\n ", "date": "2019.05.30", "title": "БГ хитове в Стара Загора"}
{"url": "https://standartnews.com/svyat/erdogan-i-trmp-ss-sreshcha-v-yaponiya-393483.html", "text": "Турският президент Реджеп Ердоган е повторил предложението си за създаване на смесена турско-американска работна група по въпроса за закупуването от страна на Анкара на руските ракетни комплекси С-400 по време на телефонен разговор снощи с американския си колега Доналд Тръмп, предава БНР.  \r\nДиректорът на комуникациите в турското президентство Фахретин Алтун съобщи подробности за разговора в Туитър. Той допълва, че е било постигнато съгласие за среща на двамата лидери по време на срещата на върха на Г-20 в Япония през юни.  \r\nЕрдоган и Тръмп са обсъдили двустранните отношения и регионални въпроси.  \r\nМеждувременно Турция освободи американския гражданин Серкан Гьолге, съобщи агенция Ройтерс, като се позова на съпругата му.  \r\nГьолге, който работи за американската космическа агенция НАСА, беше задържан по обвинения в членство в организацията на проповедника Фетхуллах Гюлен през август 2016 г.  ", "date": "2019.05.30", "title": "Ердоган и Тръмп със среща в Япония"}
{"url": "https://standartnews.com/svyat/orban-se-otkazva-ot-sdebna-reforma-i-ot-populisti-393521.html", "text": "В неочакван жест към традиционните си партньори от Европейската народна партия (ЕНП) и към Европейския съюз, унгарският премиер Виктор Орбан пое курс към окончателен отказ от новата административна съдилищна система – планирана реформа, която създаде притеснения за независимостта на правосъдието. Промените бяха предложени от управляващата националистическа партия Фидес и бяха в основата на конфронтация с ЕС, който сметна, че някои от реформите на премиера Виктор Орбан заплашват демокрацията и върховенството на закона. Освен това Фидес спира стремежа си да обедини сили с италианския вицепремиер Матео Салвини и неговата евроскептична група в новия Европарламент. Унгария одобри в края на миналата година закон за създаването на съдилища под директния контрол на правосъдния министър, което според критици на инициативата щеше да позволи политическа намеса в правосъдието. По думите на началника на кабинета на Орбан Гергели Гуляс отказът се дължи не на несъответствие с евростандартите, а на неоправдан дебат в Европа, който поставил под въпрос независимостта на правосъдието. Фидес, която е със замразено членство в Европейската народна партия, спечели убедително евроизборите в Унгария с над 52% на фона на спекулации за предстоящ съюз със Салвини, чиято крайнодясна „Лига“ също се класира първа на вота в Италия (34,3 на сто). „Уважаваме италианския вицепремиер, италианското правителство и резултата, който направи „Лига“ най-силната партия в Италия след изборите за ЕП“, каза Гуляс на пресконференция днес. „Въпреки това не виждам особен шанс за сътрудничество на партийно ниво или в обща парламентарна група“, посочи той и допълни, че групата вече има хора, с които Унгария не може да работи.", "date": "2019.05.30", "title": "Орбан се отказва от съдебна реформа и от популисти"}
{"url": "https://standartnews.com/svyat/okhranata-na-ep-ne-pusna-puchdemon-v-sgradata-393475.html", "text": "Новоизбраният испански евродепутат Карлес Пучдемон не е бил допуснат в Европейския парламент, съобщават тази сутрин медии в Белгия. Отбелязва се, че евродепутатите имат право на временен едномесечен пропуск до първата сесия на ЕП през юли. Когато вчера отишъл да си вземе пропуска от ЕП в Брюксел, Пучдемон преминал проверка за сигурност, но бил догонен от охраната. Пучдемон научил, че не е в списъка на охранителите за гражданите с право на достъп до сградата. Уточнява се, че списъкът се изготвя по данни от държавата, чиито граждани са избрани за евродепутати. Тъй като Испания не е подала името му към администрацията на ЕП, служителите в институцията са преценили да не го допускат до сградата. Медиите поставят въпроса дали избирателите определят евродепутатите или крайното решение остава на съдебните инстанции. В случая испанското правосъдие, наредило задържането на Пучдемон, ако се върне в Испания, е в състояние да ограничи новите му права на евродепутат. Пучдемон избяга в Белгия през 2017 г. покрай кризата с опита за обявяването на испанската област Каталуния за независима държава. Той е обвинен за подстрекателство към незаконно допитване за отделянето на Каталуния от Испания. Администрацията на ЕП е обяснила, че не би желала да предприема действие, което би било възприето като пренебрежение към испанските закони. Администрацията е преценила, че щетите ще бъдат по-малки, ако на Пучдемон бъде отказан временен достъп до ЕП.", "date": "2019.05.30", "title": "Охраната на ЕП не пусна Пучдемон в сградата"}
{"url": "https://www.standartnews.com/sport/azar-tova-be-posledniya-mi-mach-za-chelsi-393480.html", "text": "Нападателят на Челси Еден Азар, който отбеляза два гола и помогна на \"сините\" да победят с 4:1 Арсенал и да спечелят турнира Лига Европа, заяви, че в Баку това вероятно е бил последния му мач за клуба. \"Това вероятно бе последният ми мач за Челси, но във футбола никога не се знае. Въпреки всичко аз винаги ще обичам Челси и ще бъда от семейството\", заяви веднага след края на срещата белгиецът. Според медиите Азар ще премине в състава на Реал (Мадрид), като ще бъде представен в новия си клуб до дни. Мениджърът на Челси Маурицио Сари заяви, че срещата се е оказала трудна за неговия отбор заради натрупаната умора. Според него „сините“ са показали като цяло добър футбол и в двете фази срещу отбор, който умее много добре да контраатакува. \"Първото полувреме беше много трудно. За нас това беше 64-и мач през сезона, плюс че беше много горещо и физически беше трудно да се играе. Помолих играчите да бъдат смели, дори това да повишаваше риска от поражение. Показахме наистина добра игра срещу Арсенал, който има много силна контраатака, заяви Сари.", "date": "2019.05.30", "title": "Азар: Това бе последния ми мач за Челси"}
{"url": "https://www.standartnews.com/sport/frantsuzin-vze-17-iya-etap-ot-dzhiroto-393442.html", "text": "Нанс Петерс спечели 17-ия етап от колоездачната обиколка на Италия - 181 километра от Комецадура до Антхолц-Антерселва. За французина това е първа етапна победа в голяма обиколка в професионалната си кариера. Той бе бе част от голяма група от откъснали се състезатели още в началото на етапа и показа най-здрави крака на последната височина, пресичейки финалната линия с убедителна преднина от 1:34 минути пред втория Естебан Чавес от Колумбия и 1:51 минути пред третия Давиде Формоло от Италия, Етапът може да мине под графата много успешен за лидера в генералното класиране Ричард Карапас, който завърши с основната група заедно с двамата си големи съперници за \"розовата фланелка\" - италианеца Винченцо Нибали и словенеца Примож Роглич. По този начин южноамериканецът остава в розово преди последните четири етапа, като има преднина от 1:54 минути пред Нибали и 2:16 минути пред Роглич. В борбата за първата позиция е и испанецът Микел Ланда, който обаче е на 3:03 минути зад лидера. Днес предстои 18-ия етап от \"Джирото\", който е равнинен и едва ли ще доведе до сериозни размествания на върха в класирането. Състезателите ще изминат 222 километра от Валдаора до Санта Мария ди Сала, като ще трябва да изкачат само една височина от четвърта категория на 118-ия километър.", "date": "2019.05.30", "title": "Французин взе 17-ия етап от Джирото"}
{"url": "https://standartnews.com/sport/levski-osvobozhdava-11-futbolisti-393497.html", "text": "Изпълнителният директор на Левски Павел Колев обяви днес сигурната раздяла с 11 футболисти. Нов в отбора засега е само френския краен бранител Луи Нганиони.  В сметката на освободените попадат още Ривалдиньо и Филипе Нашименто, които бяха под наем в Румъния, както и Луан Виана, който игра през пролетта в Царско село. Не е ясно и бъдещето на преотстъпения от Уфа казах Еркебулан Сейдахмет.  \"Договорите на Давид Яблонски, Жерсон Кабрал и Милош Цветкович изтичат. Богдан Вашчук си тръгва, той беше под наем до края на сезона. Седрик Унтонджи няма да получи нов договор и също си тръгва. Преди няколко дни по взаимно съгласие прекратихме договорите със Серджиу Буш, Антони Белмонт и Луи Нганиони. Тепърва предстоят разговори с Еркебулан Сейдахмет и думата на треньора ще е дали остава.\"  \"На Виана му изтича договорът и няма да получи нов. Нашименто и Ривалдиньо имаме уговорка с тях да не се присъединяват към лагера на Левски, защото им търсим нови отбори и на тях\", заяви Колев по адрес на напускащите и разкри, че има разговори с Николай Михайлов за удължаването на договора му с две години и се очаква положителна развръзка.   \"Договорът на Николай Михайлов изтича на 31 май, имахме няколко разговора. Още първият беше много конкретен. Ако не успеем да се срещнем днес, утре ще го сторим. Ако всичко е наред и условията, които сме му поставили го устройват, ще остане още две години в Левски. Усилено търсим вратар с идеята Николай Михайлов да има сериозна конкукренция.\"  \"Това на практика означава, че той гарантирано титулярно място няма да има и ще се бори наравно с конкуренцията за това Левски да има най-доброто на този пост. Той го прие и го смята за нормално, не сме имали противоречия\", сподели Павел Колев. ", "date": "2019.05.30", "title": "Левски освобождава 11 футболисти"}
{"url": "https://standartnews.com/regionalni/nagradikha-uchastnitsi-v-konkurs-po-preventsiya-na-narkomaniite-393485.html", "text": "Заместник-кметът на община Благоевград Зорница Кралева откри официално церемонията по награждаване на ученици, участвали в конкурса по превенция на наркоманиите. Тя поздрави организаторите, участниците и победителите от името на кмета на общината д-р Атанас Камбитов и от свое име. „Всяка година в конкурса взимат участие стотици ученици, което е атестация за успеваемостта на инициативата. Този факт е и доказателство за това, че в България, в Благоевград растат отговорни, мотивирани, интелигентни деца! Скъпи участници, пожелавам ви да бъдете здрави и смело да изразявате гражданската си позиция по важни за обществото ни теми! Бъдете гордост за своите родители и учители. Бъдете пример за по-малките от Вас!Продължавайте да трупате знания, защото това е пътят към успеха! Подобни инициативи са своеобразна основа, върху която младите хора градят бъдещите успехи! На добър час!“, каза зам.-кметът. \r\n     \r\nТемите, върху които тази година децата писаха, бяха в две категории - “Моят любим национален герой” за ученици от I до IV клас и “Човекът – свободен и независим” за ученици от V до XII клас. \r\n     \r\nКонкурсът е традиционен и се организира от Община Благоевград и Общински съвет по наркотични вещества-Благоевград. По време на конкурса бяха представени презентации,есета, рисунки, постери, стихотворения. Възпитаниците на училищата на територията на община Благоевград показаха много талант, знания, хъс и любознателност. \r\n     \r\nОбщина Благоевград поздравява всички, които се включиха в конкурса.", "date": "2019.05.30", "title": "Наградиха участници в конкурс по превенция на наркоманиите"}
{"url": "https://standartnews.com/sport/frantsuzin-vze-17-iya-etap-ot-dzhiroto-393442.html", "text": "Нанс Петерс спечели 17-ия етап от колоездачната обиколка на Италия - 181 километра от Комецадура до Антхолц-Антерселва. За французина това е първа етапна победа в голяма обиколка в професионалната си кариера. Той бе бе част от голяма група от откъснали се състезатели още в началото на етапа и показа най-здрави крака на последната височина, пресичейки финалната линия с убедителна преднина от 1:34 минути пред втория Естебан Чавес от Колумбия и 1:51 минути пред третия Давиде Формоло от Италия, Етапът може да мине под графата много успешен за лидера в генералното класиране Ричард Карапас, който завърши с основната група заедно с двамата си големи съперници за \"розовата фланелка\" - италианеца Винченцо Нибали и словенеца Примож Роглич. По този начин южноамериканецът остава в розово преди последните четири етапа, като има преднина от 1:54 минути пред Нибали и 2:16 минути пред Роглич. В борбата за първата позиция е и испанецът Микел Ланда, който обаче е на 3:03 минути зад лидера. Днес предстои 18-ия етап от \"Джирото\", който е равнинен и едва ли ще доведе до сериозни размествания на върха в класирането. Състезателите ще изминат 222 километра от Валдаора до Санта Мария ди Сала, като ще трябва да изкачат само една височина от четвърта категория на 118-ия километър.", "date": "2019.05.30", "title": "Французин взе 17-ия етап от Джирото"}
{"url": "https://standartnews.com/regionalni/obshchina-s-mnogo-iznenadi-za-detsata-n-1-yuni-393479.html", "text": "Много изненади, игри и запомнящи се емоции очакват децата на Благоевград на техния празник - Деня на детето. Още от 10 часа сутринта ще започнат събитията, които е подготвила общината за тях. Музикална програма ще разчупи атмосферата на площад \"Македония\", а талантите от танцов клуб „Силвана денс“, Танцова формация „Астра“, Денс студио „Дежа вю“ и солистите от Вокално студио „Фа диез“ ще дадат възможност на децата на Благоевград да пеят и танцуват заедно с тях. \r\n     \r\nТрадиционната томбола на „Зайо-байо“ очаква най-малките жители на Благоевград на специално обособена шатра на пл. „Македония“.  Играта ще даде възможност да бъде спечелен чисто нов велосипед. \r\n     \r\nИ това не е всичко. На площада ще има много изненади, подготвени от Община Благоевград по повод Международния ден на детето. \r\nПрограмата обещава много усмивки, награди и незабравими мигове.  ", "date": "2019.05.30", "title": "Община с много изненади за децата на 1 юни"}
{"url": "https://standartnews.com/sport/yasna-e-programata-na-levski-za-predsezonnata-podgotovka-393493.html", "text": "Новият треньор на Левски Петър Хубчев събира отбора за първа тренировка на 10 юни 2019 година в 10:00 часа на стадион „Виваком Арена Георги Аспарухов“. След нея тимът заминава за първия си лагер, който ще се проведе в Добринище. За 16 юни е предвидена контрола, като съперникът все още се уточнява и веднага след това играчите се прибират в София. Втората част от предсезонната подготовка стартира на 18.06.2019 година, когато отборът отпътува за Австрия, където ще остане до 02.07.2019. Предвидените контроли на австрийска земя са следните: 23.06. срещу Ред Бул Бразил 25.06. срещу Зенит (Санкт Петербург) 01.07. срещу Тюркгюджю-Атаспор (Мюнхен) 02.07. срещу Йънг Бойс На 03.07 тимът се прибира и ще се подготвя в София до началото на официалните срещи. ", "date": "2019.05.30", "title": "Ясна е програмата на Левски за предсезонната подготовка"}
{"url": "https://standartnews.com/sport/azar-tova-be-posledniya-mi-mach-za-chelsi-393480.html", "text": "Нападателят на Челси Еден Азар, който отбеляза два гола и помогна на \"сините\" да победят с 4:1 Арсенал и да спечелят турнира Лига Европа, заяви, че в Баку това вероятно е бил последния му мач за клуба. \"Това вероятно бе последният ми мач за Челси, но във футбола никога не се знае. Въпреки всичко аз винаги ще обичам Челси и ще бъда от семейството\", заяви веднага след края на срещата белгиецът. Според медиите Азар ще премине в състава на Реал (Мадрид), като ще бъде представен в новия си клуб до дни. Мениджърът на Челси Маурицио Сари заяви, че срещата се е оказала трудна за неговия отбор заради натрупаната умора. Според него „сините“ са показали като цяло добър футбол и в двете фази срещу отбор, който умее много добре да контраатакува. \"Първото полувреме беше много трудно. За нас това беше 64-и мач през сезона, плюс че беше много горещо и физически беше трудно да се играе. Помолих играчите да бъдат смели, дори това да повишаваше риска от поражение. Показахме наистина добра игра срещу Арсенал, който има много силна контраатака, заяви Сари.", "date": "2019.05.30", "title": "Азар: Това бе последния ми мач за Челси"}
{"url": "https://standartnews.com/sport/levski-predstavi-petr-khubchev-393481.html", "text": "Петър Хубчев бе представен днес като новия треньор на ПФК Левски. На пресконференцията присъстваха още изпълнителният директор на \"сините\" Павел Колев и главният скаут на \"сините\" Богдан Патрашку. “Знаем или поне аз знам много ясно къде сме дошли. Знам какво се очаква. Знам за напрежението. Не е нужно всеки ден или час някой да ме пита нещо. Знам какво трябва да направим. Ще се опитаме да направим това нещо, според нашите виждания. Ръководството е запознато с нашите виждания. Приели са ги. Искам да кажа, че няма да нарушим тези принципи. Няма да се кланяме на този или онзи, за да угодим на трети или пети. Най-важното е да убедим футболистите в нашите методи. Ако успеем, ще е успех за нас”, заяви Петър Хубчев по време на пресконференцията.", "date": "2019.05.30", "title": "Левски представи Петър Хубчев"}
{"url": "https://standartnews.com/regionalni/preklonenie-pred-podviga-na-botev-393503.html", "text": "143 години от смъртта на гениалния български поет, публицист и революционер Христо Ботев ще отбележи благоевградската общественост. На 2 юни представители на общината, жители и гости на града ще положат цветя и венци пред паметника на Христо Ботев и ще сведат глава пред неговия подвиг. \r\n        \r\nТочно в 12.00 часа ще прозвучат сирените, както в цялата страна, в памет на загиналите за свободата на България.", "date": "2019.05.30", "title": "Преклонение пред подвига на Ботев"}
{"url": "https://www.standartnews.com/sport/yasna-e-programata-na-levski-za-predsezonnata-podgotovka-393493.html", "text": "Новият треньор на Левски Петър Хубчев събира отбора за първа тренировка на 10 юни 2019 година в 10:00 часа на стадион „Виваком Арена Георги Аспарухов“. След нея тимът заминава за първия си лагер, който ще се проведе в Добринище. За 16 юни е предвидена контрола, като съперникът все още се уточнява и веднага след това играчите се прибират в София. Втората част от предсезонната подготовка стартира на 18.06.2019 година, когато отборът отпътува за Австрия, където ще остане до 02.07.2019. Предвидените контроли на австрийска земя са следните: 23.06. срещу Ред Бул Бразил 25.06. срещу Зенит (Санкт Петербург) 01.07. срещу Тюркгюджю-Атаспор (Мюнхен) 02.07. срещу Йънг Бойс На 03.07 тимът се прибира и ще се подготвя в София до началото на официалните срещи. ", "date": "2019.05.30", "title": "Ясна е програмата на Левски за предсезонната подготовка"}
{"url": "https://www.standartnews.com/sport/levski-predstavi-petr-khubchev-393481.html", "text": "Петър Хубчев бе представен днес като новия треньор на ПФК Левски. На пресконференцията присъстваха още изпълнителният директор на \"сините\" Павел Колев и главният скаут на \"сините\" Богдан Патрашку. “Знаем или поне аз знам много ясно къде сме дошли. Знам какво се очаква. Знам за напрежението. Не е нужно всеки ден или час някой да ме пита нещо. Знам какво трябва да направим. Ще се опитаме да направим това нещо, според нашите виждания. Ръководството е запознато с нашите виждания. Приели са ги. Искам да кажа, че няма да нарушим тези принципи. Няма да се кланяме на този или онзи, за да угодим на трети или пети. Най-важното е да убедим футболистите в нашите методи. Ако успеем, ще е успех за нас”, заяви Петър Хубчев по време на пресконференцията.", "date": "2019.05.30", "title": "Левски представи Петър Хубчев"}
{"url": "https://standartnews.com/kultura/frenski-prints-aplodira-pepelyashka-v-sofiyskata-opera-393464.html", "text": "Принц Шарл-Филип Орлеански, дук Анжуйски, аплодира „Пепеляшка“ на 2 юни в Софийската опера. Аристократът меломан води 30 вип дами и господа, пристрастени към класиката. Негово кралско височество - внук на Анри Орлеански и велик магистър на клона на Ордена на Свети Лазар Йерусалимски, описва себе си като „силно привързан към Франция на републиканското управление“. За спектакъла по шедьовъра на Росини идват още гости на Пламен Карталов, но те ще бъдат на сцената - Оана Андра и Евгений Станимиров. Завладяващата история за малкото бедно момиче, което се превръща в принцеса, тук е леко видоизменена – героинята живее с доведения си баща и неговите дъщери. Няма я и добрата фея, която движи приказните трансформации в познатия на много поколения деца сюжет. Вместо нея, действието ръководи наставникът на принц Рамиро - Алидоро. Няма тиква, няма магии, всичко се развива на ръба между сериозното и комичното – явно, полускрито или с намигване. Елегантната режисура на Вера Петрова предизвиква усмивки и добро настроение дори там, където според либретото би трябвало да се чувстваме леко тъжни. „Много ми допада именно тази трактовка, при която героинята ми е активна, весела, жизнерадостна. Играла съм и версии, в които Пепеляшка е олицетворение на страданието, но предпочитам прочита на Вера Петрова”, споделя изпълнителката на главната роля Оана Андра. Това, за което публиката на софийската „Пепеляшка” може само да се досеща е, че за някакви си 40 секунди Оана се преоблича преди финалната си много красива ария. Освен с Андра на 2 юни публика ще се срещне  с Хрисимир Дамянов, Атанас Младенов, Николай Петров, Ина Петрова, Благовеста Мекки-Цветкова. Сценографията на младата, но набираща скорост с всяка следваща постановка Боряна Ангелова, е зрелищно-атрактивна - огромни пъстроцветни яйца побират героите ту като стаи, ту като каляска, ту се превръщат в градина. Свежото и ярко усещане от тези оригинални решения се допълва от пищните, умишлено решени на ръба между красивото и кича костюми на Християна Михалева-Зорбалиева. Верен на Росиниевия прочит, диригентът Жорж Димитров също е завладян от цялостната силно позитивна атмосфера от сцената. Макар и предизвестен, хепиендът не идва лесно. Росини е взаимствал само по-щастливата развръзка от творбата на Шарл Перо, при която Пепеляшка благородно се застъпва за злите и завистливи свои сестри. Преплитането на темите за прошката и любовта, смирението и надеждите, които се сбъдват, прави толкова интересен и харесван крайния продукт на сцената на Софийската опера и балет.", "date": "2019.05.30", "title": "Френски принц аплодира „Пепеляшка“ в Софийската опера"}
{"url": "https://www.standartnews.com/sport/levski-osvobozhdava-11-futbolisti-393497.html", "text": "Изпълнителният директор на Левски Павел Колев обяви днес сигурната раздяла с 11 футболисти. Нов в отбора засега е само френския краен бранител Луи Нганиони.  В сметката на освободените попадат още Ривалдиньо и Филипе Нашименто, които бяха под наем в Румъния, както и Луан Виана, който игра през пролетта в Царско село. Не е ясно и бъдещето на преотстъпения от Уфа казах Еркебулан Сейдахмет.  \"Договорите на Давид Яблонски, Жерсон Кабрал и Милош Цветкович изтичат. Богдан Вашчук си тръгва, той беше под наем до края на сезона. Седрик Унтонджи няма да получи нов договор и също си тръгва. Преди няколко дни по взаимно съгласие прекратихме договорите със Серджиу Буш, Антони Белмонт и Луи Нганиони. Тепърва предстоят разговори с Еркебулан Сейдахмет и думата на треньора ще е дали остава.\"  \"На Виана му изтича договорът и няма да получи нов. Нашименто и Ривалдиньо имаме уговорка с тях да не се присъединяват към лагера на Левски, защото им търсим нови отбори и на тях\", заяви Колев по адрес на напускащите и разкри, че има разговори с Николай Михайлов за удължаването на договора му с две години и се очаква положителна развръзка.   \"Договорът на Николай Михайлов изтича на 31 май, имахме няколко разговора. Още първият беше много конкретен. Ако не успеем да се срещнем днес, утре ще го сторим. Ако всичко е наред и условията, които сме му поставили го устройват, ще остане още две години в Левски. Усилено търсим вратар с идеята Николай Михайлов да има сериозна конкукренция.\"  \"Това на практика означава, че той гарантирано титулярно място няма да има и ще се бори наравно с конкуренцията за това Левски да има най-доброто на този пост. Той го прие и го смята за нормално, не сме имали противоречия\", сподели Павел Колев. ", "date": "2019.05.30", "title": "Левски освобождава 11 футболисти"}
{"url": "https://standartnews.com/sport/khubchev-levski-ima-kreshchyashcha-nuzhda-ot-sporten-direktor-393507.html", "text": "Новият старши треньор на Левски Петър Хубчев изрази мнение, че „сините“ имат „крещяща нужда“ от спортен директор. По време на официалното си представяне специалистът коментира, че е обсъждал точно този въпрос с изпълнителния директор на клуба Павел Колев. На питане дали е направил конкретно предложение, Хубчев обясни, е въпросът е деликатен, тъй като подобна фигура би се явила над него в йерархията. „Това е политика, която най-малко тук да говорим. Не мисля, че финансовата политика на клуба трябва да се коментира. Мисля, че има крещяща нужда от човек на поста спортен директор или нещо такова“, сподели Хубчев. „Малко ще е времето за подготовка. При всички положения ще е добре да играем с добри отбори. На 16 юли искаме да изиграем контрола у нас. Засега няма нищо определено обаче“. „Кой може да си предложи някой за началник.Ние сме говорили с Павел Колев. Има имена, но пак няма да спомена. Той се явява над треньора. Второ е добре да се запази в тайна. Най-хубавото за мен в последните мачове е желанието на младите да се докажат в този тим. За мен не съвсем на сто процента. Исках малко повече от всички тях,. Но видях желани и не на последно място възможности да се докажат. Няма да има човек който да започне първата тренировка и да има гарантирано място. Ще се опитаме така да го направим. Всеки да се бори за мястото си. Много са нещата. Но става дума за детайли и те са за съблекалнята. Като имаме предвид как се развиват нещата напоследък, нека Георги Тодоров да бъде готов и да стои наблизо“, заяви в шеговит стил Хубчев.", "date": "2019.05.30", "title": "Хубчев: Левски има крещяща нужда от спортен директор"}
{"url": "https://www.standartnews.com/sport/khubchev-levski-ima-kreshchyashcha-nuzhda-ot-sporten-direktor-393507.html", "text": "Новият старши треньор на Левски Петър Хубчев изрази мнение, че „сините“ имат „крещяща нужда“ от спортен директор. По време на официалното си представяне специалистът коментира, че е обсъждал точно този въпрос с изпълнителния директор на клуба Павел Колев. На питане дали е направил конкретно предложение, Хубчев обясни, е въпросът е деликатен, тъй като подобна фигура би се явила над него в йерархията. „Това е политика, която най-малко тук да говорим. Не мисля, че финансовата политика на клуба трябва да се коментира. Мисля, че има крещяща нужда от човек на поста спортен директор или нещо такова“, сподели Хубчев. „Малко ще е времето за подготовка. При всички положения ще е добре да играем с добри отбори. На 16 юли искаме да изиграем контрола у нас. Засега няма нищо определено обаче“. „Кой може да си предложи някой за началник.Ние сме говорили с Павел Колев. Има имена, но пак няма да спомена. Той се явява над треньора. Второ е добре да се запази в тайна. Най-хубавото за мен в последните мачове е желанието на младите да се докажат в този тим. За мен не съвсем на сто процента. Исках малко повече от всички тях,. Но видях желани и не на последно място възможности да се докажат. Няма да има човек който да започне първата тренировка и да има гарантирано място. Ще се опитаме така да го направим. Всеки да се бори за мястото си. Много са нещата. Но става дума за детайли и те са за съблекалнята. Като имаме предвид как се развиват нещата напоследък, нека Георги Тодоров да бъде готов и да стои наблизо“, заяви в шеговит стил Хубчев.", "date": "2019.05.30", "title": "Хубчев: Левски има крещяща нужда от спортен директор"}
{"url": "https://standartnews.com/kultura/cheshki-top-dramaturg-zaksnya-za-premiera-v-sofiya-393528.html", "text": "Чехът Петър Зеленка, авторът на пиесата „Теремин“, успя да се класира за първата премиера на спектакъла в Народния в луда надпревара с времето. Полетът на прочутия драматург закъсня с час и половина и той пристигна в театъра половин час след обявеното в 19 начало.  Публиката, която препълни камерната зала обаче присъства на рядко изживяване в минутите, с които отложиха старта на „Теремин: музика, любов и шпионаж“. Валентин Ганев, който не само играе в постановката, но е и нейн режисьор,  разказа завладяващи факти около прелюбопитната история на изобретателя Лев Теремин, „гарнирани“ с шеги и закачки за времето, в което геният живее и твори в Съветския съюз, както и за създадения от него музикален инструмент. След това включи на живо по телефона самия Зеленка, който поздрави публиката и получи бурни аплодисменти и пожелания да пристигне по-бързо. „Сигурно повечето от вас знаят за онзи висш държавен ръководител, който закъснял за представление и когато пристигнал,  в негова чест всичко започнало отначало. Ние няма да правим така, но ако искате, мога и да ви посвиря на контрабас, докато чакаме“, пошегува се Ганев. В крайна сметка спектакълът започна, а минути след това Зеленка пристигна в компанията на Николай Гундеров, който не само като чешки възпитаник е дясната ръка на Валентин Ганев в постановката. След финалните аплаузи авторът засипа екипа с комплименти. Зеленка спря снимките на собствения си филм „Моделиерът“ в чужбина и прекара у нас няколко часа, за да уважи събитието. На премиерата по специална покана на Народния театър бе и посланикът на Чешката република Негово превъзходителство Душан Щраух. Следващите представления са на 4, 11 и 16 юни. В напрегнатия трагикомичен спектакъл като Лев Теремин се изявява младият Стефано Додуров, в останалите роли са Руси Чанев, Йосиф Шамли, Стефан Къшев, Деян Ангелов, Стефания Колева, Ванеса Лу, Гергана Змийчарова, Благовест Благоев, Теодор Елмазов и Пламен Пеев.    „Теремин: музика, любов и шпионаж“ въвлича зрителите в драматизираната документална история на изобретателя Лев Теремин и на практика е пиеса с много двойни дъна. “Това, което наистина предизвиква сълзи, е личността на Лев Теремин – жесток човек, неспособен да общува с близките си, крайно несправедлив към тях, нараняващ емоционално както съпругата си, така и приятелите. На финала обаче зрителят си дава сметка защо Теремин е такъв – животът му е същински ад. Той е бил агент на службите и е имал дарбата да прозира отвъд видимото на нещата и събитията“, разказва авторът на пиесата Петър Зеленка. “Едно от нещата, за които става въпрос тук, е какво знаем ние за действителните намерения на хората, за техните мотиви. Приемаме за даденост, че всеки изобретател би трябвало да се гордее със своите творения, но защо не допуснем, че той по принуда е изобретявал и мрази работата си. Тук стои въпросът може ли наистина човек да изобретява с примка на шията, възможно ли е да заповядаш на някого да бъде гений. Ето това пита тази пиеса”, добавя той. Зрителите чуват и  звука на няколко действащи Тереминвокса. Единият от тях е подарък за екипа от Петър Зеленка. Тереминвокс е безконтактен музикален инструмент,  прародител на днешния синтезатор и в по-широк смисъл родоначалник на електронната музика. През 2019 изобретението навършва 100 години.", "date": "2019.05.30", "title": "Чешки топ драматург закъсня за премиера в София"}
{"url": "https://standartnews.com/kultura/detsata-v-bg-uchilishcheto-v-khamburg-pyakha-za-praznika-393473.html", "text": "Възпитаниците на българското  училище в Хамбург изнесоха прекрасен концерт, посветен на 24 май - празникът, който осветлява миналото и бъдещето ни,  обединява ни около езика и писмеността, прави ни уверени като народ,  дал приноса си за изграждането  на европеѝската цивилизация. Тържеството в Lichtwarksaal na Nienderstrase 22 - в сърцето на мегалописа - откри  училищният ръководител  Иванка  Фритче. Специален бе нейният поздрав към първокласниците,  усвоили  българските букви, първото знание да четат и пишат. На зрелостниците Ниа Генадиева и Преслав Найденов с преподавател Росица Бехова тя пожела да вървят неотклонно по пътя на знанието и да носят с гордост българското в душата си. Празникът на буквите грееше в лицата на първокласниците и техните учители Таня Найес и Стела Симеонова, които  дадоха старт на най-незабравимия ден в живота им.  Звънките песни и стихчета потопиха публиката в света на знанието, а всяко дете получи книга от  Управителния съвет на училището. Гост на сбирката бе почетният генерален консул на България в Хамбург и Северна Германия професор д-р Герд Имайер. Като възхвала и благоговение пред епохалното дело на двамата братя  прозвуча „Тропар за свети свети Кирил и Методий“ по музика на Добри Христов, изпълнен от квартета от оперни певци от ансамбъла към хора на Хамбургската държавна опера - Людмила Георгиева, Веселина и Димитър Теневи, Кирил Шарбанов. Със „Севдана“ на Георги Златев-Черкин младата цигуларка Рая Караиванова пренесе българския фолклорен дух в залата, а след това получи аплодисменти за „Ръченица“-та на Петър Христосков. Към фолклорната феерия се присъедини и младият кларинетист Димитър Георгиев  с „Песен“ и „Ръченица“ по музика на Филип Кутев. 15-годишният пианист от българо-шведски произход Едвард Рунберг, носител на много  музикални награди, докосна  публиката с талантливото си изпълнение на “Пет миниатюри за пиано“ на Димитър Ненов. Артистично и  забавно прозвуча дуетът на Станка и Пешо от популярната оперета „Време за любов“ на Димитър Вълчев в изпълнение на Веселина и Димитър Теневи. Людмила Георгиева и Кирил Шарбанов пък влязоха в задявките на „Българи от старо време“ в компанията на  фолклорния  танцов състав „РитмикКА“. Изпълнението на всички  песни и арии бяха съпроводени от талантливата пианистка Надя Димитров.  Вариации върху “Дилмано, Дилберо“ на Александър Владигеров бе нейното солово  изпълнение.", "date": "2019.05.30", "title": "Децата в БГ училището в Хамбург пяха за празника"}
{"url": "https://www.standartnews.com/sport/dayte-vreme-na-khubchev-393513.html", "text": "Рокадите в българския футбол продължават. Днес официално Петър Хубчев бе представен като нов старши треньор на Левски. Съответно и веднага всичките погледи бяха насочени към него. Феновете на „сините“, които толкова изстрадаха в последните години, се надяват той да е спасителя на бял кон. Всъщност, Хубчев има потенциала да бъде точно такъв. Но фенове и ръководство трябва да му дадат време. И то не говорим за месец-два, а за няколко сезона. Левски има нужда от постоянен треньор. Специалист, който да наложи вижданията си, за да може отборът му да ес превърне в машина. Сега, от „Герена“ си тръгва цял отбор. 11 играчи няма да останат, а вероятно и още няколко. На тяхно място ще дойдат други и ще е наистина чудо, ако Хубчев успее да ги сработи за толкова малко време. Именно за това, при първата загуба или поредна издънка в Европа, феновете не трябва да искат главата му. Абе, за такива работи си трябва време.", "date": "2019.05.30", "title": "Дайте време на Хубчев"}
{"url": "https://www.standartnews.com/sport/kobrata-mozhe-da-e-sledvashchiya-spernik-na-dzhoshua-393514.html", "text": "Грандиозната битка между Кубрат Пулев и Антъни Джошуа трябваше да се състои първоначално през 2017 г., но контузията на българина я осуети. Две години по-късно обаче двубоят отново изглежда на дневен ред.  Поне това си пролича от думите на промоутъра на британеца Еди Хърн. Според него, следващият мач на клиента му ще е за защита на една от световните му титли. А претендент за колана му в IBF е именно Кобрата.  Другият вариант за мач пред британеца е украинецът Олександър Усик, който ще бъде обявен за официален претендент за световната титла във версия WBO. Така че с един от двамата ще е следващият мач на хегемона в тежка категория на професионалния бокс.  \"Какви са опциите за бой на Антъни след мача с Руис? Ами не са много. Едната е да направим мач с Кубрат Пулев, който е задължителен претендент от IBF. Другият вариант е битка с Олександър Усик, за когото разбирам, че е претендентът от WBO.\" \"Теоретично, можем да направим и мач с Дилиан Уайт. Но такъв ще има вероятно след битката със задължителния претендент за една от тези версии. Така че вероятно с него можем да организираме мач през ноември\", заяви Хърн. ", "date": "2019.05.30", "title": "Кобрата може да е следващия съперник на Джошуа"}
{"url": "https://standartnews.com/regionalni/varnenskiyat-zoopark-cherpi-s-lakomstva-i-torta-na-1-yuni-393529.html", "text": "Много възможности за спорт и развлечения предлага Община Варна по повод  Международния ден на детето 1 юни. Забавата в зоопарка ще започне в 11 ч. Там децата ще се включат във викторина за животните и ще се радват на изпълненията на Бънджи сингърс, на клуба за народни танци „Моряците“ и др., пише Петел.бг. Всеки малчуган ще получи лакомства, а тържеството по традиция ще приключи с торта, каза Иванка Стоянова, директор на зоокъта. Цените на билети остават същите: за деца до 3 г. посещението е безплатно; от 3  до 7 години – 1 лв.; пенсионери и учащи - 2 лв.;  над  18 г. - 3 лв.; пакетен билет за семейство с деца до 18 г. – 6 лв.; групови посещения на ученици и пенсионери (над 15 лица) – 1 лв. на човек; контактна зона - общуване с безопасни за посетителите животни - 2.00 лв./10 мин. По същото време в Юнашкия салон ще се проведе купа „Морска звезда“ по акробатичен рокендрол. А в 9 ч. на плувен комплекс „Приморски“ започва турнирът по плуване „Здравей, лято“. Общинското предприятие „Спорт-Варна“  предоставя няколко възможности за безплатно ползване на бази по случай Международния ден на детето: В периода от 13.15 ч. до 15.15 ч. без заплащане е входът за ледената пързалка в спортно-развлекателния комплекс „Младост“.  От 8.00 до 10.00 ч. и от 14.00 до 17.00 ч. за свободно ползване са определени два от плувните коридори на басейн „Делфини“. От 10.00 до 14.00 ч. без вход ще са спортен комплекс „Морска градина“ и спортно-развлекателен комплекс „Младост“. На тенис кортове „Чайка“ от 10.00 до 15.00 ч. ще бъде отворен един корт без заплащане. А от 14.00 до 16.00 ч. закритият басейн „Любен Лазаров“ в плувен комплекс „Приморски“ ще работи безплатно.", "date": "2019.05.30", "title": "Варненският зоопарк черпи с лакомства и торта на 1 юни"}
{"url": "https://standartnews.com/kultura/zhenite-na-blatechki-zarovikha-tomakhavkata-393471.html", "text": "Най-близките дами на Асен Блатечки заровиха томахавката. Режисьорката, тв водеща и продуцент Катерина Горанова – майка на дъщеря му Катерина, и топмоделът, актриса и дизайнер Диляна Попова – майка на сина му Борил вече нямат конфликт на интереси. Всичко това е подсказано от факта, че Блатечки и Диляна са в главните роли на романтичната лента „Това си ти“ към едноименната чисто нова песен на Дани Милев. Текстът към парчето, което, естествено, е с аранжимент на прочутия композитор, е на Катерина Бакларова, а режисьор е Борис Радев – съпругът на журналистката и водеща в Нова телевизия Аделина Радева. Продукцията е обявена като „специална и с история“, а тези думи недвусмислено подсказват, че Блатечки и Диляна Попова са заедно. След поредица от емоционални перипетии и спекулации в така наречените жълти медии най-големият работохолик в арт гилдията и най-красивата жена на своето поколение в шоу бизнеса вече приличат на официална двойка.   Асен,  който досега е изиграл 100 роли на сцената и екрана, винаги е готов да говори за изкуството и професията, но почти никога за личния си живот. Рядко си позволява да философства – между два режисьорски проекта или две премиери из софийските или извънстоличните театри. „Ние се раждаме и умираме сами.  Но срещаме личности, с които сме успели да станем сродни души. И затова трябва да ги задържим. Ако съществува прераждане, то е в децата ми\", убеден е Блатечки. И понеже е зодия Овен, оптимизмът и бачкаторството са му втора природа. „Ако си почтен в намеренията си, ако си точен в целите си, няма как да не ти върви. Хленченето е излишно и вредно“, казвал е той. Колегите в съсловието обичат да ги режисира – подготвен и точен, зареден с хрумки и изненади. Блатечки не крие, че е научил безкрайно много за нещата от живота и занаята от Стефан Данаилов – неговият Мастер в Академията, превърнал се във втори баща.  Отношенията им обаче започват със сблъсък. При второто му  кандидатстване във ВИТИЗ Блатечки е приет и в трите специалности - режисура,  кукловодство,  актьорско майсторство.   Ламбо, който взима клас, му казва почти обиден:  „Май нямаш чак толкова голям мерак да ставаш актьор, но идвай – ще ми трябва някой като теб“.  Оттогава се обичат, но без лигавщини, уточнявал е Асен.  „Даваше акъл, само ако го исках. Никога не се е опитвал да ме променя. Той – мъжкар, и аз – мъжкар“. Затова Ламбо не се сърди, когато любимият му ученик го млати в „След края на света“ на Иван Ничев.", "date": "2019.05.30", "title": "Жените край Блатечки заровиха томахавката"}
{"url": "https://standartnews.com/sport/dayte-vreme-na-khubchev-393513.html", "text": "Рокадите в българския футбол продължават. Днес официално Петър Хубчев бе представен като нов старши треньор на Левски. Съответно и веднага всичките погледи бяха насочени към него. Феновете на „сините“, които толкова изстрадаха в последните години, се надяват той да е спасителя на бял кон. Всъщност, Хубчев има потенциала да бъде точно такъв. Но фенове и ръководство трябва да му дадат време. И то не говорим за месец-два, а за няколко сезона. Левски има нужда от постоянен треньор. Специалист, който да наложи вижданията си, за да може отборът му да ес превърне в машина. Сега, от „Герена“ си тръгва цял отбор. 11 играчи няма да останат, а вероятно и още няколко. На тяхно място ще дойдат други и ще е наистина чудо, ако Хубчев успее да ги сработи за толкова малко време. Именно за това, при първата загуба или поредна издънка в Европа, феновете не трябва да искат главата му. Абе, за такива работи си трябва време.", "date": "2019.05.30", "title": "Дайте време на Хубчев"}
{"url": "https://standartnews.com/kultura/chernobil-veche-e-serial-i-turizm-393492.html", "text": "Откриват фотоизложба, посветена на годишнината от аварията в АЕЦ „Чернобил“. „33 години тишина“ показва кадри от трагичното място, правени от Милен Цветанов. Фотографът посетил слабо познати за туристите места, за да заснеме засегнатата зона по уникален начин. Експозицията е коментар за сегашното състояние на АЕЦ „Чернобил“ и набиращата популярност Зона като туристичекса дестинация. Откриването на фотоизложба „33 години тишина“ е на 30 май във „ФотоПавилион студио“, вход свободен. Трагедията наскоро беше и екранизирана по „HBO Go“. Мини-сериалът „Чернобил“ стана най-успешната ТВ продукция на всички времена и оглави световните класации. В сайта на „HBO Go“ сериалът закова оценка 4.9 точки от 5. В сайта „IMDb“ рейтингът му е 9.7 от 10. За сравнение, куловите „Игра на тронове“ и „В обувките на Сатаната“ са оценение с 9.4. До момента са излезли 4 епизода от общо 5, като последният ще се появи на 3-ти юни в САЩ и на 4-ти във Великобритания. Мини-сериалът проследява събитията след ужасяващата авария в ядрената електроцентрала през 1986. По-конкретно поредицата следи действията на „Комисията Чернобил“, чиято отговорност е била да се справи с последиците от катастрофата. „Чернобил“ показва и какво се е случило с част от населението на най-засегнатия град – Припят.", "date": "2019.05.30", "title": "Чернобил вече е сериал и туризъм"}
{"url": "https://standartnews.com/sport/kobrata-mozhe-da-e-sledvashchiya-spernik-na-dzhoshua-393514.html", "text": "Грандиозната битка между Кубрат Пулев и Антъни Джошуа трябваше да се състои първоначално през 2017 г., но контузията на българина я осуети. Две години по-късно обаче двубоят отново изглежда на дневен ред.  Поне това си пролича от думите на промоутъра на британеца Еди Хърн. Според него, следващият мач на клиента му ще е за защита на една от световните му титли. А претендент за колана му в IBF е именно Кобрата.  Другият вариант за мач пред британеца е украинецът Олександър Усик, който ще бъде обявен за официален претендент за световната титла във версия WBO. Така че с един от двамата ще е следващият мач на хегемона в тежка категория на професионалния бокс.  \"Какви са опциите за бой на Антъни след мача с Руис? Ами не са много. Едната е да направим мач с Кубрат Пулев, който е задължителен претендент от IBF. Другият вариант е битка с Олександър Усик, за когото разбирам, че е претендентът от WBO.\" \"Теоретично, можем да направим и мач с Дилиан Уайт. Но такъв ще има вероятно след битката със задължителния претендент за една от тези версии. Така че вероятно с него можем да организираме мач през ноември\", заяви Хърн. ", "date": "2019.05.30", "title": "Кобрата може да е следващия съперник на Джошуа"}
{"url": "https://standartnews.com/biznes/krib-biznes-klimatt-u-nas-e-na-nivo-393490.html", "text": "е на много добро ниво. Това коментира в Русе заместник-председателят на   проф. Николай Вълканов. По думите му у нас има много стабилни закони, добра банкова система и много работещи европейски фондове. \r\n\"Само през тази година около 2 млрд. лева от европейските фондове отидоха в българския бизнес в три направления - енергийна ефективност, конкурентоспособност и иновации\", каза Вълканов. \r\nТой коментира още, че е и да им осигурява добро заплащане. \r\nПо думите му   например, в секторите туризъм и строителство. Според Вълканов там, където се плаща добре, където се уважават работниците, проблем няма. \r\nВ крайдунавския град се състоя церемония, на която КРИБ, съвместно с кметовете на общини в областта, връчиха призове \"Социално отговорна компания - партньор на община за 2018 г.\".", "date": "2019.05.30", "title": "КРИБ: Бизнес климатът у нас е на ниво"}
{"url": "https://www.standartnews.com/sport/nagradikha-arda-s-pocheten-znak-na-krdzhali-393515.html", "text": "За постигане на високи професионални успехи и включване в първа професионална футболна лига на българския футбол ПФК Арда 1924 днес бе отличен с отличието „Почетен знак  златен” на Община Кърджали. Отличието бе връчено от кмета на Община Кърджали инж. Хасан Азис, по време на заседанието на Общинския съвет. Почти целият отбор на ПФК Арда 1924 и неговото ръководство присъства на събитието, за да получи отличието. „Сините” от Кърджали бяха посрещнати с бурни аплодисменти и ставане на крака от общинските съветници от всички групи в местния парламент, които си бяха заметнали клубните сини шалчета. С благодарност за признанието и усилията на общината и лично на кмета инж. Хасан Азис, от трибуната към присъстващите в залата се обърна капитанът на отбора Пламен Крумов. „Искам да ви благодаря за подкрепата, която ни оказахте през целия сезон. От името на целия отбор искам да благодаря на кмета на града, който през цялото време ни помагаше. Дай Боже и занапред да ни помага. Радвам се, че сме част от историята на този велик успех да вкараме отбора на Арда в елита. Дай, Боже, да имаме все по-големи успехи от тук насетне и заедно ръка за ръка да изпълняваме целите си”, каза капитанът на отбора. Към присъстващите в залата се обърна и президентът на ПФК Арда 1924 Петър Пешев: „Искам да ви честитя този успех, който постигнахме заедно с вас. Футболистите, ръководството изживяхме една  много хубава година. Надявам се, че министърът на младежта и спорта ще си спази обещанието и ще помогне за осветлението на стадиона, за да може да играем тук домакинските си мачове от новия сезон и да се утвърждаваме в елита”.  Предложението за удостояване на ПФК Арда 1924 с почетен знак златен бе направено от председателя на Общински съвет Кърджали Раиф Мустафа. То влезе като допълнителна точка в дневният ред на заседанието на Общински съвет Кърджали и бе гласувано единодушно от общинските съветници днес по време на редовното им майско заседание. Единодушно общинските съветници подкрепиха и предложението на кмета инж. Хасан Азис ПФК Арда 1924 да бъде награден с парична награда от 100 000 лева за постигане на високи професионални успехи и включване в първа професионална футболна лига.", "date": "2019.05.30", "title": "Наградиха Арда с почетен знак на Кърджали"}
{"url": "https://standartnews.com/biznes/vivacom-nalya-19-mlrd-v-mrezhata-za-10-g-393502.html", "text": "1,9 млрд. лева са инвестициите, които Vivacom е вложил в мрежата си за последните 10 г. Това съобщи главният изпълнителен директор на телекома Атанас Добрев по време на традиционната закуска с журналисти, на която обяви постигнатото за последното десетилетие и плановете за бъдещето. Добрев подчерта, че основните акценти в работата на компанията са били осигуряване на свързаност и увеличаване на капацитети. И днес може да се каже, че технологиите промениха общуването. А в бъдеще връзката между хората ще става все по-близка благодарение на мобилните устройства, като видеоконтактите ще заменят разговорите.   Добрев посочи, че се случва \"тиха иновация\" с това  . Макар че в момента едва 4-5% ползват \"кристален глас\", в следващите години всичко, което е различно от него, ще бъде дразнещо.   Добрев даде  пример и за бързината, с която се променят технологиите.  \r\nПреди 20 г.   покритие имаше само в центъра на столицата, а сметките, които се плащаха бяха огромни. Преди 10 г. пък беше хит да се използва „Блекбъри“, а сега дъщеря му, която е абитуриентка, едва ли е чувала за него.  Телефоните с екрани смениха тези с копчета и сега за децата дори звучи като наказание, ако им предложат такъв модел.  \r\n\"От говор, минаваме към видео. Технологиите превръщат всеки в режисьор. Навлизането от аудио във видеокомуникациите ще промени и света на изкуството\", посочи Добрев. И добави, че изкуственият интелект ще навлезе в телефоните ни, ще правим умни градове, умни домове, умни бизнес услуги. Добрев обобщи накратко какво се е случило във Vivacom от 2009 г., когато компанията обединява всичко под един бранд, досега: През   пуска сателитна телевизия, през   г. - цифрова тв, през   г. - интерактивна телевизия. През г. става номер 1 по приходи сред телекомите у нас, която тенденция е запазена и до днес. От  . телекомът се фокусира върху дигитализацията в образованието. През   г. стартира мобилна телевизия, през   г. - последна пуска 4G у нас, но за 4 месеца осигурява най-доброто й покритие в страната. През   г. стартира проектът за умните градове и LoRa мрежата, а през  г. фокусът е върху образование 4.0.  И ако преди години въпросът е бил къде има покритие, сега е колко е бърза мобилната връзка. \"Работим да постигнем точката \"Достатъчно бързо\", подчерта Добрев.  \r\n„Клиентите ни в половината страна имат достъп до високоскоростни услуги. Предлагаме най-бързата мрежа, с най-голямо покритие. В 615 града сме изградили 4,5G мрежа, над 1 млн. домакинства имат оптика за по-бърз и стабилен интернет“, каза финансовият директор Асен Великов.  \r\nНовата платформа My Vivacom пък позволява на потребителя да направи услугите според нуждите си.  Атанас Добрев допълни, че вече предлагат и иновации в много различни сфери. Общините могат да се възползват от услугата умен паркинг, която ще улеснява гражданите в реално време през телефона си да виждат къде в града има свободни места за паркиране. За целта на паркоместата се монтират датчици, а хората си свалят мобилно приложение. На същия принцип работи и умното сметосъбиране, като на кофите за смет се монтират датчици. А общините следят в реално време колко са пълни контейнерите и кога сметосъбиращите фирми минават да извозват отпадъците. Такъв пилотен проект вече се изпълнява в Пловдив и София.   може да реши и проблемите с течовете на вода, като на всеки 5 минути дава информация за потребяваното количество чрез улични водомери. Все по-разпространено е и видеонаблюдението, което се въвежда в общините - то гарантира намаляване на престъпността, повече сигурност за гражданите и \"очи\", които следят за нарушители в бус лентите, например. \r\nВъв връзка с образование 4.0, телекомът е направил \"умни\" класни стаи в над 190 училища и детски градини. Обучени са и над 6000 учители. \"С тях трябва да се работи най-много, защото се чувстват неподготвени за работа с технологиите, а децата знаят повече от тях. Затова и учителите са спирачка за дигитализиране на образованието\", коментира Веселка Вутова, Директор Корпоративни комуникации на VIVACOM. \r\nАсен Великов подчерта, че образование 4.0 и индустрия 4.0 са свързани. И трябва да се подготвим, за да не стане проблем за работните места по-голямото навлизане на изкуствения интелект.  Атанас Добрев разкри и някои от проектите на на компанията за 2019 г. Първият е да се осигури по-голям капацитет през лятото на морето, така че потребителите да ползват смартфоните си така, както са свикнали. \"Работим заедно с министерството на транспорта, информационните технологии и съобщенията за освобождаване на повече честоти за 4,5 и 5G\", каза шефът на телекома.  Ще се предлагат повече и по-добри онлайн услуги, без да се налага клиентът да стъпва в магазина. „Може би след време магазините ще поемат по пътя на магазините за видеокасети и хартиени снимки“, начерта част от бъдещето изпълнителният директор на Vivacom. Той заяви, че в следващите 10 години ще се инвестира в 5G мрежата, в интернет на нещата (IoT), в облачните структури. Ще имаме все повече телеком в ежедневието си - телемедицина, умни системи ще съветват лекарите при дадени симптоми и здравни показатели какви изследвания да се предпишат на пациент, ще управляваме камерите в домовете си през смартфоните. Всичко това ще промени начина ни на работа, пазаруването, шофирането, образованието, както и домът ни. Затова и киберсигурността ще става все по-важна. \r\nВ София вече има лаборатория за експериментиране, в която всеки стартъп може да изпробва как проектът му работи с 5G.  Добрев призна, че стартирането на 5G мрежата у нас в момента буксува заради нуждата от промяна в строителното законодателство и освобождаването на честоти от военните. За отстраняването на пречките компанията работи съвместно с Комисията за регулиране на съобщенията /КРС/ и транспортното министерство и очаква евентуални лицензи през 2020 г.   \r\nЗаради заети лицензи в момента телекомите не могат да инвестират в създаване на такава мрежа. Освобождаването на честотите за 5G и предлагането им на операторите на разумна цена в следващите 3-4 години ще отключи инвестиции от индустрията в размер над 800 млн. лева, каза Атанас Добрев. \r\n“В момента има тенденция към обръщане на политическата воля. Имаме плаха надежда, че това ще се промени. Освен лицензите, трябва улесняване на режима за поставяне на нови технологии на съществуващи сайтове. Това е по-голям проблем за навлизането на 5G в България дори от търговската война”, коментира Добрев. \r\nТой разясни, че в момента четири онсновни честотни обхвата имат някакъв проблем. \r\nПри 700 MHz, който ще бъде покритието на 5G на широки територии, движение няма. “Ако продължи да се работи както в момента, преди 2023-2024 г. тази част от спектъра няма да бъде освободена”, е мнението но изпълнителния директор. \r\nПри 800 MHz, който ще се ползва за 4G мрежата, има надежди за освобождаване на спектъра към края на 2020 г., а при по-сериозна работа, през 2021 г. на него може да има реално 4G. \r\n“При 1800 MHz има 20 MHz, заети от две компании, които нямат клиенти и не инвестират, но заемат честотен ресурс. Чакаме решение около 2021 г., когато им изтичат лицензите”, обясни Атанас Добрев. \r\nВ частта от 2600 MHz КРС даде временни честоти на трите оператора и от юли 2019 г. те ще могат да стартират 6-месечни тестове, включително и търговски, на 5G. В началото на 2020 г. се надяваме на разумни цени да придобием част от спектъра, каза директорът. \r\nТой се надява в рамките на тази година да станат три неща - да бъде освободен остатъчният спектър, да бъде позволено да се използва за 5G, защото в момента не е, и да бъде сложена цена на разумно ниво. В резултат от това може би някакво търговско 5G покритие ще има догодина. Колко бързо ще е това 5G покритие, зависи от това дали ще има промяна в строителното законодателство през 2019 г. Транспортното министерство подготвя методика, по която ще се оценява риска при използването на даден доставчик на телекомуникационно оборудване. Създаването й е по изискване на ЕС във връзка с търговската война на САЩ и китайската компания Huawei. Така всеки бъдещ доставчик, включително Huawei и ZTE, които искат да доставят оборудване в страна от ЕС, ще трябва да преминават през тази оценка на риска, обясни Добрев в отговор на въпрос. \r\nОтносно работата на Vivacom с китайската компания, изпълнителният директор каза, че това зависи от предложените оферти, от оценката на риска и от развитието на търговската война, което трябва да стане ясно до няколко месеца. Що се отнася до мобилните телефони на Huawei, Vivacom няма да поръчва новите модели на производителя, докато не се изясни ситуацията с издадената от президента на САЩ забрана. Китайският производител загуби достъпа си до услугите на Google, което прави моделите им непродаваеми извън Китай. \"За какво ви е модел със сгъваем дисплей, когато нямате Google\", посочи Добрев. \r\nПод въпрос е и доколко компанията ще може да произвежда телекомуникационно оборудване без компонентите и интелектуалната собственост на американците. „В момента компанията не води разговори с потенциални инвеститори“. Това заяви Атанас Добрев в отговор на въпрос за спекулации в медиите, че телекомът преговаря с евентуален купувач. \r\nОтносно заемите той съобщи, че телекомът няма намерение да тегли големи суми, а за малки - между 10 и 20 млн. лева, може да вземе, но може и да не вземе.  * За шеста поредна година VIVACOM е оператор номер едно по общи приходи на българския пазар – 948 млн. лв. за 2018 г. Това е с 6.6% повече спрямо 2017 г.  \r\n* Телекомът отбелязва устойчив ръст от 12.8% в коригираната EBITDA до общо 359,8 милиона лева, докато разходите за инвестиции нарастват с 3.6% до 187.5 млн. лв.  \r\n* Общите приходи за периода януари - март 2019 г. са в размер на 235,2 милиона лева. В сравнение със същия период на миналата година компанията постига ръст от 5,5%  и запазва лидерското си място. Въпреки силно конкурентния пазар, VIVACOM продължава да реализира и ръст в коригираната EBITDA от 30,5%  до 112,5 милиона лева.  \r\n* VIVACOM остава най-предпочитаният  доставчик на интерактивна телевизия (IPTV с 50% пазарен дял към края на 2018 г. Абонатите на платени телевизионни услуги са се увеличили с 4,7% до 468 000 спрямо 447 000 за 2017 г.  \r\n* Общият брой на  абонатите на фиксиран широколентов достъп се е увеличил с 2,8% до 444 000, спрямо 432 000 за 2017 г. \r\n* Към края на 2018 г. VIVACOM отчита 3 071 000 потребители на мобилни услуги, а пазарният дял на компанията на база приходи от мобилни услуги достига 30%, подкрепен от ръст на средния приход от клиент (ARPU) до 12.90 лв. за четвърто тримесечие на 2018 г. и съответно до 13.20 лв. за периода януари – март 2019 г. \r\n* VIVACOM осигурява 99,25% покритие на населението с 4G технологията, която позволява високоскоростна интернет връзка в мобилна мрежа. Телекомът затвърждава мястото си на оператора с доказано най-бързата мобилна мрежа  в страната, измерена от OOKLA за 2018 г.  ", "date": "2019.05.30", "title": "Vivacom наля 1,9 млрд. в мрежата за 10 г."}
{"url": "https://standartnews.com/biznes/agrion-finans-predostavya-krediti-na-zemedeltsi-sreshchu-subsidii-393512.html", "text": "Регистрираните земеделски производители, които очакват финансова помощ от Схемата за единно плащане на площ (СЕПП), но се нуждаят от спешно финансиране за подсигуряване на стопанската година, вече могат да заложат субсидията си срещу кредит от „Агрион Финанс“. Това е сериозно облекчение за фермерите, които имат нужда от свежи пари, тъй като заявленията за директните плащания от фонда се подават до края на юни, а самата субсидия се получава в края на годината или началото на следващата. Според анализатори все повече земеделски производители се обръщат към алтернативни финансиращи компании, каквато е „Агрион Финанс“, където процедурата по отпускане на кредит е доста по-опростена и бърза.  „Агрион Финанс“ разработи новата услуга, която позволява финансиране до 100 % от одобрената субсидия при наличие на минимум 3 години успешна история в субсидирането, казаха от кредитното дружество. За земеделските стопани, които тепърва навлизат в бизнеса и имат само 1 година успешно усвояване на директните плащания, кредитът може да достигне до 90% от очакваната субсидия.  Максималният размер на финансирането се определя по индивидуален лимит, в зависимост от декларираните площи, за които се очакват преки доплащания. Максималният срок за изплащане на задълженията е 18 месеца, а гратисният период по главницата може да достигне 17 месеца.  Прилага се индивидуален погасителен план за всеки кредитоискател, в зависимост от специфичните му нужди и характера на бизнеса му. Кредитът срещу субсидия е изцяло адаптиран към нуждите на земеделските стопани, които получават своите субсидии на база обработваеми площи и имат нужда от свежи пари за допълнителни инвестиции, покупка на земя и др. капиталови разходи, казаха от „Агрион Финанс“.  Процедурата за отпускане на кредити е максимално облекчена и осигурява бързо и безпрепятствено финансиране на земеделските производители.  Компанията не изисква плащането на такса ангажимент, каквато е практиката при другите кредитни институции. „Основната ни цел е да осигурим адекватно финансиране на земеделските производители, което ще им позволи да бъдат много по-гъвкави и конкурентноспособни на пазара“, казаха от „Агрион Финанс“. Финансовите продукти на компанията са разработени така, че да подпомагат дейността, както на големите земеделски производители, така и на малките фермери.  Освен кредит срещу субсидия, дружеството предлага също така универсални ипотечни кредити и кредити за оборотни средства, където обезпечението е поземлени или други недвижими имоти. На земеделската земя се прави безплатна оценка за пазарната им стойност, като финансирането може да достигне до 100% от оценката. Информация за пълните условия на кредитите на „Агрион Финанс“ може да бъде намерена на сайта на компанията на адрес  . На земеделските производители се предоставя и възможност за лизинг на земята, която са избрали.", "date": "2019.05.30", "title": "„Агрион Финанс“ предоставя кредити на земеделци срещу субсидии"}
{"url": "https://standartnews.com/biznes/doyche-ban-kupuva-zavoda-za-vagoni-v-karlovo-393525.html", "text": "Националният железопътен превозвач на Германия \"Дойче бан\" (Dеutѕсhе Ваhn) е в процедура по закупуване на \"Вагоно-ремонтен завод Карлово\". Това съобщи Медиапул, като се позова на кмета на Карлово Емил Кабаиванов и на синдика на фалиралото преди години предприятие Драгомир Григоров. Според информацията, инвеститорът е имал среща с министъра на икономиката Емил Караиванов и с кмета Кабаиванов.   \r\nГерманското дружество е спечелило търга за продажбата на фалиралия завод, но сделката все още не е приключила и не мога да коментирам нищо по нея, каза синдикът на дружеството Драгомир Григоров. \r\nСпоред обявата, началната тръжна цена за всички активи на предприятието, сред които сгради, имоти и жп стрелки, е била 4 млн. лв. \r\nКметът Кабаиванов уточни, че германците са сериозни в намеренията си, а компанията дори вече е подала заявление за инвеститор първи клас в Агенцията за инвестиции. \r\nПлановете на \"Дойче бан\" са да възстанови производството и ремонта на товарни вагони, а след време и ремонта и поддръжката на локомотиви. Няма яснота кога заводът ще заработи отново. Това зависи от финализирането на сделката. \r\n\"Вагоно-ремонтен завод Карлово\" има дългове към банки, фирми, държавни институции и неизплатени заплати на около 250 работници. \r\nАко сделката бъде финализирана и работата на завода възстановена, това ще е сериозен стимул за местната икономика\", коментира Емил Кабаиванов. \r\nВъзможно е покупката на завода да е свързана и с плановете за обновяването на подвижния състав на БДЖ и сериозните инвестиции, които националният превозвач прави в ремонта на сегашните локомотиви и вагони. \r\nЗакупуването на вагоноремонтния завод в Карлово от националния железопътен превозвач на Германия \"Дойче Бан\" има връзка с желанието за инвестиции в България и от страна на германския автомобилен производител Фолксваген. Това мнение изрази проф. Симеон Ананиев, председател на Асоциацията на българските железопътни превозвачи, в предаването „Бизнес старт“ на Bloomberg TV Bulgaria, цитирано от investor.bg. \r\n„Превозването на автомобили и автомобилни части с контейнери и влакове е част от общата логистика на този бизнес\", коментира Ананиев. И поясни: \"Инфраструктурата е изградена, има я логистиката, има я мисълта“. \r\nПроф. Симеон Ананиев посочи, че сделката между \"Дойче Бан\" и вагоноремонтния завод в Карлово вече е финализирана. \r\nЗаводът за ремонт на вагони в Карлово е създаден през 1964 г. като клон на Жeлeзoпътeн зaвoд Coфия нa плoщaдĸaтa нa бившетo лoĸoмoтивнo дeпo в Kapлoвo. Πъpвoнaчaлнo в пpeдпpиятиeтo ce e peмoнтиpaлa жeлeзoпътнa тexниĸa и ca ce пpoизвeждaли peзepвни чacти. Oт 2007 гoдинa в нeгo зaпoчвaт дa ce пpoизвeждaт нoви вaгoни зa пpeвoз нa тoвapи. \r\nПрез 2015 г. заводът беше обявен в несъстоятелност от съда. Дълговете му към момента възлизат на близо 45 млн. лв., а активите му се оценяват на 23.5 млн. лв. Това показва последният финансов отчет на дружеството за 2017 г., публикуван в Търговския регистър.  ", "date": "2019.05.30", "title": "\"Дойче бан\" купува завода за вагони в Карлово"}
{"url": "https://standartnews.com/kultura/prvi-treylr-za-rambo-5-posledna-krv-393541.html", "text": "Първият официален трейлър за дългоочаквания „Рамбо 5: Последна кръв“ беше пуснат онлайн. Промоционалният клип успява да запази мистерията около последната лента от екшън поредицата и не показва нищо, което самият Сталоун до сега не е споделял. В клипа виждаме семейното ранчо на Рамбo, където ветеранът е прекарал последните години. Трейлърът показва няколко екшън сцени, както и мексиканските наркотрафиканти, които главният герой трябва да победи. Виждаме и Рамбо със знаменитите му лък и нож в действие. Докато кадрите вървят, се чува гласът на ветерана, който заявява: „С години пазех тайните си, но сега е време да се изправя срещу миналото си“. „Рамбо 5: Последна кръв“ – финалната лента от военната екшън поредица на Слай – тръгва по кината на 20 септември.", "date": "2019.05.30", "title": "Първи трейлър за „Рамбо 5: Последна кръв“"}
{"url": "https://standartnews.com/biznes/3-zapadni-banki-davat-pari-na-evrokhold-da-kupi-chez-393501.html", "text": "Холдингът „Еврохолд“ ще използва финансиране от три западни банки за придобиването на българските активи на ЧЕЗ, съобщил ръководителят на холдинга Асен Христов в интервю за чешкия вестник „Лидове новини“. Журналистът на чешкото издание Ондрей Кутник е бил в България заедно с колеги от други чешки медии на посещение, организирано заради сделката. В интервюто за „Лидове новини“, председателят на Надзорния съвет на „Еврохолд“ Асен Христов обяснява, че са водени разговори със седем банки, пет от които са изразили готовност да финансират покупката на българските активи на ЧЕЗ. Избрани са три от тези банки, които са западни и са в топ 10. От публикацията става ясно, че „Еврохолд“ възнамерява да използва одиторските услуги на „Грант Торнтън“, както и експертизата на руската „Ренесанс Кепитъл“. Христов обаче подчертава, че тя няма да участва с финансиране в сделката. Интервюто е озаглавено с цитат от Асен Христов: „Политиците стрелят по ЧЕЗ“, а материалът репортажно -  как от високия етаж от офиса си Христов вижда София на дланта си, а в активите му липсва единствено ЧЕЗ. Христов е представен като един от най-влиятелните бизнесмени, който има близки познанства в политическите кръгове. Попитан дали познава Цветан Цветанов, Христов подчертава, че го е срещал преди години, но познава много хора, което не означава, че се вижда с тях. Кутник отбелязва, че целият борд на директорите на „Еврохолд“ не са пропускали възможност да подчертаят, че при тази сделка „няма руски пари и руско влияние“.", "date": "2019.05.30", "title": "3 западни банки дават пари на Еврохолд да купи ЧЕЗ"}
{"url": "https://standartnews.com/biznes/plovdiv-se-gotvi-za-zavoda-na-folksvagen-393517.html", "text": "Съветниците дружно гласуваха на община \"Марица\" да бъдат дарени 300 хил. лева от бюджета на Пловдив. Парите се дават за проектиране на пътната инфраструктура във връзка с предстоящия строеж на високотехнологичен парк \"Пловдив\" - част от икономическа зона \"Тракия\". Със средствата също ще се осигури водозахранване и ще се изгради пречиствателна станция, пише Марица. Това искане е постъпило извънредно на сесията и старейшините бяха поискали почивка, за да го обсъдят. Стана ясно, че тайният имот, за който ще се подготвят проекти, ще бъде предоставен на \"Фолксваген\". Намира се близо до Калековец. Тайната се пази, за да не се пропъди инвеститорът. От автомобилния гигант официално съобщиха, че ще кажат през октомври къде ще инвестират.", "date": "2019.05.30", "title": "Пловдив се готви за завода на \"Фолксваген\""}
{"url": "https://standartnews.com/sport/nagradikha-arda-s-pocheten-znak-na-krdzhali-393515.html", "text": "За постигане на високи професионални успехи и включване в първа професионална футболна лига на българския футбол ПФК Арда 1924 днес бе отличен с отличието „Почетен знак  златен” на Община Кърджали. Отличието бе връчено от кмета на Община Кърджали инж. Хасан Азис, по време на заседанието на Общинския съвет. Почти целият отбор на ПФК Арда 1924 и неговото ръководство присъства на събитието, за да получи отличието. „Сините” от Кърджали бяха посрещнати с бурни аплодисменти и ставане на крака от общинските съветници от всички групи в местния парламент, които си бяха заметнали клубните сини шалчета. С благодарност за признанието и усилията на общината и лично на кмета инж. Хасан Азис, от трибуната към присъстващите в залата се обърна капитанът на отбора Пламен Крумов. „Искам да ви благодаря за подкрепата, която ни оказахте през целия сезон. От името на целия отбор искам да благодаря на кмета на града, който през цялото време ни помагаше. Дай Боже и занапред да ни помага. Радвам се, че сме част от историята на този велик успех да вкараме отбора на Арда в елита. Дай, Боже, да имаме все по-големи успехи от тук насетне и заедно ръка за ръка да изпълняваме целите си”, каза капитанът на отбора. Към присъстващите в залата се обърна и президентът на ПФК Арда 1924 Петър Пешев: „Искам да ви честитя този успех, който постигнахме заедно с вас. Футболистите, ръководството изживяхме една  много хубава година. Надявам се, че министърът на младежта и спорта ще си спази обещанието и ще помогне за осветлението на стадиона, за да може да играем тук домакинските си мачове от новия сезон и да се утвърждаваме в елита”.  Предложението за удостояване на ПФК Арда 1924 с почетен знак златен бе направено от председателя на Общински съвет Кърджали Раиф Мустафа. То влезе като допълнителна точка в дневният ред на заседанието на Общински съвет Кърджали и бе гласувано единодушно от общинските съветници днес по време на редовното им майско заседание. Единодушно общинските съветници подкрепиха и предложението на кмета инж. Хасан Азис ПФК Арда 1924 да бъде награден с парична награда от 100 000 лева за постигане на високи професионални успехи и включване в първа професионална футболна лига.", "date": "2019.05.30", "title": "Наградиха Арда с почетен знак на Кърджали"}
{"url": "https://standartnews.com/kultura/rod-styuart-spira-da-pee-rok-393540.html", "text": "Род Стюарт вече няма да изпълнява рок музика, а ще се премине към джаз класики и стари шлагери, съобщи Уърлд ентъртейнмънт нюз нетуърк. Британецът, който е на 74 години, още ходи на турнета, докато много от връстниците му, като Елтън Джон и Ози Озбърн обявиха плановете си повече да не пътуват. Род Стюарт не се отказва от концертите, но вече няма да пее провокативните си рок хитовете, облечен в тесни костюми. \"Мисля, че винаги ще пея, но не мога вечно да го правя така. Дойде времето да кажа: \"Стига, оставям тесните панталони и всички ярки облекла\". Род Стюарт планира програма с американските хитове от първата половина на 20-и век. Планът за постепенно оттегляне от сцената на Род Стюарт контрастира рязко с обявеното прощално турне с 300 концерта на Елтън Джон, което той разкритикува като машина за пари. След това той се извини на колегата си. Сега обаче пак подметна жлъчно: \"Определено няма да изнеса 300 концерта и да се оттегля след това. Просто ще изгасна полека като стар войник, какъвто съм\".", "date": "2019.05.30", "title": "Род Стюарт спира да пее рок"}
{"url": "https://standartnews.com/biznes/tri-chetvrti-ot-blgarite-zhiveyat-v-golemite-gradove-393526.html", "text": "„Наша основна задача е да спрем обезлюдяването и да създадем добри условия за живот и в по-малките населени места. Да подобрим свързаността и възможностите за мобилност на населението.“ Това обяви министърът на регионалното развитие и благоустройството Петя Аврамова при откриването на Международната архитектурна конференция SHARE Sofia. „Предизвикателство пред всички, ангажирани в инвестиционния процес, е свръхурбанизацията и това се вижда не само в България“, каза още министърът и допълни, че към големите градове на Европа – както към София, продължават да прииждат все повече хора. Според официалната статистика 73,7% от българите живеят в големите градове. В шест града с над 100 хил. души е съсредоточено 34,4% от населението на страната или малко над една трета от всички българи. Планирането на развитието на градовете трябва да бъде така, че териториите да бъдат полифункционални, като в тях да има едновременно жилища, офис площи и сгради за свободното време. Пред участниците във форума Петя Аврамова подчерта, че в страната се наблюдава стабилен растеж в строителството, като със средства от републиканския бюджет или по линия на европейската солидарност се обновяват градовете, подобряват се социалната и образователната инфраструктура, както и енергийната ефективност на хиляди обществени и частни сгради. Това открива нови, по-широки хоризонти пред всички участници в инвестиционния процес – проектанти, архитекти, строители. Ускоряването на отчуждителните процедури, с промените в Закона за държавната собственост, които Парламентът прие, също ще имат положителен резултат за инвестиционните процеси. Пред журналисти министърът коментира, че измененията ще дадат възможност по-бързо да стартират строителни дейности за важни обекти като Околовръстното на София в участъка от ж.к. „Младост“ до АМ „Тракия“ и за участъка Буховци – Белокопитово на АМ „Хемус“, който се бави вече една година, за участъците от Видин до Враца и др. Вече е започнала проверката на състоянието на оградните съоръжения по магистралите, а докладът с резултатите трябва да бъде готов в понеделник. Издадено е разпореждане в момента, в който се констатира повредена мрежа, мантинела или оградни пана, те да бъдат незабавно възлагани и възстановяването им да стартира, обясни министър Аврамова. По отношение старта на тол системата министърът съобщи, че предстои среща с бранша, на която да бъдат обсъдени различни варианти за тарифите на тол таксите. Предстои да бъде свикан и Общественият съвет, конституиран с решение на Народното събрание. „Необходима е голяма обществена подкрепа за приемането на тарифите,обхвата и въвеждането на тол системата, защото всички в България искаме да имаме добри пътища, а заради недофинансирането на сектора има такива, които са в много лошо експлоатационно състояние“, каза Петя Аврамова. По повод продължаването на Националната програма за енергийна ефективност на многофамилни жилищни сгради министърът заяви, че до сега Програмата дава добри резултати за хората и облика на градовете, като общото мнение е тя да продължи и се обмислят различни варианти за това. Обсъждат се получените предложения за промени в Закона за етажната собственост. Очаква се през есента да има готовност да бъде обявен вариант за неговата промяна. Промени ще претърпи и Наредбата за ВиК услугите, които също предстои да бъдат обявени за обсъждане.", "date": "2019.05.30", "title": "Три четвърти от българите живеят в големите градове"}
