{"url": "https://standartnews.com/svyat/astronavti-po-speshnost-polzvakha-pampersi-407773.html", "text": "Неприатен битов проблем се появи на борда на МКС.Нито една от тоалетните  не работи. Астронавтите трябва да използват \"пелени\", съобщават руски медии, позовавайки се на НАСА. На станцията има две тоалетни. И двете са руско производство. Едната е на американския модул, а другата е на руския. Има тоалетни и на корабите \"Союз\", скачени за станцията, но те се използват, когато корабът е в режим полет и много рядко, когато е на док. По-късно инженер от Космическия център \"Хюстън\" съобщи на Пармитано, че тоалетната в американския модул работи отново. Една тоалетна струва 19 000 долара.", "date": "2019.11.27", "title": "Астронавти по спешност ползваха памперси"}
{"url": "https://standartnews.com/svyat/stroyashch-se-tunel-rukhna-v-kitay-ima-zhertvi-407760.html", "text": "Четирима души са загинали, а осем се водят като безследно изчезнали след рухване на строящ се пътен тунел в Югозападен Китай, предаде Асошиейтед прес. \r\n \r\nПо време на строителни дейности в тунела в град Линцан, провинция Юнан, е избила вода и е нахлула кална маса. \r\n \r\n13 души са останали блокирани в съоръжението. Петима са били извадени, но само един от тях е оцелял. Започнала е спасителна операция.", "date": "2019.11.27", "title": "Строящ се тунел рухна в Китай, има жертви"}
{"url": "https://standartnews.com/svyat/fon-der-layen-e-protiv-promeni-v-pravilata-na-es-407762.html", "text": "Председателят на Европейската комисия Урсула фон дер Лайен изрази днес несъгласие с предложението правилата за разширяването на ЕС да бъдат променени в хода на подготовката за преговори за присъединяване със Скопие и Тирана, предаде БТА. \"Не трябва да сменяме коня насред пътя\", каза тя на пресконференция, попитана за желанието на Франция да бъдат внесени промени в правилата, преди двете столици да получат дата за начало на преговорите с ЕС. \"В наш стратегически интерес е Западните Балкани да бъдат възможно най-близо до нас. Скопие и Тирана наистина заслужават да започнат преговорите за присъединяване. Трябва да покажем на гражданите на Северна Македония и на Албания, че са важни за нас\", посочи тя, макар в програмното си слово пред Европейския парламент днес да не спомена въпроса с разширяването. Фон дер Лайен добави, че всички държави от ЕС трябва да имат принос в справянето с миграцията. По нейните думи НАТО и ЕС не са съперници.", "date": "2019.11.27", "title": "Фон дер Лайен е против промени в правилата на ЕС"}
{"url": "https://standartnews.com/svyat/ep-odobri-novata-evropeyska-komisiya-407752.html", "text": "Новата Европейска комисия на Урсула фон дер Лайен получи одобрението на Европейския парламент.  Тя беше одобрена с 38 гласа в повече в сравнение с предишната. Комисията  ще започне работа на 1 декември, което е с един месец закъснение, защото евродепутатите отхвърлиха първоначалните кандидати от Франция, Унгария и Румъния. От 707 гласували, „за” Фон дер Лайен бяха 461 евродепутати, 157 – „против”, а 89 се въздържаха. Депутатите гласуваха Комисията блоково и с обикновено мнозинство. Българската комисарка Мария Габриел получи допълнение към нейния ресор. Освен за младеж и иновация тя ще отговаря и за култура. Урсула фон дер Лайен заяви амбициозна програма, която да гарантира на Европа лидерската роля в света през следващите десетилетия. Обеща икономически растеж, климатична неутралност, дигитализация и работни места. Като лекар тя е амбицирана да изведе Стария континент на челно място в борбата срещу рака.  Фон дер Лайен започна встъпителното си слово, почитайки годишнината от началото на Пражката пролет и завърши с „Да живее Европа”. „На днешната дата, преди точно 30 години, камбаните зазвъняха, сирените започнаха да вият, работниците спряха работа и започната 2 часа обща стачка, с която се даде начало на Нежната революция в Чехословакия. За мен тези 2 часа символизират отлично какво е Европейският съюз. Не е само политика, правила, регулации, пазари и валути. Това е съюз на хората и техните стремежи. Съюз на хората, които заедно се борят за свободи, принципи и по-добро бъдеще”, каза тя.", "date": "2019.11.27", "title": "ЕП одобри новата Европейска комисия"}
{"url": "https://standartnews.com/svyat/raste-broyat-na-zhertvite-v-albaniya-407737.html", "text": "Властите в Албания съобщават, че до момента броят на жертвите на земетресението са 27, а ранените са над 650, съобщава БГНЕС. Регистрирани са множество щети на къщи и сгради, главно в Дуръс, Туман и Тирана. От руините са извадени повече от 45 души. В подкрепа на албанските власти пристигнаха специализирани екипи от Косово, Гърция, Италия, Турция, Черна гора, Северна Македония и други страни. Днес в Албания е обявен национален траур.", "date": "2019.11.27", "title": "Расте броят на жертвите в Албания"}
{"url": "https://standartnews.com/svyat/silen-trus-udari-i-grtsiya-407739.html", "text": "Ден след като силен трус удари Албания и Босна и Херцеговина земетресение разтърси и гръцкия остров Крит. Земният трус е с магнитуд 6.1 по Рихтер и е регистриран в 9.23 часа. Епицентърът му е на 48 километра от град Платанос. Усетен е осезаемо в столицата Атина. Към този момент не се съобщава за жертви и нанесени материални щети. Пожарната в Ираклион е в готовност за оказване на помощ в случай на нужда от такава. ", "date": "2019.11.27", "title": "Силен трус удари и Гърция"}
{"url": "https://standartnews.com/svyat/osvirkakha-melaniya-trmp-na-mladezhko-sbitie-407745.html", "text": "Първата дама на САЩ Мелания Тръмп беше освиркана на младежко събитие в Балтимор, съобщиха американските медии. \r\n \r\nСилните неодобрителни възклицания сред публиката започнаха веднага след излизането на Мелания Тръмп на сцената и продължиха около пет минути, докато тя говореше. \r\n \r\nРечта беше посветена на инициативата на Мелания Тръмп „Бъди най-добрият“, която се фокусира върху здравословния начин на живот, осигуряване на онлайн сигурност и се бори за предотвратяване на случаите на пристрастяване към опиоиди.  ", "date": "2019.11.27", "title": "Освиркаха Мелания Тръмп на младежко събитие"}
{"url": "https://standartnews.com/svyat/papata-izprati-telegrama-do-putin-407750.html", "text": "Папа Франциск изпрати традиционни телеграми до лидерите на страните, над които летеше, връщайки се от апостолско посещение в Тайланд и Япония, сред които беше и руският президент Владимир Путин, съобщава пресслужбата на Светия престол. \r\n \r\n\"Изпращам сърдечни поздрави на Ваше превъзходителство в полет над Русия от Тайланд и Япония по обратния път до Рим. Уверявам ви, че се моля за вас и всички хора на Руската федерация и апелирам за Божието благословение на мир и радост\", се казва в телеграмата. \r\n \r\nОсвен Путин поздрави бяха изпратени до лидерите на Финландия, Естония, Латвия, Литва, Полша, Чехия, Австрия, Словения и Хърватия.", "date": "2019.11.27", "title": "Папата изпрати телеграма до Путин"}
{"url": "https://standartnews.com/svyat/tesla-i-ford-meryat-sili-s-elektropikapi-407748.html", "text": "Tesla и Ford влязоха във виртуална битка във вторник, като всяка от фирмите твърди, че нейния електропикап е най-як. \r\n \r\nБитката се водеше в Туитър, след като главният изпълнителен директор на Tesla Илън Мъск публикува видео на току-що излезлия \"Cybertruck\", който побеждава Ford F-150 в „дърпане на въже“. Видеото е отбелязало близо 13 милиона гледания в Туитър към вторник сутринта в Калифорния и е „препратено“ повече от 110 000 пъти. \r\n \r\nВ клипа Cybertruck с форма на клин влачи F-150 нагоре, като от задните гуми на Ford излиза пушек, докато се опитва да се спуска надолу. \r\n\"По-добър от Ford F-150, по-бърз от Porsche 911\", твърди Мъск в по-ранно съобщение в Туитър. Вицепрезидентът на Ford Motor Company Съни Мадра изпрати контрапредизвикателство към Мъск в отговор на видеото. \"Здравей Elon, изпрати ни Cybertruck и ние ще направим теста за теб\", написа Мадра. „Давай“, отговори Мъск. \r\n \r\nХвалбите на Мъск събудиха онлайн дебат, като защитниците на Ford твърдят, че F-150 е в неизгодна позиция по причини, които включват липса на товар за подобряване на сцеплението на задните колела и че Cybertruck може да е тръгнал пръв. Новият електрически пикап на Tesla си е осигурил почти 150 000 поръчки, каза Мъск в Туитър само два дни, след като новият му продукт преживя нещо смущаващо. \r\n \r\nМилиардерът съосновател на Tesla излезе на сцената в Калифорния миналата седмица, когато бронираните стъклени прозорци на превозното средство се напукаха при демонстрация, целяща да докаже неразрушимостта на пикаха. \r\n \r\nCybertruck е покрит със същата стоманена сплав, която Мъск планира да използва за своята ракета SpaceX Starship и ще може да ускорява от 0 до 100 километра в час за около три секунди, твърди главният изпълнителен директор на Tesla в своя презентация. Той каза, че базовият модел ще има начална цена от 39 900 долара и 400-километров обхват, докато луксозна опция ще може да измине два пъти по-голямо разстояние и ще се продава за 69 900 долара. \r\n \r\nНе е посочена дата за излизането му на пазара, но анализаторите заявиха, че това няма да стане преди края на 2021 г.", "date": "2019.11.27", "title": "Tesla и Ford мерят сили с електропикапи"}
{"url": "https://standartnews.com/regionalni/kulturnoto-nasledstvo-pomaga-da-gradim-bdeshcheto-407759.html", "text": "Областна администрация–Враца стартира  поредица от комуникационни инициативи на тема „Европейското културно многообразие и идентичност – модерния поглед на младото поколение от област Враца“. Събитията са в изпълнение на Работната програма за 2019 г. на Комуникационната стратегия на Република България за Европейския съюз и се организират в седем читалища от община Враца. В първите три инициативи участие взеха учениците от ППМГ „Акад. Иван Ценов“ Георги Игнатов и Симона Вутова, които запознаха жителите на с. Нефела, кв. Кулата и с. Косталево с многообразието и обединяващото в историята и културата на България и различни държави, пречупени през погледа на младите хора – партньори по съвместни проекти със страни-членки от ЕС. Областният управител Малина Николова приветства всички присъстващи и изрази увереност, че комуникационните събития допълват културния календар в малките населени места и свързват хората, традициите и културите на народите от Европа. „За трета поредна година имаме възможността, благодарение на подобни информационни събития, да представим съхраненото културно наследство, което дава облика на България в голямото европейско семейство. Културното наследство обединява Европа чрез общите ни история и ценности. То не е просто наследство от миналото, то ни помага и да градим бъдещето“, каза Малина Николова. Събитията започнаха с представяне на филма „Любопитни факти за страните от ЕС“, а учениците от ППМГ по интерактивен начин разказаха за дейностите по проектите и инициативите им като представители на училище - посланик на Европейския парламент.   \r\n„Днес представяме пред Вас откъс от филм, който получи първа награда от конкурс, посветен на 140 години от Освобождението на България. По този начин, ние, младите хора, искаме да покажем как виждаме съхраняването на българската идентичност“, казаха възпитаниците на ППМГ и допълниха, че успешно са представили страната ни в сферата на образованието и дигиталното обучение. \r\n„Смятаме, че с навлизането на новите технологии, нашата история и идентичност няма да бъдат забравени, а напротив - ще бъдат предадени на поколенията. В град Тулуза, Франция, нашето училище беше единственото от България, представило свой проект и имало възможността да сподели своите идеи с други европейски страни“, споделиха още те. По време на събитията беше представен и филмът „Враца – нашата Европа“, а учениците благодариха за възможността да споделят инициативите си по европейски проекти в читалищата в община Враца. \r\n„Читалища са нашата опора да не забравяме миналото и да се съхраним като народ, защото народ без минало е народ без бъдеще“, завършиха презентацията си Георги Игнатов и Симона Вутова. Следващите мероприятия от Комуникационната стратегия на Република България за Европейския съюз ще се проведат в читалищата в селата Баница, Девене, Мраморен и Тишевица.", "date": "2019.11.27", "title": "Културното наследство помага да градим бъдещето"}
{"url": "https://www.standartnews.com/sport/levski-lukoyl-s-treta-pobeda-vv-fiba-evropa-407778.html", "text": "Баскетболистите на Левски Лукойл завършиха с победа участието си в турнира ФИБА Европа. В последния си двубой от група \"F\" столичани надиграха с 83:61 (24:12, 27:19, 9:14, 23:16) като гост Днипро и завършиха трети в крайното класиране. Тимът воден от Тити Папазов приключва с три победи и три поражения, като вече беше изгубил шансове да се класира напред. В последната си среща \"сините\" решиха мача още преди третата четвърт, когато бяха вкарали 51 точки. Йордан Минчев се отличи с 19 точки за Левски Лукойл, с толкова завърши и Куан Чийтъм. За домакините Станислав Тимофенко отбеляза 12 т.", "date": "2019.11.27", "title": "Левски Лукойл с трета победа във ФИБА Европа"}
{"url": "https://standartnews.com/biznes/kompaniya-zad-hilton-stroi-malk-kvartal-v-sofiya-407767.html", "text": "Коя е най-голямата сделка за 2019 година? Оказва се, че инвecтициoннaтa ĸoмпaния \"Гaлaĸcи Инвecтмънт Гpyп\", зaд ĸoятo cтoят ocнoвaтeлитe нa \"Bинпpoм Πeщepa\", e пpидoбилa тepeн oт 193 дĸa в южнaтa чacт нa cтoлицaтa, a плaнът e въpxy нeгo дa ce издигнe \"oживeн мaлъĸ ĸвapтaл\",. Това глacи cъoбщeниe нa дpyжecтвoтo. Tepeнът ce нaмиpa нa ĸpъcтoвищeтo нa бyл. \"Hиĸoлa Myшaнoв\" и yл. \"Житницa\", нa гpaницaтa нa ĸвapтaлитe \"Kpacнa пoлянa\" и \"Oвчa ĸyпeл\". Haвpeмeтo тaм ce e нaмиpaл зaвoдът зa eлeĸтpoĸapи \"Бaлĸaнĸap 6-ти Ceптeмвpи\". Koмпaниятa пocoчвa, чe тoвa e нaй-гoлямaтa cдeлĸa зa тepeн в Coфия пpeз 2019 г. Koнцeпциятa нa ĸoмпaниятa, ĸoятo пpитeжaвa xoтeлитe ІntеrСоntіnеntаl Ѕоfіа и Ніltоn Ѕоfіа, вĸлючвa изгpaждaнe нa мoдepнa cмeceнa мнoгoфyнĸциoнaлнa плoщ c тъpгoвcĸa зoнa, жилищa и oфиcи. Πpeдcтoи paзpaбoтвaнe нa глaвeн плaн и изчиcлявaнe нa инвecтициятa. Цeнaтa нa cдeлĸaтa зa зeмятa нe ce cъoбщaвa.", "date": "2019.11.27", "title": "Компания зад Hilton строи малък квартал в София"}
{"url": "https://www.standartnews.com/sport/izdignakha-lyubo-ganev-za-prezident-na-voleybola-407740.html", "text": "Инициативният комитет за кардинални промени в българския волейбол издигна днес кандидатурата на Любо Ганев за президент на родната федерация - пост, заемат в последните 18 години от инж. Данчо Лазаров. До два дни клубовете, които подкрепят кандидата на опозицията, ще внесат подписка за свикване на извънредно Общо събрание на 16 януари. Самият Любо Ганев в момента е вицепрезидент на БФВ. \r\nНа нарочна пресконференция той представи акценти от програмата си за развитието на волейбола в следващите четири години. \r\n“Целта е да изградим работеща федерация с екип от хора, милеещи за българския волейбол. Да поставим силен фокус върху детско-юношеската школа. Да има прозрачност в управлението, да не става всичко в последния момент, както досега. Финансова стабилност с повече средства за клубовете и осигуряването на партньори, които да помагат за развитието на волейбола. За да постигнем тези цели, на нас ни е необходим екип. Един добре подбран екип е по-силен от един човек. Израснал съм във волейбола и знам, че идеите и резултатите на екипа са по-мъдри и по-успешни. Надявам се, че всички тези хора от инициативния комитет да ме подкрепят и като част от бъдещия управителен съвет. Те излязоха с лицата си и поискаха тази промяна, така че се надявам да бъдат до мен.”се съгласи да първи зам. председател на бъдещия УС\", заяви Любо Ганев пред Спортал. \r\n \r\nТой разкри, че разговорите за смяна на ръководството на федерация са започнали преди по-малко от седмици.", "date": "2019.11.27", "title": "Издигнаха Любо Ганев за президент на волейбола"}
{"url": "https://standartnews.com/biznes/otbelyazakha-50-g-blgarsko-kiselo-mlyako-v-yaponiya-407766.html", "text": "Заместник-министърът на икономиката Лъчезар Борисов участва в отбелязването на близо 50 г. партньорски отношения между „Мейджи“ и България. За мен днес е един освен знаков, но и златен ден за дипломатическото и икономическо сътрудничество между двете страни. Първите контакти с „Мейджи“ са започнали през 1970 г. и вече половин век имаме едни прекрасни делови партньорства. Това заяви заместник-министър Борисов по време на събитието организирано от „Мейджи“. Борисов подчерта, че кампанията „Мейджи“ се явява като български посланик в страни от Азия. „Благодарение на добрите партньорски практики между двете страни, лицензионният договор за производство на българско кисело мляко се подновява вече половин столетие. Постоянните усилия и далновидната маркетинг стратегия на „Мейджи“ спомагат за популяризиране на българското кисело мляко  не само в Япония, но и в почти всички азиатски страни и днес. С гордост можем да заявим, че милиони хора по света започват деня с кофичка българско кисело мляко“, каза още зам.-министър Борисов. По негови думи 3 пъти и половина повече от българското население, граждани на Япония, консумират българското кисело мляко произведено от „Мейджи“. Лъчезар Борисов изтъкна, че силното търговско партньорство и сътрудничеството между „Ел Би Булгарикум“ и „Мейджи“ са пример за едно от най-позитивните и успешни партньорства в българската икономика. „То е добра индикация за изградено взаимно доверие и качествена приемственост в управлението на двете компании“, каза той.", "date": "2019.11.27", "title": "Отбелязаха 50 г. българско кисело мляко в Япония"}
{"url": "https://www.standartnews.com/sport/shotlandiya-mozhe-da-smeni-rusiya-za-evro-2020-407758.html", "text": "Шотландия може да замести Русия на Евро 2020, ако европейската футболна централа УЕФА вземе решение да не допусне руския национален отбор в съответствие на препоръките на световната антидопингова агенция (УАДА), съобщи БНР, цитирайки британският вестник „Телеграф“. УАДА констатира драстични нарушения в руската антидопингова и препоръча на съответните федерации да извадят Русия от световния спорт за 4 години. Решение па казуса ще има на 9 декември. Русия се класира за европейското първенство, завършвайки на второ място след Белгия в своята квалификационна група, а шотландците останаха трети и ще играят баражи. В случай на изваждане на Русия от Евро 2020, ще отпадне и домакинството на Санкт Петербург, където трябва да се изиграят 4 мача от програмата на първенството. Според „Телеграф“ в такъв случай Санкт Петербург може да бъде заместен от Стокхолм.", "date": "2019.11.27", "title": "Шотландия може да смени Русия за Евро 2020"}
{"url": "https://www.standartnews.com/sport/chasten-fond-kupuva-dyal-ot-mansiti-za-500-mln-407764.html", "text": "Компанията за частни капиталови инвестиции Silver Lake Partners купува дял от футболния клуб Манчестър Сити за 500 млн. долара, което ще направи английският футболен отбор един от най-скъпите спортни франчайзи в света, съобщава БНР Първо за сделката съобщи \"Файненшъл таймс\", като финансово издание обяви, че се очаква сделката да бъде оповестена официално в сряда. Според \"Файненшъл таймс\" компанията Silver Lake купува 10-процентен дял в City Football Group (CFG), която притежава освен настоящия английски шампиони от Висшата лига Манчестър Сити и отбори в САЩ, Австралия и Китай и чиято пазарна оценка е за 4,8 милиарда долара.  Финансовото издание посочва, че това е рекордна оценка, но според класацията на списание \"Форбс\" за 2019-а най-висок оцененият спортен клуб е американският Далас Каубойс (Dallas Cowboys) с 5 млрд. долара. Същият списък на \"Форбс\", който обаче е към месец юли, класира ФК \"Манчестър Сити\" едва на 25-о място с оценка на стойност 2,69 млрд. долара. Ман Сити спечели Висшата лига през миналия сезон, но в момента се намира на трето място във временното класиране. Негов мажоритарен собственик е шейх Мансур бин Заед Ал Нахиян, член на кралското семейство на Абу Даби. След като купи отбора през 2008 година,  той похарчи стотици милиони долари за играчи от световна класа, създавайки един от най-добрите европейски отбори по футбол. Частният фонд Silver Lake е един от най-големите световни инвеститори в сферата на технологиите, притежаващ дял в компании като Alibaba Group, Dell Technologies, Tesla Inc. и и Peloton. \"Файненшъл таймс\" съобщи, че за пръв път компанията е проявила интерес да инвестира в големи английски и европейски футболни отбори. Междувременно Ман Сити е разследван от УЕФА за предполагаемо нарушаване на финансовите разпоредби и отборът може да се окаже изправен пред едногодишна забрана за участие в много доходоносната Шампионска лига. Решението на УЕФА се очаква през декември.", "date": "2019.11.27", "title": "Частен фонд купува дял от Ман.Сити за $500 млн."}
{"url": "https://www.standartnews.com/sport/mourino-se-zavrna-s-pobeda-v-shampionskata-liga-407723.html", "text": "Жозе Моуриньо се завърна в Шампионската лига с драматична победа на Тотнъм, като домакин на Олимпиакос. Гърците поведоха преди почивката с 2:0. От 45-ата до 77-ата обаче \"шпорите\" вкараха четири и спечелиха с 4:2 Резултати от мачовете от 5-тия кръг в групите на Шампионската лига по футбол: В  : Галатасай - Брюж 1:1 и Реал Мадрид - Пари Сен Жермен 2:2. Французите водят в класирането с 13 точки, пред Реал 8, Брюж 3 и Галатасарай с 2.  Цървена звезда  - Байерн Мюнхен 0:6 и Тотнъм - Олимпиакос 4:2. Германският тим е водач с 15 точки, вторият Тотнъм има 10, Звезда 3, а Олимпиакос 1. :  Аталанта - Динамо Загреб 2:0 и Манчестър Сити - Шахтьор (Донецк) 1:1. Сити е начело с актив от 11 точки , Шахтьор 6, Динамо 5 и Аталанта с 4. : Локомотив (Москва) - Байер Леверкузен 0:2 и Ювентус - Атлетико (Мадрид) 1:0. Първи е Ювентус с 13 точки, пред Атлетико със 7, Байер 6 и Локомотив с 3.", "date": "2019.11.27", "title": "Моуриньо се завърна с победа в Шампионската лига"}
{"url": "https://standartnews.com/biznes/erp-sever-investira-6-miliona-leva-v-oblast-ruse-407743.html", "text": "Електроразпределение Север, част от групата ЕНЕРГО-ПРО Варна, инвестира 6 милиона лева в обновяване и развитие на електроразпределителната мрежа на територията на област Русе през 2019 година. До момента са реализирани проекти на стойност 4,3 милиона лева, от които 2 милиона са в община Русе. Предстои до края на годината да бъдат финализирани дейности за още 1,7 милиона в изграждане на съоръжения, подмяна на електромери и изнасяне на електромерни табла.   През 2019 година компанията продължава да влага средства в развитие, обновяване и модернизация на електроенергийната инфраструктура като важна предпоставка за привличане на нови инвестиции в областта. В началото на годината беше завършен последният етап от проекта за изграждане на нова възлова станция Изток Русе, който стартира през 2018 г. Извършена е рехабилитация на подстанция Левента, обновени са ключови електропроводи средно напрежение, свързващи подстанции на територията на общината, подновени са въздушни и кабелни линии ниско напрежение. Обновено е оборудването на възлова станция Гара Бяла и е изградена телемеханика, която позволява дистанционно управление на съоръжението и значително скъсява времето за реакция при възникване на аварии. Предприетите мерки осигуряват по-надеждно електрозахранване на домакинствата и бизнеса в областта и създават условия за присъединяване на нови клиенти към електроразпределителната мрежа. Електроразпределение Север АД притежава лицензия за дейността разпределение на електрическа енергия. Лицензионната територия на дружеството е с размер от близо 30 000 кв. км и обхваща 9 административни области в Североизточна България - Варна, Велико Търново, Габрово, Добрич, Разград, Русе, Силистра, Търговище и Шумен. ЕРП Север управлява и поддържа електроразпределителна мрежа с обща дължина от 42 626 км и 26 подстанции.", "date": "2019.11.27", "title": "ЕРП Север инвестира 6 милиона лева в област Русе"}
{"url": "https://standartnews.com/biznes/a1-startira-videoteka-s-khitovi-filmi-407754.html", "text": ", новата интерактивна телевизия на  , дава достъп до  , която включва редица ключови заглавия от големия екран. Клиентите на услугата ще имат възможност да гледат най-актуалните филми от каталога на Sony Pictures, Universal Studios и Paramount Pictures до няколко месеца след кино премиерата им. Създаването на video-on-demand (VoD) услугата е част от стратегията на компанията да осигури достъпно премиум съдържание на своите клиенти.  ще предложи на феновете на седмото изкуство топзаглавия на достъпна цена, без да се разделят с уюта на своя дом. Зрителите ще открият в   някои от последните световни кинозаглавия. Сред тях личат имената на продукции от 2019 г., като това на 23-ият филм в киновселената на Марвел –  , кулминацията на един от най-популярните анимационни франчайзи във филмовата история –   и четвъртата част на една от най-култовите фентъзи-екшън-комедии –  . Селекцията от хитови заглавия в А1 Видеотека е сред основните предимства на новата интерактивна телевизия A1 Xplore TV, която стартира в началото на октомври 2019 г. Освен VoD функционалността, услугата предлага редица предимства като телевизионно съдържание в 4К Ultra HD резолюция, улеснено и интуитивно ТВ меню, персонализирани препоръки посредством изкуствен интелект, както и интерактивни функции като спиране на пауза, връщане и гледане на минали предавания до 7 дни назад. В зависимост от своя план, клиентите на A1 Xplore TV могат да получат достъп до над 210 канала, 63 от които в HD качество. A1 Xplore TV може да се гледа на смарт телефон или таблет чрез изцяло обновеното приложение за онлайн телевизия – A1 Xplore TV GO. Друга иновация на новата интерактивна телевизия е фактът, че тя се синхронизира между отделните устройства. По този начин, ако потребителят гледа сутрешен блок на своя телевизор преди работа, когато включи A1 Xplore TV GO на своя смартфон в метрото, ще може да продължи гледането на предаването, от момента, в който е изгасил телевизора у дома.", "date": "2019.11.27", "title": "A1 стартира видеотека с хитови филми"}
{"url": "https://www.standartnews.com/sport/livrpul-napoli-e-derbito-v-shampionskata-liga-dnes-407751.html", "text": "Тази вечер са останалите срещи от петия кръг на груповата фаза в Шампионската лига по футбол. Безспорно с най-голям интерес се очаква дербито между актуалния носител на трофея Ливърпул и Наполи. При победа единият от двама тима продължава напред още преди последния кръг. Има вариант и двата тима да се класират предсрочно за елиминациите ако Залцбург не победи вкъщи Бенфика. Другото дерби на вечерта е Барселона - Борусия (Д). Каталунците са първи с 8 т, а немския тим е втори със 7. БТВ ще излъчва срещите от Шампионската лига тази вечер. Валенсия - Челси Зенит - Лион Барселона - Борусия (Д) Генк - РБ Залцбург Лил - Аякс Ливърпул - Наполи РБ Лайпциг - Бенфика Славия (Пр) – Интер.", "date": "2019.11.27", "title": "Ливърпул - Наполи е дербито в Шампионската лига днес"}
{"url": "https://standartnews.com/biznes/kontsesiyata-na-letishche-sofiya-shche-vleze-v-sda-407768.html", "text": "Очевидно по съдебен ред ще се разрешава спора между чeтиpитe гpyпи, ĸoитo нe ycпяxa дa cпeчeлят ĸoнцecиятa нa лeтищe \"Coфия\".Маnсhеѕtеr Аіrроrtѕ Grоuр (МАG) пoдгoтвя жaлбa пpeд Bъpxoвния aдминиcтpaтивeн cъд в Coфия cpeщy peшeниeтo нa Koмиcиятa зa зaщитa нa ĸoнĸypeнциятa, c ĸoeтo бяxa oтxвъpлeни жaлбитe нa въпросните групи. \"Oфepтaтa нa МАG зa yпpaвлeниe нa лeтищeтo вĸлючвa нaй-виcoĸaтa пpeдлoжeнa инвecтиция (oт €1,5 милиapдa), ĸoятo e 2,5 пъти пoвeчe oт тaзи нa ĸлacиpaния нa пъpвo мяcтo ĸaндидaт\", ĸaзвa oт ĸoмпaниятa в cъoбщeниe дo мeдиитe. \"Kъм мoмeнтa cмe нaпълнo ĸoнцeнтpиpaни в пpoцeca пo oбжaлвaнe, зaщoтo вяpвaмe, чe имa cepиoзни пpaвни пpoпycĸи и нeпълнoти в пpoцeдypaтa и oчaĸвaмe дa пpeдcтaвим ĸaзyca пpeд ĸoмпeтeнтнитe opгaни\", пocoчвa и Aндpю Xapиcън, изпълнитeлeн диpeĸтop нa пoдpaзпpeдeлeниeтo \"Лeтищни ycлyги\" нa МАG. \"МАG вяpвa, чe тяxнaтa oфepтa e нaй-дoбpaтa зa Бългapия oт глeднa тoчĸa нa дългocpoчни иĸoнoмичecĸи пoлзи зa цялaтa cтpaнa и днec oпoвecтявa изoбpaжeния oт пpeдлoжeниятa cи зa paзвитиe нa \"Tepминaл 3\" нa лeтищe \"Coфия\", ce пocoчвa oщe в cъoбщeниeтo.", "date": "2019.11.27", "title": "Концесията на летище София ще влезе в съда"}
{"url": "https://standartnews.com/sport/livrpul-napoli-e-derbito-v-shampionskata-liga-dnes-407751.html", "text": "Тази вечер са останалите срещи от петия кръг на груповата фаза в Шампионската лига по футбол. Безспорно с най-голям интерес се очаква дербито между актуалния носител на трофея Ливърпул и Наполи. При победа единият от двама тима продължава напред още преди последния кръг. Има вариант и двата тима да се класират предсрочно за елиминациите ако Залцбург не победи вкъщи Бенфика. Другото дерби на вечерта е Барселона - Борусия (Д). Каталунците са първи с 8 т, а немския тим е втори със 7. БТВ ще излъчва срещите от Шампионската лига тази вечер. Валенсия - Челси Зенит - Лион Барселона - Борусия (Д) Генк - РБ Залцбург Лил - Аякс Ливърпул - Наполи РБ Лайпциг - Бенфика Славия (Пр) – Интер.", "date": "2019.11.27", "title": "Ливърпул - Наполи е дербито в Шампионската лига днес"}
{"url": "https://standartnews.com/sport/chasten-fond-kupuva-dyal-ot-mansiti-za-500-mln-407764.html", "text": "Компанията за частни капиталови инвестиции Silver Lake Partners купува дял от футболния клуб Манчестър Сити за 500 млн. долара, което ще направи английският футболен отбор един от най-скъпите спортни франчайзи в света, съобщава БНР Първо за сделката съобщи \"Файненшъл таймс\", като финансово издание обяви, че се очаква сделката да бъде оповестена официално в сряда. Според \"Файненшъл таймс\" компанията Silver Lake купува 10-процентен дял в City Football Group (CFG), която притежава освен настоящия английски шампиони от Висшата лига Манчестър Сити и отбори в САЩ, Австралия и Китай и чиято пазарна оценка е за 4,8 милиарда долара.  Финансовото издание посочва, че това е рекордна оценка, но според класацията на списание \"Форбс\" за 2019-а най-висок оцененият спортен клуб е американският Далас Каубойс (Dallas Cowboys) с 5 млрд. долара. Същият списък на \"Форбс\", който обаче е към месец юли, класира ФК \"Манчестър Сити\" едва на 25-о място с оценка на стойност 2,69 млрд. долара. Ман Сити спечели Висшата лига през миналия сезон, но в момента се намира на трето място във временното класиране. Негов мажоритарен собственик е шейх Мансур бин Заед Ал Нахиян, член на кралското семейство на Абу Даби. След като купи отбора през 2008 година,  той похарчи стотици милиони долари за играчи от световна класа, създавайки един от най-добрите европейски отбори по футбол. Частният фонд Silver Lake е един от най-големите световни инвеститори в сферата на технологиите, притежаващ дял в компании като Alibaba Group, Dell Technologies, Tesla Inc. и и Peloton. \"Файненшъл таймс\" съобщи, че за пръв път компанията е проявила интерес да инвестира в големи английски и европейски футболни отбори. Междувременно Ман Сити е разследван от УЕФА за предполагаемо нарушаване на финансовите разпоредби и отборът може да се окаже изправен пред едногодишна забрана за участие в много доходоносната Шампионска лига. Решението на УЕФА се очаква през декември.", "date": "2019.11.27", "title": "Частен фонд купува дял от Ман.Сити за $500 млн."}
{"url": "https://standartnews.com/sport/izdignakha-lyubo-ganev-za-prezident-na-voleybola-407740.html", "text": "Инициативният комитет за кардинални промени в българския волейбол издигна днес кандидатурата на Любо Ганев за президент на родната федерация - пост, заемат в последните 18 години от инж. Данчо Лазаров. До два дни клубовете, които подкрепят кандидата на опозицията, ще внесат подписка за свикване на извънредно Общо събрание на 16 януари. Самият Любо Ганев в момента е вицепрезидент на БФВ. \r\nНа нарочна пресконференция той представи акценти от програмата си за развитието на волейбола в следващите четири години. \r\n“Целта е да изградим работеща федерация с екип от хора, милеещи за българския волейбол. Да поставим силен фокус върху детско-юношеската школа. Да има прозрачност в управлението, да не става всичко в последния момент, както досега. Финансова стабилност с повече средства за клубовете и осигуряването на партньори, които да помагат за развитието на волейбола. За да постигнем тези цели, на нас ни е необходим екип. Един добре подбран екип е по-силен от един човек. Израснал съм във волейбола и знам, че идеите и резултатите на екипа са по-мъдри и по-успешни. Надявам се, че всички тези хора от инициативния комитет да ме подкрепят и като част от бъдещия управителен съвет. Те излязоха с лицата си и поискаха тази промяна, така че се надявам да бъдат до мен.”се съгласи да първи зам. председател на бъдещия УС\", заяви Любо Ганев пред Спортал. \r\n \r\nТой разкри, че разговорите за смяна на ръководството на федерация са започнали преди по-малко от седмици.", "date": "2019.11.27", "title": "Издигнаха Любо Ганев за президент на волейбола"}
{"url": "https://standartnews.com/sport/mourino-se-zavrna-s-pobeda-v-shampionskata-liga-407723.html", "text": "Жозе Моуриньо се завърна в Шампионската лига с драматична победа на Тотнъм, като домакин на Олимпиакос. Гърците поведоха преди почивката с 2:0. От 45-ата до 77-ата обаче \"шпорите\" вкараха четири и спечелиха с 4:2 Резултати от мачовете от 5-тия кръг в групите на Шампионската лига по футбол: В  : Галатасай - Брюж 1:1 и Реал Мадрид - Пари Сен Жермен 2:2. Французите водят в класирането с 13 точки, пред Реал 8, Брюж 3 и Галатасарай с 2.  Цървена звезда  - Байерн Мюнхен 0:6 и Тотнъм - Олимпиакос 4:2. Германският тим е водач с 15 точки, вторият Тотнъм има 10, Звезда 3, а Олимпиакос 1. :  Аталанта - Динамо Загреб 2:0 и Манчестър Сити - Шахтьор (Донецк) 1:1. Сити е начело с актив от 11 точки , Шахтьор 6, Динамо 5 и Аталанта с 4. : Локомотив (Москва) - Байер Леверкузен 0:2 и Ювентус - Атлетико (Мадрид) 1:0. Първи е Ювентус с 13 точки, пред Атлетико със 7, Байер 6 и Локомотив с 3.", "date": "2019.11.27", "title": "Моуриньо се завърна с победа в Шампионската лига"}
{"url": "https://standartnews.com/sport/shotlandiya-mozhe-da-smeni-rusiya-za-evro-2020-407758.html", "text": "Шотландия може да замести Русия на Евро 2020, ако европейската футболна централа УЕФА вземе решение да не допусне руския национален отбор в съответствие на препоръките на световната антидопингова агенция (УАДА), съобщи БНР, цитирайки британският вестник „Телеграф“. УАДА констатира драстични нарушения в руската антидопингова и препоръча на съответните федерации да извадят Русия от световния спорт за 4 години. Решение па казуса ще има на 9 декември. Русия се класира за европейското първенство, завършвайки на второ място след Белгия в своята квалификационна група, а шотландците останаха трети и ще играят баражи. В случай на изваждане на Русия от Евро 2020, ще отпадне и домакинството на Санкт Петербург, където трябва да се изиграят 4 мача от програмата на първенството. Според „Телеграф“ в такъв случай Санкт Петербург може да бъде заместен от Стокхолм.", "date": "2019.11.27", "title": "Шотландия може да смени Русия за Евро 2020"}
{"url": "https://standartnews.com/sport/levski-lukoyl-s-treta-pobeda-vv-fiba-evropa-407778.html", "text": "Баскетболистите на Левски Лукойл завършиха с победа участието си в турнира ФИБА Европа. В последния си двубой от група \"F\" столичани надиграха с 83:61 (24:12, 27:19, 9:14, 23:16) като гост Днипро и завършиха трети в крайното класиране. Тимът воден от Тити Папазов приключва с три победи и три поражения, като вече беше изгубил шансове да се класира напред. В последната си среща \"сините\" решиха мача още преди третата четвърт, когато бяха вкарали 51 точки. Йордан Минчев се отличи с 19 точки за Левски Лукойл, с толкова завърши и Куан Чийтъм. За домакините Станислав Тимофенко отбеляза 12 т.", "date": "2019.11.27", "title": "Левски Лукойл с трета победа във ФИБА Европа"}
{"url": "https://standartnews.com/biznes/ikonomikata-na-sashch-raste-po-brzo-ot-ochakvanoto-407774.html", "text": "Растежът на американската икономика с движи по.бързо от очакваното. Брутният вътрешен продукт се е увеличил с 2,1 процента, като оcнoвнa пoдĸpeпa зa иĸoнoмичecĸия pacтeж пpeз пepиoдa юли-ceптeмвpи oĸaзaxa пoтpeбитeлcĸитe paзxoди, Те пpoдължaвaт дa нapacтвaт блaгoдapeниe нa ниcĸaтa aмepиĸaнcĸa бeзpaбoтицa, ĸaтo тяxнoтo yвeличaвaнe дoпpинece c 1.97 пpoцeнтни пyнĸтa ĸъм pacтeжa нa БBΠ пpeз тpeтoтo тpимeceчиe, ĸoмeнтиpa Іnfоѕtосk.bg. Cтoйнocттa нa бизнec зaпacитe пpeтъpпя възxoдящa peвизия дo 79.8 млpд. дoлapa oт пpeдишнa oцeнĸa зa 69 млpд. дoлapa, ĸoeтo дoбaви 0.17 пpoцeнтни пyнĸтa ĸъм pacтeжa нa БBΠ. Heгaтивнo влияниe въpxy иĸoнoмичecĸия pacтeж пpeз пepиoдa юли-ceптeмвpи c 0.11 пpoцeнтни пyнĸтa oĸaзa нeтният eĸcпopт, тъй ĸaтo внocът нapacнa c 0.8%, дoĸaтo изнocът ce пoвиши c 0.9 нa cтo.  ", "date": "2019.11.27", "title": "Икономиката на САЩ расте по-бързо от очакваното"}
{"url": "https://standartnews.com/biznes/kristin-lagard-slozhi-prvi-podpis-vrkhu-20-evro-407776.html", "text": "Новият президент на Европейската централна банка (ЕЦБ) Кристин Лагард добави своя подпис на евробанкнотите, които определи като най-материалния символ на европейската интеграция, предаде \"Асошиейтед прес\". Лагард сложи подписа си на кратка церемония днес в централата на ЕЦБ във Франкфурт, седмици след като започна осемгодишния си мандат като първата жена президент на банката. Всяка евробанкнота носи подписа на президента на ЕЦБ. Повечето банкноти в обращение сега са с подписа на Марио Драги, който отстъпи поста на Лагард. На церемонията днес новият президент на ЕЦБ каза, че 79 на сто от трансакциите в еврозоната се правят в брой. Лагард допълни, че 23 милиарда банкноти на стойност 1,26 трилиона евро в момента са обращение, а една трета тях се използват извън 19-те страни членки на еврозоната. Кристин Лагард отбеляза по време на церемонията, че централните банкери имат основно задължение да поддържат стойността на еврото стабилна. \"Сега е наше задължение да поддържаме доверието в единната валута, като гарантираме, че банкнотите са сигурни, платежните системи са здрави и стойността на еврото е стабилна. \" Наскоро г-жа Лагард призова за \"по-иновативни\" начини за справяне с предизвикателствата, произтичащи от глобалните търговски спорове и изменението на климата. \"Европа се нуждае от иновации и инвестиции, за да отговори на тези предизвикателства и да запази конкурентоспособността си в дългосрочен план, както и да засили вътрешното търсене\", предупреди тя.", "date": "2019.11.27", "title": "Кристин Лагард сложи първи подпис върху 20 евро"}
{"url": "https://standartnews.com/biznes/mag-obzhalva-reshenieto-na-kzk-za-letishche-sofiya-407770.html", "text": "Manchester Airports Group (MAG), най-голямата британска летищна група, потвърждава, че все още има интерес към летище София. MAG вярва, че тяхната оферта е най-добрата за България от гледна точка на дългосрочни икономически ползи за цялата страна и днес оповестява изображения от предложенията си за развитие на Терминал 3 на летище София. В продължение на отворената си и прозрачна политика MAG днес потвърждава, че ще подготви жалба пред Върховния Административен Съд. Офертата на MAG за управление на летището включва най-високата предложена инвестиция (от 1.5 милиарда евро), която е 2.5 пъти повече от тази на класирания на първо място кандидат. Оповестените за първи път изображения демонстрират мащабността на офертата и предложената инвестиция от 1.5 милиарда евро, което е в основата на стратегията на MAG и което ще отличи Летище София от останалите летища в региона. Визията на MAG за Терминал 3 е да създаде емблематичен и достоен за награди Терминал за България. Дизайнът е уникален и използва елементи от традиционната българска архитектура, културно наследство и природни забележителности, които ще създадат трайно впечатление за страната сред посетителите. Екипът на MAG поема ангажимента да трансформира Летище София в регионален хъб, подобрявайки значително свързаността чрез старта на директни връзки към далечни дестинации като Чикаго, Торонто и Шанхай. Компанията планира и осигуряване на директна свързаност на София с всички европейски столици, включително и в Западните Балкани. Осъществяването на проект от такава величина се нуждае от опитен строителен партньор – Beijing Engineering Group (BCEG), които са една от най-големите строителни компании в света. Те са част от консорциума, воден от MAG, и в момента изграждат най-голямото летище в света Beijing Daxing International Airport, официално отворено през септември 2019 г. Андрю Харисън, изпълнителен директор на подразделението Летищни услуги на MAG, сподели: “Ние твърдо вярваме, че предложението на MAG е най-доброто за дългосрочното развитие на Летище София и се надяваме, че тези изображения ще дадат първоначална представа какво планираме. Вярваме, че Летище София има потенциала да бъде важна фокусна точка за развитието на националната икономика, а не само врата към България. Едно успешно, разрастващо се и управлявано добре от търговска гледна точка летище ще бъде по-доходоносно и ще генерира повече концесионен доход за българското правителство в дългосрочен план. Нашият бизнес план и финансиране са проверени, реални и постижим. Освен това, инвестиция в летище като тази на MAG ще създаде не само първо и трайно впечатление от страната, но и ще се превърне в катализатор за цялостната българска икономика. Уверени сме, че с правилното управление и инвестиции Летище София може да има устойчив растеж, който да позволи България да се съревновава на глобалната сцена за туризма и директните чужди инвестиции.” “Към момента сме напълно концентрирани в процеса по обжалване, защото вярваме, че има сериозни правни пропуски и непълноти в процедурата и очакваме да представим казуса пред компетентните органи.”", "date": "2019.11.27", "title": "MAG обжалва решението на КЗК за летище София"}
{"url": "https://standartnews.com/kultura/lambo-lyubimetst-na-natsiyata-406349.html", "text": "Стефан Данаилов, който никога не се пребоядиса, е може би единственият любимец на нацията през последните 30 години. Вярно е, че в началото след 10 ноември домашният му телефон временно онемява, той дори е  готов да се откаже от занаята и започва да се прави на бизнесмен, търгувайки с месо. Но жена му Мери решително и ефективно го връща в пътя, а колегите му бързо се усещат, че доскорошният партиен  секретар Ламбо цял живот е бил един и същ – човек с огромен талант и с още по-голяма душа. Всъщност докато е на въпросния „пост“, той се занимава само с проблемите на хората от трупата – урежда апартаменти, автомобили, карти за почивки, заеми, лечение... Но тогава, в първите дни след 10 ноември, се разделя с  илюзията си, че българите са готови да се обичат като братя. Защото някои от тези в Народния, на които най-много е помагал през годините, се нахвърлят срещу него – макар и за кратко. „На петдесетгодишнината си - в размирните времена, когато минавах през различни етапи на отчаяние, поканих доста хора – „сини“ и „червени“. И като ги гледах, си казах: „Абе, не всичко е толкова потънало“. Особено като ми дадоха Аскеера за Лорензачо. Вече бях загърбил кризата, която за малко да ме раздели с театъра. Но се чувствах като празна стомна – бунтове, негативна енергия, която лети из пространството... Театърът беше като черупка.“, споделял е Ламбо. Тъкмо той обаче е човекът, който обяснява на БКП-форум, че е време петолъчката да се свали от върха на Партийния дом, тъй като мястото й е в сърцето, а не върху сградата. И върши още сума ти други неща, които нямат нищо общо със схоластиката на комунизма - той е от първите, които изговарят, че България трябва да стане член на НАТО, докато, примерно, Александър Лилов е на обратното мнение. Но така или иначе, идеологически схватки не му липсват. По някое време в пресата на 90-те дори се появява  хипотезата, че Политбюро така е разпределяло ролите в българското кино през 80-те, че главните винаги да са за Стефан Данаилов.   \r\n„Преходът се оказва безкраен и тежък. А аз си го представях като българския Ренесанс – да стане едно красиво, благородно и умно. Политизирането на народа е най-лошото“, каза за „Стандарт“ Ламбо преди десетина години. А след това демонстрира, че като кандидат за вицепрезидент може да бие всеки друг, но пък се отказа от втори опит с думите Не обичам да вися прав! Thank you Като министър на културата обаче успя да осигури бюджет за възраждането на сцените в родината, като междувременно продължаваше да блести на сцената и пред камерите. „Демократичният“ етап в моята кариера започна с роли на терористи в два американски филми. Тъмни балкански субекти. А в началото на министерстването ми много колеги от Европа се изненадваха, че съм действащ актьор. Но още когато станах депутат, всички бяха наясно, че няма да се откажа от професията си. Бях поставил три условия, включително и пред партията, която представям - да се снимам в киното, да играя в театъра и да имам клас със студенти в Академията. През четирите ми години на „Стамболийски“ 17 подържах единствен спектакъл в Народния – “Пигмалион” на Бърнард Шоу. И се снимах само в “Дело по съвест”. Политиката не е за твореца, защото тя в повечето случаи му пречи. На мен - да правя това, което най-добре умея: да бъда актьор. Но от друга страна само хора, които са близо до културата, могат да участват в разрешаването на проблемите й. И за съжаление, в повечето случаи те трябва да са политически ангажирани. Затова реших да се включа. В парламента мога да бъда чут по-добре. Но никога не съм се изживявал като политик. Факт е, че загубих толкова години от живота си – а времето минава, биологията е неумолима“, коментира преди петилетка Ламбо. Той не е крил, че хич не му е било лесно да е артист и депутат едновременно.   \r\n„Влизането ми в Народното събрание съвпадна с предложението да участвам в сериала “Дело по съвест”. Започнахме снимките на първите шест епизода през 2001-а. Беше през август - веднага след изборите. Парламентът беше във ваканция и нямаше никакви усложнения. Работех спокойно и без напрежение. Направих добра организация за декември и заминах за Италия, за да продължа. Когато станах министър, стартираха вторите шест серии. И се оказа, че няма да е толкова лесно.  Бързо стана ясно, че не мога да разполагам с времето си. Наложи се да спра някои от спектаклите, които играех в Народния. Не ми стигаше енергията, за да застана вечер пред зрителите. Взимах неплатени отпуски Колегите от “Дело по съвест” правеха и невъзможното, за да се съобразят с моя график. В един момент опозицията започна много да ме атакува, че вместо да си гледам работата на министър, си актьорствам из Италия. Само аз си знам какво ми е коствало всичко това. Вярно, че имам достатъчно опит и тренинг и никога не съм усещал умора на терен. Но стресът се трупаше. Затова пък моята истинска ваканция беше, когато кацах от София в Рим и веднага хуквах на снимки. Така се спасявах от лудостта, която владее всеки министерски кабинет - сутрин излизах от вкъщи на 40, а вечер се прибирах на 70. Докато бях в моя, отказвах да се снимам в българското кино. Имах две-три много интересни предложения. В едно от тях режисьорът и сценаристът пренаписаха цялата история заради мен. Но имаше опасност да ме обвинят в конфликт на интереси, тъй като аз разписвах парите за продукциите. Затова се изкуших да вляза в кожата на австрийски циганин в европейската копродукция “Свети Георги убива змея”, връщал е лентата Ламбо пред „Стандарт“. И е споделял, че голямата му мечта е цялата нация поне за една минута да се усмихне едновременно и да започне да мисли позитивно. „Наясно съм, че никак не е лесно, но съм оптимист. Не съм политик, а артист Всекидневието толкова ни е ошашавило, че всеки се плаши да бъде герой, добър и влюбен – та дори и пред публиката. Откъде накъде трябва да има страст и любов? Но съществува ли нещо друго в отношенията между мъжа и жената? Няма да забравя как реагираха зрителите на ролите ми, в които говорех за любов. По едно време ми писна от пистолети, автомати и шпиони. И се потопих в комедията.  Обожавам сонетите на Шекспир, имам любим куплет от Мишо Белчев: \"Какво ли не направихме да бъдем по-истински от свещ и от сълза? Забравихме да купим днес билети за \"Одата на радостта\". \r\nНо който каквото да говори за Ламбо през 90-те, през следващите години на така наречения преход публиката продължава да обожава неговия Сергей Деянов от „На всеки километър“. През 2002-а завъртат серии на площад „Батемберг“.  Ламбо е обладан от умиление и смут. Една от вечерите 5-6-годишно момиченце се разплаква, когато го вижда на живо, след като току-що го е гледало млад и красив. “Вместо левента от екрана, аз се изправих пред него”, оправдава детето той. Самият Стефан, който  отдавна не е хвърлял око на епизодите, си мисли, че те ще звучат доста по-наивистично. Но се убеждава, че интересът е огромен. „Въобще и не подозирах за въпросните прожекции. Научих за тях от вестниците. Подписката срещу излъчването му, естествено, само нажежи градуса на любопитството“, забавляваше се тогава той. И понеже няма лоша реклама, стига да не ти е сбъркано името, народът се тълпи срещу Двореца. „Нито за миг не сме мислили, че с филма пеем псалми на комунистите. Сериалът влезе в  историята на народа. В него има леко намигване към събитията и героите. Образът на Митко Бомбата е дискретно пародиен, неговите реплики “препикават” всяка случка. Няма апотеоз, няма парадност. Затова никой не приема “На всеки километър” като пропаганда. Той си беше феноменален за времето. А публиката съвсем не се състоеше само от хора, верни на БКП. Никой от нас не се отрича от образа си. Когато започвахме,  никой от нас не беше член на партията – нито аз, нито Черкела... Никой не ми е поставял комсомолско поръчение да изиграя майор Деянов. А кой би се отказал от главна роля на 27 години?“, анализирал е Мастера.  Напоследък е категоричен, че най-лесно се създават противоречия – между млади и стари, талантливи и неталантливи... Но затова пък противопоставянето „наши“ и „ваши“ остава в хрониките. „Няма да се връщаме към 90-те, сега ударът е към всички. Мълчанието на гилдиите не означава, че те са готови да се превърнат в жертвени агнета“, убеден е", "date": "2019.11.27", "title": "Ламбо – любимецът на нацията"}
