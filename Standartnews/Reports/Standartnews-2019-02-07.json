{"url": "https://standartnews.com/mneniya/kharman-kaya-skalnata-observatoriya-na-drevnite-384443.html", "text": ". Първите проучвания на обекта са правени още през 1941г. и ако днес започнатото дело бъде продължено, под разкопките на платото би изникнал град-светилище, смятат изследователи. В района на Източните Родопи се наблюдава голяма концентрация на праисторически каменни светилища. Датирани към новокаменната епоха, те са свидетелство за съществуването по тези земи на древна цивилизация.  По мнение на някои водещи траколози Харман кая е, може би, най-внушителното скално-изсечено светилище в района, но все още е непознато за широката общественост. Паметникът има всички шансове да се превърне в невероятна научна и туристическа атракция след провеждане на археологически разкопки и утвърждаване на туристически маршрути. \r\nСкалното светилище e разположено на невисоко плато. Формирано е около малка пещера с дълбочина 7 м. Ранните археологически материали се отнасят към късноенеолитната епоха. В скалата до входа на неголяма пещера, са издълбани трапецовидни ниши с южно изложение. Из цялата площ се забелязват изсечени в скалите съоръжения – помещения, кръгли и трапецовидни ниши, гробници, щерни, концентрични кръгове, наподобяващи слънчев часовник, жертвеници, басейни, стъпала.      Съществува предположение, че част от естествената релефна структура на обекта е използвана за астрономически наблюдения на Слънцето по време на неговите годишни цикли. Тези наблюдения са били включвани в ритуалните практики свързани с култа към Бога Слънце. Допуска се, че светилището започва да функционира едновременно с това, при село Татул.  \r\nДосега паметникът е разработван частично и няма цялостни разкопки. . Има следи на живот от края на V хил. пр. Хр. и най –вероятно центърът е продължавал да функционира през Средновековието до XII –XIII  в. \r\nГеографски Харман кая се разполага между светилищата Татул и Перперикон. Най-вероятно е имало връзка между трите светилища, но предстои специалистите да докажат дали те са били част от общ комплекс. И Харман кая като култово място се е обслужвало от определено съсловие жреци, а поклонниците са допускани на определени празници, в случая, свързани с важни астрономически явления.  \r\nСпоред откривателя на светилището проф. В. Миков преди повече от 70 г., в подножението на Харман кая личат останките на \"най-големия тракийски град\", в който, освен очертанията на помещенията, ясно се виждат улиците и площадите.  Личат зидовете и основите му, скрити в храсталаци и рухнали в многото сипеи на скалистия район, все още недокоснати от инструментите на археолога.  Според Миков зидарията е без хоросан, а керамиката, която е открил на терена, датира между  VI  и I  в. пр. Хр. В близост до култовото място, в скалния склон над реката, е издълбана гробница.  \r\nСветилището на Харман кая е система от изкуствено подравнени скални площадки с приблизителни диаметри 15 и 10 метра. Всъщност, именно заради тях, обектът носи името \"Харман кая\", т. е.  . Върху площадките са изсечени концентрични полукръгове с разстояние между техните контурни линии от 0,30 м до 1,40 м. Диаметрите на полукръговете лежат в равнината на главния меридиан и са прогресивно намаляващи. За първата площадка те са 6 броя в посока север, за втората – 11 в посока юг. Полукръговете и на двете равни площадки са пресечени от врязани в скалата линии. \r\nПо тези скални площадки са издълбани системи от улеи, подредени като концентрични кръгове. Пресечени са от радиални жлебове. В цялата тази сложна система метеоролозите виждат древна астрономически обсерватория за наблюдения на небесните светила. Изследователите обясняват, че подобни съоръжения още в праисторическо време са играели изключително важна роля в представите за живота на хората. \r\nАрхеологично-астрономическите проучвания доказват, че става дума за древна мега-астрономическа обсерватория за позиционни астрономически наблюдения на Слънцето, измерване на годишния цикъл и установяване на  зимното и лятното слънцестоене. Според изследователи вероятно някъде   с които древните вярвали, че се преодолява хаоса в света и се осигурява плодородие. На около половин километър  западно от светилището, върху скала, наподобяваща човешка длан са изсечени 13 ниши, ориентирани на запад, а непосредствено пред тях има добре запазен жертвеник с кръгла форма (диаметър 80 см и дълбочина 30 см). \r\nНа база на откритите керамични материали учените допускат, че култовият комплекс Харман кая започва да функционира едновременно със “Светилището на Орфей” при село Татул, мегалитен паметник отпреди 6000 години.      И науката предстои да разбули загадката около Харман кая.  \r\nУникалното скално светилище набира все по-голяма популярност сред туристите, но остава непознато за широката общественост. Последните проучвания на мегалитния паметник са извършени през 2008 г. \r\nОбщина Момчилград търси начини за финансирани научни изследвания за местността \"Харман кая\".  В землището на село  Биволяне се намира  алиански комплекс “Елмалъ баба”, един от най-ранните на територията на Източните Родопи – изграден е през XVII век. Надпис в двора край тюрбето гласи, че там е погребан Гюнер баба – син на бекташийския отец Елмалъ баба, чието име носи комплексът. Тюрбето е с шест гроба под един покрив и осмостенна розета на тавана. В съседство, в отделно помещение е гробът на Фатма – съпругата на пророка Али, почитана като покровителка на майчинството и децата. На това място, в началото на месец септември, се провежда най-големият събор на алианите в тази част на Родопите.", "date": "2019.02.06", "title": "Харман кая - скалната обсерватория на древните"}
{"url": "https://www.standartnews.com/sport/tsitsipas-v-sofiya-sm-za-da-spechelya-turnira-384442.html", "text": "\"Играя в турнира, за да спечеля. Не играя, за да стигна втори кръг или четвъртфинал\". Тази силна заявка даде Стефанос Циципас на пресконференция в \"Арена Армеец\", предаде  . \"Страхотно е да съм в София, за втори път съм тук. Сега и времето е перфектно, организацията е фантастична, хората оценяват, че съм тук, аз им отвръщам на любовта. Чух, че ще дойдат и хора от Гърция, които ще ме подкрепят. Благодаря на организаторите, че ме поканиха и правят такъв невероятен турнир, голям централен корт, всичко е прекрасно организирано, храната е хубава, благодаря за поканата\", започна Циципас. Гъркът си спомни и за първото си участие в София преди 2 години, когато загуби от сърбиня Милян Зекич в първия кръг на квалификациите. \"Оттогава се случиха много загуби, това бе още един мач, от който се поучих. Вярвам, че от загубите се учи много, така се развивам като играч. Трябваше да загубя много пъти, за да разбера играта по-добре и да знам какво да правя в определени ситуации. Този мач ми даде по-добро разбиране на мача и мотивация да тренирам още повече.\" Циципас призна, че все още не е възстановен на 100% след Аустрелиън Оупън, но е уверен, че това няма да попречи на представянето му. \"Имах нужда от почивка. 4-5 дни изцяло почивах, след това започнах отново да тренирам в академията, честно казано не съм на 100% възстановен от миналия турнир, но с моето желание и решимост знам, че имам добри шансове да се справя добре тук. Обичам да нямам високи очаквания първоначално, ако се справя добре, ще е фантастично, защото това е хубав турнир.\" Той се върна и към невероятния турнир в Мелбърн и победата над Роджър Федерер. \"Невероятно е, като сбъдната мечта, след мачбола сякаш мозъкът ми експлодира, никога няма да забравя този момент, да победиш идола си. Сигурен съм, че следващият път ще е различно, той ще знае какво да очаква. Обичам да играя с такива играчи, дори като печеля, научавам много неща. За такива моменти играя тенис.\" След поражението от Надал Циципас бе съкрушен на пресконференцията, но дали две седмици по-късно е осмислил по-добре случилото се? \"Със сигурност тренирам за тези моменти, искам много да победя Джокович, Надал, Федерер, Мъри и всеки друг, тези играчи ще ме направят по-добър. Бях много съкрушен на тази пресконференция, знам, че това беше моят шанс, можех да стигна финал и дори да спечеля първа титла от Големия шлем, исках да използвам 100% от възможностите си в този турнир. Бях много разочарован, че загубих в един лесен за него мач. Ще опитам да го променя и да избегна подобно нещо за в бъдеще.\" Накрая Циципас отговори и на въпрос, дали феновете му могат да очакват видео от него от престоя му в София в канала му в YouTube: \"Проблемът е, че сензорът на камерата ми претърпя инцидент, силно замърсен е, а нямам инструменти да го почистя, трябва да изчакам да се прибера и да го почистя. Ако имам време, ще трябва да разчитам на моя телефон.\"", "date": "2019.02.06", "title": "Циципас: В София съм, за да спечеля турнира"}
{"url": "https://standartnews.com/mneniya/useshchane-za-drzhava-384444.html", "text": ". В това се опитват да ни убедят след последното проучване на \"Прозрачност без граници\", в което България води сред страните от ЕС.  \r\nАми прави са!  ? Няма. Даже и Иванчева, която бе задържана изключително унизително, не е осъдена и на финала най-вероятно тя ще осъди държавата, в която корупция няма. Е, вярно, когато те спре катаджия, можеш да получиш усещането как се разделяш с едни 20 лева, но това е само усещане.  \r\nЗащото по принцип ние не живеем в държава, а в нещо като усещане за държава. Защо да се възмущаваме, като е само усещане.  \r\nИмаме също така усещане за ремонти, въпреки че \"Графа\" продължава да е затворен и десетки дребни фирми, които имаха магазинчета и заведения от двете му страни, на практика фалираха. А плочките му са направени така, че ако бяхме извикали майстор да ги нареди по този начин в нашата баня, надали щяхме да му платим. Но на фирмите, направили ремонта, плащаме от данъците си, затова пък нямаме усещането, че сме им платили.  . Някои инвалиди имат усещането, че са инвалиди и понякога дори не могат да ходят, но ТЕЛК им отпуска под 50 на сто инвалидност. За други ние нямаме усещането, че са инвалиди, но пък лекарите в ТЕЛК явно имат подобно усещане и им дават свидетелство за 100%.  И за Митьо Очите имахме същото чувство. Защото поначало ние сме сензитивен народ. Имаме усещане за образование, докато не ни вкарат в някоя световна статистика като държавата с най-голям брой функционално неграмотни деца.  \r\nЗа усещането ни за напредък в икономиката дори и не ми се говори. А пък какво усещане имаме за здравеопазване! Когато ни се стори, че усещането ни нещо не кореспондира с действителността, не тръгваме да си оправяме образованието и здравеопазването, а хукваме да бием учителите и медиците. И си тръгваме с усещането за справедливост. Защото иначе точно то ни е дефицитно. Отпускат го само на избрани люде, които си плащат за него, но нямат усещането за корупция, защото тълкуват подобна дейност като покупко-продажба. И са си прави хората. ", "date": "2019.02.06", "title": "Усещане за държава"}
{"url": "https://standartnews.com/sport/tsitsipas-v-sofiya-sm-za-da-spechelya-turnira-384442.html", "text": "\"Играя в турнира, за да спечеля. Не играя, за да стигна втори кръг или четвъртфинал\". Тази силна заявка даде Стефанос Циципас на пресконференция в \"Арена Армеец\", предаде  . \"Страхотно е да съм в София, за втори път съм тук. Сега и времето е перфектно, организацията е фантастична, хората оценяват, че съм тук, аз им отвръщам на любовта. Чух, че ще дойдат и хора от Гърция, които ще ме подкрепят. Благодаря на организаторите, че ме поканиха и правят такъв невероятен турнир, голям централен корт, всичко е прекрасно организирано, храната е хубава, благодаря за поканата\", започна Циципас. Гъркът си спомни и за първото си участие в София преди 2 години, когато загуби от сърбиня Милян Зекич в първия кръг на квалификациите. \"Оттогава се случиха много загуби, това бе още един мач, от който се поучих. Вярвам, че от загубите се учи много, така се развивам като играч. Трябваше да загубя много пъти, за да разбера играта по-добре и да знам какво да правя в определени ситуации. Този мач ми даде по-добро разбиране на мача и мотивация да тренирам още повече.\" Циципас призна, че все още не е възстановен на 100% след Аустрелиън Оупън, но е уверен, че това няма да попречи на представянето му. \"Имах нужда от почивка. 4-5 дни изцяло почивах, след това започнах отново да тренирам в академията, честно казано не съм на 100% възстановен от миналия турнир, но с моето желание и решимост знам, че имам добри шансове да се справя добре тук. Обичам да нямам високи очаквания първоначално, ако се справя добре, ще е фантастично, защото това е хубав турнир.\" Той се върна и към невероятния турнир в Мелбърн и победата над Роджър Федерер. \"Невероятно е, като сбъдната мечта, след мачбола сякаш мозъкът ми експлодира, никога няма да забравя този момент, да победиш идола си. Сигурен съм, че следващият път ще е различно, той ще знае какво да очаква. Обичам да играя с такива играчи, дори като печеля, научавам много неща. За такива моменти играя тенис.\" След поражението от Надал Циципас бе съкрушен на пресконференцията, но дали две седмици по-късно е осмислил по-добре случилото се? \"Със сигурност тренирам за тези моменти, искам много да победя Джокович, Надал, Федерер, Мъри и всеки друг, тези играчи ще ме направят по-добър. Бях много съкрушен на тази пресконференция, знам, че това беше моят шанс, можех да стигна финал и дори да спечеля първа титла от Големия шлем, исках да използвам 100% от възможностите си в този турнир. Бях много разочарован, че загубих в един лесен за него мач. Ще опитам да го променя и да избегна подобно нещо за в бъдеще.\" Накрая Циципас отговори и на въпрос, дали феновете му могат да очакват видео от него от престоя му в София в канала му в YouTube: \"Проблемът е, че сензорът на камерата ми претърпя инцидент, силно замърсен е, а нямам инструменти да го почистя, трябва да изчакам да се прибера и да го почистя. Ако имам време, ще трябва да разчитам на моя телефон.\"", "date": "2019.02.06", "title": "Циципас: В София съм, за да спечеля турнира"}
{"url": "https://www.standartnews.com/sport/vdigat-mesi-za-el-klasiko-384372.html", "text": "Звездата на Барселона Лионел Меси попадна в групата на старши треньора Ернесто Валверде за предстоящото Ел Класико довечера. Каталунците се изправят срещу Реал Мадрид в първия полуфинален мач за Купата на Краля на „Камп Ноу“. Валверде определи състав от 19 футболисти, в който Меси фигурира. Аржентинецът получи травма в двубоя срещу Валенсия, който бе през уикенда и не взе участие в тренировката, която тимът проведе в понеделник. За сметка на това Усман Дембеле донякъде очаквано не намери място в състава. Французинът две седмици бе извън игра заради контузия в глезена и ще се нуждае от повече време, за да навлезе в нужната форма преди да се завърне в игра. Извън групата на Барселона останаха Серхи Сампер, Жан-Клер Тодибо, както и възстановяващите се от контузии Яспер Силесен, Самюел Умтити и Рафиня Алкантара.", "date": "2019.02.06", "title": "Вдигат Меси за \"Ел Класико\""}
{"url": "https://standartnews.com/regionalni/uslovna-prisda-za-boy-s-yumrutsi-384423.html", "text": "Побойник, пуснал в действие юмруците си срещу свой ученик, получи окончателна условна присъда. Това е решил днес състав на Окръжния съд в Русе, съобщи Радио Шумен. Районният съд в крайдунавския град е определи наказание от 1 година лишаване от свобода. На втора инстанция обаче присъдата е била намалена на 9 месеца с 1 година изпитателен срок. В сила оставали обезщетенията 9000 лева за неимуществени вреди и малко над 200 лева за имуществени вреди. Решението на Окръжния съд в Русе е окончателно и не подлежи на обжалване или протест.  \r\n  Побоят се е разиграл в началото на учебната 2017/18 г. Побойникът започнал да налага с юмруци в лицето и по тялото друг ученик. Само намесата на случайно преминаваща жена е прекратила агресията на озверелия тийнейджър", "date": "2019.02.06", "title": "Условна присъда за бой с юмруци"}
{"url": "https://www.standartnews.com/sport/verder-izkhvrli-borusiya-d-ot-kupata-na-germaniya-384381.html", "text": "Лидерът в Бундеслигата Борусия (Дортмунд) отпадна още на осминафиналите в турнира за купата на Германия. Воденият от Люсиен Фавър тим отстъпи на Вердер, след изпълнението на дузпи. В редовното време и продълженията срещата завърши 3:3. При дузпите Вердер спечели с 4:2. Изненадите в турнира продължиха със загубата на Байер (Леверкузен) с 1:2 от втородивизионния Хайденхайм. Хамбургер пък победи - Нюрнберг с 1:0, а Падерборн надви като гост Дуисбург с 3:1. Фото ЕПЕ/БГНЕС", "date": "2019.02.06", "title": "Вердер изхвърли Борусия (Д) от купата на Германия"}
{"url": "https://www.standartnews.com/sport/levski-lukoyl-pobedi-balkan-za-fiba-kp-384380.html", "text": "Баскетболистите на Левски победиха Балкан (Ботевград) със 105:88 точки. Двубоят бе последен в 10-та група турнир ФИБА-Къп. Въпреки загубата Балкан продължава напред при най-добрите 16. Левски Лукойл ще чака изхода на срещите в останалите групи, за да разбере дали отива също на осминафиналите.  \"Мачът бе равностоен до последната част, в нея изиграхме много силни минути, а те допуснаха грешки и лесни кошове,\" коментира след срещата Константин Папазов, треньор на Левски Лукойл.-  \"Миналата седмица бе много важно да играем, за да не се появят съмнения, че играем срещу българския отбор. Борихме се и в двата мача и с характер, и със сърце. Виждате как се завъртяха нещата, за да можем да се класираме. Това ще бъде бонус.\"  В другия мач от 10-а групата Ирони Нес Циона победи Алба Фехервар и спечели първо място в групата. Балкан и Алба завършиха с равен актив 3 победи и 3 загуби, но заради предимство в директните двубои тимът от Ботевград е втори. Левски Лукойл е четвърти, но с актив 2-4, като може да се надява повече отбори да загубят днешните си срещи и да останат с актив 1-5, за да заемат \"сините\" последното място за \"щастлив губещ\".", "date": "2019.02.06", "title": "Левски Лукойл победи Балкан за ФИБА Къп"}
{"url": "https://www.standartnews.com/sport/verdasko-ne-dade-shans-na-lazarov-384412.html", "text": "Поставеният под №6 в основната схема Фернандо Вердаско се класира с лекота за втория кръг на Sofia Open. Левичарят от Испания се наложи с 6:2, 6:1 над последния останал представител на България в основната схема Александър Лазаров. Срещата продължи едва 51 минути. Въпреки поражението, Лазаров изпраща изключително успешен турнир, в който той успя да запише две победи в квалификациите – срещу Лукаш Лацко и Лука Вани. Следващият съперник на Вердаско в „Арена Армеец“ ще бъде Мариус Копил, който в понеделник осъществи обрат в двубоя си срещу Стан Вавринка. Победителят ще се класира за четвъртфиналите.", "date": "2019.02.06", "title": "Вердаско не даде шанс на Лазаров"}
{"url": "https://www.standartnews.com/sport/paris-e-svetoven-shampion-v-supergigantskiya-slalom-384416.html", "text": "Доминик Парис спечели първия златен медал при мъжете от световното на алпийците в Оре (Шв). Италианецът триумфира в супергигантския слалом на пистата \"Олимпия\". Това е неговото първо злато от световно първенство. Второто място разделиха Йохан Клари (Фр) и Винсент Крихмайер (Ав). Те изостанаха от Парис само на 0,09 сек. Тотален провал записаха норвежците. От четиримата викинги най-напред се нареди изненадващо дебютанта Адриан Смисет Серстед, който зае осмото място. В последното си участие на Супер-Г Аксел Лунд Свиндал остана едва 16-и, а Шетил Йенсруд е 22-и. Александър Аамод Килде пък зае 24-о място. За Италия титлата на Парис е първа в дисциплината след 2011-а, когато Кристоф Инерхофер триумфира на шампионата в Гармиш-Партенкирхен (Гер). Продължи и традицията в 13-о поредно световно да имаме различен шампион на Супер-Г. ", "date": "2019.02.06", "title": "Парис е световен шампион в супергигантския слалом"}
{"url": "https://standartnews.com/regionalni/ikona-i-chastitsa-ot-moshchite-na-sv-efrem-novi-idvat-v-sobota-v-yambol-384393.html", "text": "Икона на Св. Ефрем Нови с частица от светите му мощи пристигат на 9 февруари, събота, в Ямбол. Те ще бъдат изложени за поклонение в храм \"Св.Николай\" и ще престоят само  този ден. \r\n Привечер в събота пред иконата с мощите на свети Ефрем Нови ще бъде отслужен молебен за здраве и душевно спасение. За Св. Ефрем се знае, че чува молитвите на вярващите много бързо, затова го наричат още Светецът светкавица. Той помага за лечението на опасни болести като рак, психични разстройства, сърдечни заболявания. \r\n   Идването на мощите на свети Ефрем Нови Чудотворец в Ямбол е съпътствано и от едно културно събитие. В събота вечерта, отново в храм \"Св.Николай\"   ще бъдат представени книгите за неговия живот и чудеса - \"Свети великомъченик и чудотворец Ефрем Нови\" и детската \"Светецът светкавица\", от журналиста Ангел Бончев.  \r\n ", "date": "2019.02.06", "title": "Мощи на Св. Ефрем Нови идват в Ямбол"}
{"url": "https://standartnews.com/regionalni/mzh-spasi-2-godishno-dete-v-letyashcha-kola-384421.html", "text": " Русенец спаси 2-годишно дете, оцеляло по чудо в кола,летяща по надолнище и пропаднала  в 10-метров скат в близост до кея на река Дунав. Инцидентът е станал днес в ранния след обед в близост до университетската болница \"Канев\". Автомобилът е бил спрян по наклон и е тръгнал назад на собствен ход. В този момент майката е била извън колата, за да прибере свой близък от болницата. 35-годишната жена е видяла с ужас как колата пропада по ската, докато детенцето е вътре. До инцидента най-вероятно се е стигнало, тъй като колата е била с работещ двигател, но не е била дръпната ръчната спирачка, предположи  Русе Медиа. \r\n\"Идвах в посока от болницата и видях, че колата пресече празна. Явно е била спряна под наклон, беше доста засилена и пропадна. След това видях жената, която бягаше. Отворих прозореца и  попитах какво става, а тя вика: - Детето, детето е вътре! Тръгнахме надолу, а колата беше спряла на няколко метра от линията. Извадихме детето полека и си го подадохме от ръце на ръце\". Това разказа пък спасителят Ивайло Кьосев. \r\n В този момент са пристигнали и два екипа на пожарната, които са се включили в спасителната операция.  \r\nФото - Русе Медия \r\n ", "date": "2019.02.06", "title": "Мъж спаси 2-годишно дете в летяща кола"}
{"url": "https://standartnews.com/regionalni/rozovtsi-izgonikha-firmata-podkopavala-mosta-im-nad-tundzha-384390.html", "text": "\r\n  Фирмата, която почиства речното корито за осигуряване на проводимост на река Тунджа в землището на село Розово, преустановява дейността си по собствено желание до изясняване на всички обстоятелства. Това съобщи  областният управител на Стара Загора Гергана Микова, която вчера се срещна с протестиращи жители на селото срещу безконтролната според тях работа на почистващата фирма. \r\n  Хората от селото изразиха своите притеснения, че фирмата превишава зададените й по проекта задължения и извлича големи количества инертен материал от речното корито. Розовци смятат, че екологичното равновесие в района вече е нарушено. Растителността съхнела, нивото на подпочвените води е паднало критично ниско и това създавало предпоставки за срутване на основите на моста, който свързва Розово и още няколко села с близкия Казанлък. \r\n   Комисия от областната управа е посетила и огледала мястото и сигнализирала веднага за проблема  „Басейнова дирекция „Източнобеломорски район“-Пловдив. Тя е компетентният орган, който трябва да извърши оглед на участъка и да се произнесе дали има нарушения при изпълнението на дейностите по почистване на речното корито на  Тунджа. \r\n ", "date": "2019.02.06", "title": "Розовци изгониха фирмата,  подкопавала моста им над Тунджа"}
{"url": "https://standartnews.com/kultura/izpratikha-s-aplodismenti-detsl-v-posledniya-mu-pt-384439.html", "text": "Хиляди хора се събраха в Москва, за да се простят с рапъра Децл. Музикантът, чието име е Кирил Толмацкий, бе изпратен с бурни аплодисменти в последния му път, пише РИА Новости. Съболезнованията приемаха съпругата му и 13-годишният им син, както и родителите на звездата.  Бащата на рапъра - Александър Толмацкий, поиска прошка от починалия си син и каза, че \"сърцето му се къса от любов и болка\".  \"Така и не си поговорихме с теб...Най-много от всичко на света се страхувах, че няма да дойдеш на погребението ми. Моите опити да започна да общувам с теб бяха пълен провал. Аз така и няма да разбера защо ти не направи крачка или не ми даде някакъв знак. Аз много те обичах, не разбирам защо ти наговори странни неща по мой адрес\", написа Толмацкий в Instagram. И добавя, че неговата любов към сина му е безгранична и той се гордее с него.  \"Животът направи така, че аз да погреба теб...Прости ми, може би аз наистина съм бил лош баща? \r\nНо знай, моята любов към теб е безгранична. Децата са въплъщение на мечтите на родителите, аз се гордея с теб.  Прости ми. Сърцето ми се къса от любов и болка.\"   А на гроба на сина си плачещият Толмацкий каза: \"Така се случи. Няма да търпя никакви провокации. Нужни са любов и доброта\".  Почитателите на артиста засипаха гроба с цветя, от множеството се чуваха викове на благодарност. \"Децл е жив!, изкрещя един от  феновете след завършването на церемонията. Децл почина внезапно в събота след концерт в Ижевс, веднага след като слезе от сцената и отиде в гримьорната. Като причина за смъртта му бе обявена сърдечна недостатъчност, а усилията на лекарите и инжекцията адреналин в сърцето не успяха да го спасят.  Артистът бе на 35 години.  Най-известните му хитове са \"Вечеринка\", \"Слезы\", \"Письмо\", \"Для тебя\".", "date": "2019.02.06", "title": "Бащата на Децл поиска прошка от мъртвия си син"}
{"url": "https://standartnews.com/regionalni/zhenite-moryatsi-prodlzhavat-da-sa-ekzotika-384418.html", "text": "Eдва два процента от хората с морски професии са жени. Това съобщи днес във Варна д-р Пинар Оздемир от Морския университет \"Пири Рейс\" в Истанбул по време на международна конференция, посветена на управлението на различията в морската професия. Форумът се провежда в рамките на проект MENTORESS по програма \"Еразъм+\", по който си сътрудничат морските академии на Турция, Румъния, Полша и България. В четирите държави, които си партнират по проекта, е направено изследване за наличие на дискриминация срещу жените в морския бизнес, обясни Оздемир. По думите й, цитирани от БТА, резултатите сочели, че дамите имат усещане за дискриминация. В търговското корабоплаване имало разлики и в заплащането на мъже и жени на едни и същи позиции, докато във Военноморските сили този проблем не съществувал. \r\n Модернизация на висшето морско образование и повишаване равнището на заетост на жените в морските професии, както и повишаване на техния брой на ръководни позиции в морската индустрия е една от основните цели на проекта, заяви зам.-началникът на Висшето военноморско училище във Варна кап.I ранг проф.Калин Калинов.През последните години вече близо 60 на сто от студентите във ВВМУ били жени. Изненадващо военният флот бил много по-толерантен към назначаването на дами от търговския.  \r\n Университетите, включени в проекта, щели да разработят съвместни обучителни програми с акцент върху подготовката на младежите за работа в смесени екипи. \r\nФото - БТА \r\n ", "date": "2019.02.06", "title": "Жените-моряци продължават да са екзотика"}
{"url": "https://standartnews.com/regionalni/v-lovech-premakhvat-bolni-drveta-na-pl-todor-kirkov-384409.html", "text": "Комисия, назначена със заповед на кмета на Ловеч, реши да бъдат премахнати осем заболели и/или неподходящи и опасни дървета на площад „Тодор Кирков“ в кв. Вароша, съобщават от пресцентъра на общината. Действията по установяване състоянието на дървесната растителност са част от проекта за рехабилитация на площада. \r\nВ протокола на комисията подробно е отбелязано състоянието на всичките 31 дървета в зоната. Проблемните дървета са най-често със заболяване, гнилота на стъблото, гъбни заболявания и пр. \r\nВеднага след това ще бъдат засадени между 12 и 16 нови дървета, като видът и местоположението им ще бъде уточнено от проектанта на обекта.", "date": "2019.02.06", "title": "В Ловеч премахват болни дървета на пл. \"Тодор Кирков\""}
{"url": "https://standartnews.com/biznes/biznest-iska-da-otpadne-limitt-ot-150-chasa-izvnreden-trud-384441.html", "text": "Двойно повече часове извънреден труд, предлага държавата. Поводът- бизнесът настоява лимитът за извънредните часове работа да отпадне изцяло. Ако погледнем по-мащабно, извънредният труд е забранен. Можем да работим повече само ако това наистина се налага и то при доста строг регламент. В рамките на един месец лимитът за извънредна работа е 30 часа дневен или 20 часа нощен труд. Хипотетична ситуация - днес е сряда, имате спешна работа и работите повече. Утре обаче отново е работен ден - законът казва: \"Можете да останете не повече от 3 часа\". Така общо за цялата година лимитът е 150 часа - извънреден труд. Според бизнеса това не е достатъчно и ако хората искат, трябва да имат възможност да работят повече. Държавата предлага компромис - часовете да станат 300.  Идеята обаче е това да важи само за професиите с колективно договаряне.  \r\nВ целия този спор синдикатите припомнят, че всеки час извънреден труд, трябва да се заплаща подобаващо - между 50 и 100 % допълнително. Повече работа, повече пари, твърдо убедена е фризьорката Назифе Сали. \"Предпочитам да имам повече допълнителни часове, защото понякога не мога да смогна и връщам клиенти, което е голям минус\", казва Сали. За да й стигат доходите, вариантите пред нея са или да работи извънредно, или да започне втора работа. Пресмята, че по-изгоден е първият. Така смята и бизнесът. Работодателите настояват за пълно отпадане на ограниченията. Нямало достатъчно квалифицирани работници и трябвало да се стимулират кадърните. \"Ние искаме да отпадне годишното ограничение, тъй като пазарът страда от това, че не предлага качествена, квалифицирана работна ръка и бизнесът страда с изпълнението на поръчките. В такива случаи се прибягва към извънреден труд\", обясни Добрин Иванов от Асоциация на индустриалния капитал в България. \"Когато някой е решил, че ще става бизнесмен, той би трябвало да си планира работата, така че да не натоварва работниците допълнително\", заяви Ваня Григорова от КТ \"Подкрепа\".  Държавата не одобрява цялостното отпадане на лимита. Затова се предлага компромис - часовете да скочат двойно, но само за професиите с колективно договаряне. \"Ние нищо не отменяме, просто даваме една допълнителна възможност, т.е., да останат всички други ограничения, които са предвидени, но да се даде възможност при КТД да се договаря по-дълъг период, но не повече от 300 часа на година\", каза Бисер Петков, министър на труда и социалната политика. Синдикатите са против и припомнят ,че миналата година подобни промени са били въведени от Унгария, а текстовете там са придобили гласност като \"робския закон\".", "date": "2019.02.06", "title": "Бизнесът иска да отпадне лимитът от 150 часа извънреден труд"}
{"url": "https://www.standartnews.com/sport/trima-blgari-igrayat-na-sofia-open-dnes-384371.html", "text": "Александър Лазаров се изправя срещу Фернандо Вердаско във втория мач от обедната сесия в сряда (6 февруари). Постигналият две изключителни победи в квалификациите, за да достигне до основната схема и да влезе сред първите 500 в света Лазаров ще играе на централния корт на \"Арена Армеец\" веднага след края на двубоя между шампиона за 2018 г. Мирза Башич и Мартин Клижан, който стартира в 12 часа. \r\nТретият мач за сряда е с двойно българско участие. Адриан Андреев и Димитър Кузманов излизат в първия кръг на двойки срещу шампионите от миналата година Робин Хаасе и Матве Миделкооп. \r\nВечерната сесия (не преди 18 часа) стартира с мача между първия шампион в София Роберто Баутиста Агут и Матю Ебдън. След това е битката между поставения под №1 в София и №11 в света Карен Хачанов срещу Матео Беретини. \r\nПрограма за 6 февруари \r\nЦентрален корт, начало 12:00 \r\nМирза Башич (БиХ) - Мартин Клижан (Слвк) \r\nАлександър Лазаров (Бъл) - [6] Фернандо Вердаско (Исп) \r\nAдриан Андреев (Бъл) / Димитър Кузманов (Бъл) - [4] Робин Хаасе (Хол) / \r\nМатве Миделкооп (Хол) \r\nНе преди 18:00 \r\n[4] Роберто Баутиста Агут (Исп) - Матю Ебдън (Авл) \r\n[1] Kарен Хачанов (Рус) - Матео Беретини (Ит) \r\nКорт 1, начало 12.00 \r\nЛасло Джере (Сър) - Михаил Кукушкин (Каз) \r\nМартон Фучович (Унг) - [8] Андреас Сепи (Ит) \r\n[3] Рохан Бопана (Инд) / Дивидж Шаран (Инд) - Мате Павич (Хър) / Ненад \r\nЗимонич (Сър) \r\nНикола Мектич (Хър) / Юрген Мелцер (Ав) - Сантяго Гонсалес (Мек) / \r\nАйсам-ул-Хак Куреши (Пак) \r\nДжеван Недунчезиян (Инд) / Пурав Раджа (Инд) - Робърт Галоуей (САЩ) / \r\nНатаниел Лемънс (САЩ)", "date": "2019.02.06", "title": "Трима българи играят на Sofia open днес"}
{"url": "https://standartnews.com/regionalni/i-silistra-se-vklyuchva-v-noshchta-na-khari-potr-384413.html", "text": "„Нощта на книгите на Хари потър” ще събере за първи път тази година в Силистра малки и големи читатели, фенове на знаменития невръстен магьосник. Тазгодишното издание на глобалната инициатива преминава под надслова „Училище за  магии и вълшебства Хогуортс”. По традиция  четенето се организира в първата сряда на  февруари. \r\nИнициатор на сбирката е британското  издателство Bloomsbory. България се включва в международния празник на магьосничеството преди пет години. На 7 февруари 2019 година сбирки  на феновете на Хари Потър ще има в 16 български града, като четения в София са планирани на четири места. \r\nВ Силистра малките магьосници ще се съберат в детския отдел на регионалната библиотека „Партений Павлович”. Организаторите  напомнят, че пожелалите да правят вълшебства   могат да дойдат в костюми и да носят магическите си пръчки. Станка Христова  ", "date": "2019.02.06", "title": "И Силистра се включва в Нощта на Хари Потър"}
{"url": "https://standartnews.com/svyat/tusk-ima-myasto-v-ada-za-privrzhenitsite-na-brekzit-384436.html", "text": "Председателят на Европейския съвет Доналд Туск осъди тези, които призоваваха за Брекзит без идея как да го осъществят, и изрази надежда, че британският премиер Тереза Мей има „реалистичен“ план за развода с ЕС, предаде АФП. „ “, каза Туск на среща с ирландския премиер Лео Варадкар в Брюксел. И допълни, че Брюксел няма да отваря отново постигнатата с Лондон сделка за напускането на общността. Въпреки това утре Доналд Туск ще се срещне с Тереза Мей, за да чуе предложенията ѝ. Варадкар от своя страна заяви, че сделката за Брекзит, която бе отхвърлена от британския парламент, е най-добрата възможна. Според него скорошните политически вълнения в Обединеното кралство са поредно доказателство за необходимостта от „предпазен механизъм“, който гарантира „мека“ ирландска граница. Думите на Туск предизвикаха някои доста крайни реакции във Великобритания. Британските депутати, които подкрепят Брекзит, реагираха гневно на коментара на председателя на Европейския съвет, обвинявайки го в арогантност. Официалната реакция от Даунинг стрийт е, че въпросът е дали Туск смята, че използването на такъв език би помогнало с нещо. Говорител на премиера заяви: „Ние проведохме енергична кампания при референдума в нашата страна. В най-голямото упражнение по демокрация в нашата история хората гласуваха за напускане на ЕС“. Бившият лидер на Партията за независимост /ЮКИП/ Найджъл Фарадж писа на Доналд Туск в Туитър: „След Брекзит ние ще се освободим от неизбрани, арогантни булита като теб и ще управляваме собствената си страна. На мен това по-скоро ми прилича на рай“. Лидерът на парламентарното мнозинство на консерваторите Андреа Ледсъм посочи, че Туск трябва да се извини за коментара. Говорителят на Демократичната юнионистка партия Сами Уилсън каза, че „този сатанински евроманиак прави всичко възможно да задържи Обединеното кралство във веригите на европейската бюрокрация“. Лидерът на „Шин Фейн“ Меру Лу Макдоналд защити Туск, като посочи, че позицията на твърдолинейници като Борис Джонсън и Джейкъб Рийс-Мог е „невъздържана и несъстоятелна“.", "date": "2019.02.06", "title": "Туск: Има място в ада за привържениците на Брекзит"}
{"url": "https://standartnews.com/kultura/ikar-2019-za-stefan-tsanev-384398.html", "text": "Стефан Цанев ще получи „Икар“ за цялостно творчество на 27 март, когато в Народния театър ще се проведе церемонията на Съюза на артистите за раздаването на наградите.  Големият писател е от последните няколко живи класици в родната драматургия. Неотдавна публиката в София аплодира за първи път и най-новата му пиеса – „Цигуларката на Бога“, писана за съпругата му Доротея Тончева. Приз за чест и достойнство ще зарадва Михаил Мутафов – друг доайен в гилдията.  „Икар“-ът  за педагогическа дейност отива пре Елена Баева. Режисьорите, които си оспорват „Икар“ 2019 са Иван Пантелеев с „Neoдачници“ и Крис Шарков с „Дивата патица“ в Народния, Стайко Мурджев с „Петел“ в Младежкия.  При мъжете с главни роли конкуренцията е между Боян Арсов за Сехизмундо в „Животът е сън“ в „Червената къща“, Бойко Кръстанов за Джон в „Петел“ на Младежкия, Владимир Пенев за Андре в „Бащата“ на Народния. При дамите – между Ана Пападопулу за Джина Екдал в „Дивата патица“ в Народния, Здрава Каменова за „Дом за овце и сънища“,  Ива Тодорова за „Приятно ми е, Ива!“ в „199“. При господата с поддържащи партии се състезават Герасим Георгиев-Геро като  Санчо Панса в „За какво Ви е Дон Кихот“ в Сатирата, Йордан Ръсин като Глигор в „Нова Библия“ в „Сфумато“, Христо Петков като Хаджи Станьо в „Наблюдателите (Хипотеза за отвъдното)“ в Народния. Дамите с поддържащи роли в топ 3 са само от спектакли на „Зад канала“ - Анастасия Лютова като Шарла в „Килър Джо“, Весела Бабинова като певица в „Поп-фолк хроники: Бели птици и куршуми“, Ирини Жамбонас като Елизе в „Аз обичам, ти обичаш, тя обича“ на Теди Москов. За дебют са номинирани Дина Маркова за постановката на „Животът е сън“, Ирина Митева за Жената в „Нирвана“ в Шумен и режисьорката на спектакъла Максима Боева, Мартина Троанска за Шърли в „Палачи“ в Театър „София“, Ненчо Костов за Димчо Дебелянов в „Дебелянов и ангелите“ на Александър Секулов и Диана Добрева в Пловдив. Журито трябва да избира между трима автори на сценография – Борис Далчев за „Нирвана“ в Шумен, Иван Добчев и Станислав Памукчиев за „Нова Библия“ в „Сфумато“, Никола Тороманов за „Дивата патица“ в Народния. Оригиналната музика в топ 3 е на Милен Апостолов за „Наемателят“ в Пловдив, Павел Терзийски за „Дом за овце и сънища“ и на Пламен Мирчев-Мирона за „Принцеса Турандот“ в Благоевград. Драматургичните текстове, които очакват „Икар“, са „Дебелянов и ангелите“ от Александър Секулов, „Приятно ми е, Ива!“ от Ива Тодорова, „Цигуларката на бога“ от Стефан Цанев. При кукловодите борбата е между Десислава Минчева-Тодорова за Филифьонката и Неделина Роселинова за Гафсата във „Филифьонката, която вярваше в бедствия“ в Бургас и Георги Спасов за ролите му в „Нос“ в „199“. Спектаклите в жанра, които посягат към статуетката, са „Филифьонката, която вярваше в бедствия“ и  „Хронолог“ на Видин. Гилдията за съвременни изпълнителски изкуства е номинирала Александар Георгиев-Аце и Дарио Баррето Дамас за „Moonlight“, Ива Свещарова и Вили Прагер за „Произведени за щастие“, Ива Свещарова за „Съвършено розово”, а Гилдията на музикалните артисти - Deep Zone Project за песента “Golden Girls”, Кирил Пелтеков–Stamely за авторската композиция “Dignity”, професор Симеон Венков за пиесата „Надиграване“. Работещите в дублажа също са излъчили своите фаворити за „Икар“ -  Ася Братанова за Марек в „Митика“, Ася Рачева за Джейн Доу в „Мъртва Точка“, Василка Сугарева за Топси в „Мери Попинз“, Здравко Методиев за Тоби в „Скорпион“, Иван Велчев за Джейми Фрейзър в „Друговремецът“, Петър Бонев за Гуанга в „Малката стъпка“. Във вариетето и цирка кандитатите за „Икар“ са Веселин Долмов-Арсен, Данчо Балджиев, Стоян Митев.", "date": "2019.02.06", "title": "\"Икар\" 2019 за Стефан Цанев"}
{"url": "https://standartnews.com/kultura/dzhenifr-lorns-se-sgodi-384389.html", "text": "Дженифър Лорънс се сгоди за приятеля си Кук Марони. Новината бе потвърдена пред „E!News“ от представител на Лорънс. Актрисата предизвика слухове за годеж през последните няколко дни, след като бе забелязана да носи пръстен по време на интимна вечеря с половинката си. Спекулира се, че носителката на „Оскар“ и арт дилърът са заедно от миналото лято, след като най-добрата приятелка на Лорънс – Лаура Симпсън, ги запознала. От тогава те са били на романтични пътешествия из Европа и няколко пъти са забелязвани из Ню Йорк. Но Лорънс и Марони се стараят да държат връзката си далеч от медииното полезрение. В миналото актрисата не криеше личния си живот от светлината на прожектора и с предишните си партньори редовно присъстваше на холивудски събития. Сега изглежда, че е сменила подхода си и се опитва да опази романса им от пресата.", "date": "2019.02.06", "title": "Дженифър Лорънс се сгоди"}
{"url": "https://standartnews.com/kultura/leydi-gaga-predpochete-gramitata-pred-bafta-384395.html", "text": "Лейди Гага ще пее на живо на наградите „Грами“. Певицата е номинирана в пет категории, включително за албум на годината и песен на годината за хита й от „Роди се звезда“ „Shallow“.Едновременно с най-грандиозното музикално събитие на годината ще се проведе и церемонията по раздаването на наградите „БАФТА“. Там „Роди се звезда“ е номиниран в седем категории, включително за най-добър филм и най-добър адаптиран сценарий, а самата Гага се бори за приза за най-добра актриса. Според списание „Deadline“ Брадли Купър, който е в надпреварата за най-добър актьор и режисьор, ще присъства на церемонията без екранната си партньорка.", "date": "2019.02.06", "title": "Лейди Гага предпочете Грамитата пред „БАФТА“"}
{"url": "https://standartnews.com/svyat/60-poveche-falshivi-lekarstva-v-svetoven-mashchab-384405.html", "text": "С 60% се е увеличило предлагането на фалшиви лекарства в световен мащаб през последните пет години. Това съобщи Иън Хейнс, водещ консултант в проекта за сериализация и верификация на лекарствата в Европа, предаде БТА. Фалшивите лекарства могат сериозно да навредят на пациента, нямат терапевтичен ефект, водят и до загуба на репутацията на производителя, каза Хейнс. Той подчерта, че има и случаи, в които опаковката на фалшивото лекарство изглежда по-добре от опаковката на истинското, като целта е да се привлече пациента. От 9 февруари ще бъде въведена задължителната европейска система за верификация на лекарствата. Всяка опаковка ще има свой код, а при продажбата й тя трябва да бъде верифицирана и отписана от системата. Целта е предпазване на пациентите от фалшиви лекарства. Въвеждането на верификацията е стрес-тест за системата в страната ни, защото всички порочни практики ще бъдат елиминирани, каза председателят на Българския фармацевтичен съюз проф. Илко Гетов. По думите му протестът на някои фармацевти срещу въвеждането на системата за верификация е поради неразбиране и прекалени очаквания. След като вече 2 хиляди аптеки са част от системата, очаквам затихване на протестите, допълни още проф. Гетов. Въвеждането на системата за верификация няма да доведе до увеличване на цените на лекарствата или до намаляване на достъпа до тях, увери проф. Гетов. Към момента 140 хиляди европейски аптеки са се включили в системата, каза Деян Денев - председател на Българската организация за верификация на лекарствата.", "date": "2019.02.06", "title": "60% повече фалшиви лекарства в световен мащаб"}
{"url": "https://standartnews.com/svyat/nato-podpisa-za-chlenstvoto-na-makedoniya-384399.html", "text": "Посланиците на държавите от НАТО подписаха днес със Скопие протокола за присъединяване в присъствието на македонския външен министър Никола Димитров. Церемонията се състоя в заседателната зала на централата на пакта в Брюксел. С подписването на протокола започва последната фаза от приемането на Македония в НАТО. В този краен етап властите - обичайно парламентите на държавите от НАТО, трябва да дадат своето одобрение. Когато всички държави одобрят протокола, генералният секретар на НАТО отправя покана за присъединяване към новата страна. Република Северна Македония ще влезе в НАТО като 30-ата държава от организацията. В словото си генералният секретар на пакта Йенс Столтенберг заяви, че това е историческо събитие. Той отново отбеляза ролята на премиерите Алексис Ципрас и Зоран Заев за подписването на Преспанското споразумение. Това споразумение бе първата стъпка по пътя, довел ни тук днес. Пътят не бе лесен, допълни Столтенберг. Отдавна чакахме да се присъедините, обърна се той към Димитров. Уверен съм, че ратификацията ще приключи бързо и скоро ще ви приемем като пълноправен член. Очакваме през това време да продължите с реформите, добави той. Генералният секретар съобщи, че отсега нататък македонски наблюдатели ще участват в заседанията на НАТО. Решението влиза в сила от април. Министър Димитров в развълнувана реч открои подкрепата, която страната му е получила от България. Благодаря на премиера Бойко Борисов, който ни насърчи първо с двустранното споразумение за добросъседство, да вървим в тази посока, каза Димитров. Изпълняваме волята на нашите предци от 90-те години - главна стратегическа цел да ни бъде присъединяването към НАТО. За тази задача работиха поколения. Това не бе неизбежно, дори не бе много вероятно да се случи, но се случи, благодарение на премиерите Заев и Ципрас. Те проправиха пътя към историческото помирение и доказаха, че невъзможното е постижимо. НАТО за нас е семейство, сигурност, ценности - което се стреми да направи света по-добро място и мирен. Ще продължим с реформите във въоръжените сили, правораздавателната система, службите за сигурност. Готови сме и искаме да поемем отговорностите на членството в алианса, добави македонският министър.", "date": "2019.02.06", "title": "НАТО подписа за членството на Македония"}
{"url": "https://standartnews.com/svyat/spetsialen-gost-na-rechta-na-trmp-zaspa-na-stola-si-384387.html", "text": "Един от специалните гости на традиционната реч на американския президент Доналд Тръмп заспа по време на словото. Джошуа Тръмп, съименник на държавния глава, редовно бил тормозен от съучениците и приятелите си заради своята фамилия и въпреки факта, че няма никаква роднинска връзка с милионера. Подигравките започнали в края на 2015 г., когато Доналд Тръмп обявява намерението си да се кандидатира за президент. След като разбират на какво е подложен синът им, родителите на Джошуа го отписват от училище и го обучават в домашни условия, докато момчето не постъпва в средно училище. Но тормозът продължава и там. „Той казва, че се мрази за това, ненавижда фамилията си, чувства се гадно през цялото време и не желае да преживява всичко това повече,“ съобщи преди време майката на 11-годишното момче от Уилмингтън, щата Делауеър. Когато научили за историята на Джошуа, президентът Тръмп и първата дама го поканили на речта в Конгреса. В изявление на Белия дом се казва, че въпреки тормоза върху Джошуа, \"момчето е благодарно на семейство Тръмп за подкрепата\". Речта на президента обаче се оказа доста скучна за Джошуа и той бе уловен от фотообективите да спи на стола си в Конгреса. Сред специалните гости на президентското семейство бяха и оцелял при стрелбата в синагогата в Питсбърг, млада жена, която се бори с наркозависимост, както и семействата на двойка, загинала при стрелба миналия месец. Сенатори и членове на Конгреса използват възможността, за да изпратят и свои собствени политически послания, канейки различни гости. Сред гостите на други конгресмени се открояваха бивши служители на голф клуба на Тръмп, работили там, когато са били без документи. Те бяха поканени от конгресмените демократи Джими Гомес и Бони Уотсън Коулман. Сенаторът демократ Джеф Мъркли пък покани майка и дъщеря от Гватемала, които били разделени близо два месеца на южната граница миналата година заради политиката за разделяне на семействата на незаконните имигранти. Някои демократи поканиха транссексуални ветерани в отговор на забраната за транссексуални да служат в армията. Сред тях и такива, които вече са служили в американските военноморски и военновъздушни сили. Единият от тях е ветеран от Афганистан. Републикански конгресмени пък поканиха служители на гранична полиция.", "date": "2019.02.06", "title": "Специален гост на речта на Тръмп заспа на стола си"}
{"url": "https://standartnews.com/svyat/kompaniya-za-obmen-na-kriptovaluta-izgubi-dostp-do-190-mln-384367.html", "text": "Канадска компания за обмен на криптовалута   от активите си, след като  , който знаел паролите за достъп. \r\n  \r\n30-годишният Джералд Котън –   (QuadrigaCX), починал през декември в Индия. Цялата информация за достъп до профилите на компанията се намирала на личния му компютър, който е заключен с парола. Съпругата на Котън твърди, че не може да отключи лаптопа, въпреки че прибегнала до услугите и на експерти по сигурността. Това остави над 115 хил. клиенти на компанията без достъп до активите им в криптовалута. \r\nВ края на миналия месец QuadrigaCX – една от най-големите канадски компании за обмен на криптовалута задейства в съда в Нова Скотия процедура за защита от кредитори. Проблемите за компанията започват още в началото на 2018-а, когато след съдебен иск от канадска банка, 26 милиона долара от активите на Quadriga са замразени. \r\n  \r\nПрез декември   – изпълнителният й директор и съосновател Джералд Котън почина в Индия заради усложнения след хронично заболяване. В показанията си пред съда съпругата му Дженифър Робъртсън, която притежава 43% от активите на компанията, разказва за корпоративните проблеми, с които се сблъскала. \r\n  \r\nСпоред разказа й  , нямала директори, нямала и офис. Цялата й дейност се движела от личния компютър на Котън. Същевременно Quadriga имала над 115 хил. клиенти, които инвестирали в нея над 70 милиона долара. Към декември миналата година парите вече наброявали 250 милиона долара – всичките в криптовалута. \r\n  \r\nВъпросната криптовалута   – в т.нар. портфейли. Те се делят на горещи и студени. Горещите са свързани с интернет и се използват в случай, че са необходими бърз достъп и чести транзакции с криптовалутата. Студените от своя страна нямат достъп до интернет, броят се за по-сигурни и се използват за съхранение на по-големи суми пари. \r\n  \r\nСъс смъртта на Котън, компанията му обаче загубила достъпа до всичките си активи,  . Или всичко на всичко – 190 милиона щатски долара. Съпругата му разказва, че всички пароли за достъп до портфейлите се намират на личния му компютър, който обаче също е заключен с парола: “Компютърът, от който Джери движеше компанията, е криптиран, а аз не знам нито паролата му, нито ключът за възстановяване. Независимо от непрекъснатото и усилено търсене, не мога да ги открия записани никъде.” \r\n  \r\nРобъртсън допълва, че прибегнала до услугите и на експерти по сигурността, но . \r\n  \r\nМеждувременно клиентите на компанията се оплакват, че са оставени „на тъмно”, без почти никаква информация. Един от тях – Елвис Кавалич, разказва пред CBC: „Това е суров урок. В бъдеще вероятно ще избягвам криптовалутите. Компанията ни остави в пълно затъмнение. Донякъде се подготвям за най-лошото.” \r\n   на компанията в съда в Нова Скотия, което е насрочено за днес – 5 февруари. \r\n ", "date": "2019.02.06", "title": "Компания за обмен на криптовалута изгуби достъп до $190 млн."}
{"url": "https://standartnews.com/svyat/trmp-proiznese-traditsionnata-si-rech-384375.html", "text": "Макар и със седмица закъснение, американският президент Доналд Тръмп все пак успя да произнесе традиционната си реч \"За състоянието на съюза\". Председателката на Камарата на представителите Нанси Пелоси не искаше да допусне президента да говори докато не приключи безпрецедентната частична парализа на държавната администрация, която продължи 35 дни. По време на речта си държавният глава обяви, че втората му среща с лидера на Северна Корея Ким Чен-ун ще се проведе във Виетнам на 27 и 28 февруари. Тръмп все пак подчерта, че смята да построи стената по границата с Мексико и разкритикува разследването на специалния прокурор Робърт Мълър за руската намеса. ", "date": "2019.02.06", "title": "Тръмп произнесе традиционната си реч"}
{"url": "https://standartnews.com/sport/vdigat-mesi-za-el-klasiko-384372.html", "text": "Звездата на Барселона Лионел Меси попадна в групата на старши треньора Ернесто Валверде за предстоящото Ел Класико довечера. Каталунците се изправят срещу Реал Мадрид в първия полуфинален мач за Купата на Краля на „Камп Ноу“. Валверде определи състав от 19 футболисти, в който Меси фигурира. Аржентинецът получи травма в двубоя срещу Валенсия, който бе през уикенда и не взе участие в тренировката, която тимът проведе в понеделник. За сметка на това Усман Дембеле донякъде очаквано не намери място в състава. Французинът две седмици бе извън игра заради контузия в глезена и ще се нуждае от повече време, за да навлезе в нужната форма преди да се завърне в игра. Извън групата на Барселона останаха Серхи Сампер, Жан-Клер Тодибо, както и възстановяващите се от контузии Яспер Силесен, Самюел Умтити и Рафиня Алкантара.", "date": "2019.02.06", "title": "Вдигат Меси за \"Ел Класико\""}
{"url": "https://standartnews.com/sport/levski-lukoyl-pobedi-balkan-za-fiba-kp-384380.html", "text": "Баскетболистите на Левски победиха Балкан (Ботевград) със 105:88 точки. Двубоят бе последен в 10-та група турнир ФИБА-Къп. Въпреки загубата Балкан продължава напред при най-добрите 16. Левски Лукойл ще чака изхода на срещите в останалите групи, за да разбере дали отива също на осминафиналите.  \"Мачът бе равностоен до последната част, в нея изиграхме много силни минути, а те допуснаха грешки и лесни кошове,\" коментира след срещата Константин Папазов, треньор на Левски Лукойл.-  \"Миналата седмица бе много важно да играем, за да не се появят съмнения, че играем срещу българския отбор. Борихме се и в двата мача и с характер, и със сърце. Виждате как се завъртяха нещата, за да можем да се класираме. Това ще бъде бонус.\"  В другия мач от 10-а групата Ирони Нес Циона победи Алба Фехервар и спечели първо място в групата. Балкан и Алба завършиха с равен актив 3 победи и 3 загуби, но заради предимство в директните двубои тимът от Ботевград е втори. Левски Лукойл е четвърти, но с актив 2-4, като може да се надява повече отбори да загубят днешните си срещи и да останат с актив 1-5, за да заемат \"сините\" последното място за \"щастлив губещ\".", "date": "2019.02.06", "title": "Левски Лукойл победи Балкан за ФИБА Къп"}
{"url": "https://standartnews.com/sport/verder-izkhvrli-borusiya-d-ot-kupata-na-germaniya-384381.html", "text": "Лидерът в Бундеслигата Борусия (Дортмунд) отпадна още на осминафиналите в турнира за купата на Германия. Воденият от Люсиен Фавър тим отстъпи на Вердер, след изпълнението на дузпи. В редовното време и продълженията срещата завърши 3:3. При дузпите Вердер спечели с 4:2. Изненадите в турнира продължиха със загубата на Байер (Леверкузен) с 1:2 от втородивизионния Хайденхайм. Хамбургер пък победи - Нюрнберг с 1:0, а Падерборн надви като гост Дуисбург с 3:1. Фото ЕПЕ/БГНЕС", "date": "2019.02.06", "title": "Вердер изхвърли Борусия (Д) от купата на Германия"}
{"url": "https://standartnews.com/sport/verdasko-ne-dade-shans-na-lazarov-384412.html", "text": "Поставеният под №6 в основната схема Фернандо Вердаско се класира с лекота за втория кръг на Sofia Open. Левичарят от Испания се наложи с 6:2, 6:1 над последния останал представител на България в основната схема Александър Лазаров. Срещата продължи едва 51 минути. Въпреки поражението, Лазаров изпраща изключително успешен турнир, в който той успя да запише две победи в квалификациите – срещу Лукаш Лацко и Лука Вани. Следващият съперник на Вердаско в „Арена Армеец“ ще бъде Мариус Копил, който в понеделник осъществи обрат в двубоя си срещу Стан Вавринка. Победителят ще се класира за четвъртфиналите.", "date": "2019.02.06", "title": "Вердаско не даде шанс на Лазаров"}
{"url": "https://standartnews.com/sport/paris-e-svetoven-shampion-v-supergigantskiya-slalom-384416.html", "text": "Доминик Парис спечели първия златен медал при мъжете от световното на алпийците в Оре (Шв). Италианецът триумфира в супергигантския слалом на пистата \"Олимпия\". Това е неговото първо злато от световно първенство. Второто място разделиха Йохан Клари (Фр) и Винсент Крихмайер (Ав). Те изостанаха от Парис само на 0,09 сек. Тотален провал записаха норвежците. От четиримата викинги най-напред се нареди изненадващо дебютанта Адриан Смисет Серстед, който зае осмото място. В последното си участие на Супер-Г Аксел Лунд Свиндал остана едва 16-и, а Шетил Йенсруд е 22-и. Александър Аамод Килде пък зае 24-о място. За Италия титлата на Парис е първа в дисциплината след 2011-а, когато Кристоф Инерхофер триумфира на шампионата в Гармиш-Партенкирхен (Гер). Продължи и традицията в 13-о поредно световно да имаме различен шампион на Супер-Г. ", "date": "2019.02.06", "title": "Парис е световен шампион в супергигантския слалом"}
{"url": "https://standartnews.com/sport/trima-blgari-igrayat-na-sofia-open-dnes-384371.html", "text": "Александър Лазаров се изправя срещу Фернандо Вердаско във втория мач от обедната сесия в сряда (6 февруари). Постигналият две изключителни победи в квалификациите, за да достигне до основната схема и да влезе сред първите 500 в света Лазаров ще играе на централния корт на \"Арена Армеец\" веднага след края на двубоя между шампиона за 2018 г. Мирза Башич и Мартин Клижан, който стартира в 12 часа. \r\nТретият мач за сряда е с двойно българско участие. Адриан Андреев и Димитър Кузманов излизат в първия кръг на двойки срещу шампионите от миналата година Робин Хаасе и Матве Миделкооп. \r\nВечерната сесия (не преди 18 часа) стартира с мача между първия шампион в София Роберто Баутиста Агут и Матю Ебдън. След това е битката между поставения под №1 в София и №11 в света Карен Хачанов срещу Матео Беретини. \r\nПрограма за 6 февруари \r\nЦентрален корт, начало 12:00 \r\nМирза Башич (БиХ) - Мартин Клижан (Слвк) \r\nАлександър Лазаров (Бъл) - [6] Фернандо Вердаско (Исп) \r\nAдриан Андреев (Бъл) / Димитър Кузманов (Бъл) - [4] Робин Хаасе (Хол) / \r\nМатве Миделкооп (Хол) \r\nНе преди 18:00 \r\n[4] Роберто Баутиста Агут (Исп) - Матю Ебдън (Авл) \r\n[1] Kарен Хачанов (Рус) - Матео Беретини (Ит) \r\nКорт 1, начало 12.00 \r\nЛасло Джере (Сър) - Михаил Кукушкин (Каз) \r\nМартон Фучович (Унг) - [8] Андреас Сепи (Ит) \r\n[3] Рохан Бопана (Инд) / Дивидж Шаран (Инд) - Мате Павич (Хър) / Ненад \r\nЗимонич (Сър) \r\nНикола Мектич (Хър) / Юрген Мелцер (Ав) - Сантяго Гонсалес (Мек) / \r\nАйсам-ул-Хак Куреши (Пак) \r\nДжеван Недунчезиян (Инд) / Пурав Раджа (Инд) - Робърт Галоуей (САЩ) / \r\nНатаниел Лемънс (САЩ)", "date": "2019.02.06", "title": "Трима българи играят на Sofia open днес"}
{"url": "https://standartnews.com/svyat/tragediya-v-istanbul-zhilishchen-blok-rukhna-i-zatrupa-20-dushi-384429.html", "text": "Трагедията се разигра в азиатската част на града. Първоначалната информация бе, че рухването е станало след експлозия, но тя бе опровергана от районният кмет на квартал Джевизли Мемиш Дикилидаш.  \"На партерния етаж в блока е имало ателие, в което са работели между 20 и 25 души. Взрив не е имало, зданието е започнало да се руши от само себе си\", обяви той, като уточни, че в блока има общо 24 апартамента.", "date": "2019.02.06", "title": "Трагедия в Истанбул - жилищен блок рухна и затрупа 20 души"}
{"url": "https://standartnews.com/regionalni/obshchestvenite-posrednitsi-si-davat-sreshcha-v-stara-zagora-384426.html", "text": "Стара Загора ще бъде домакин на работната среща на обществените посредници от всички общини. Форумът е планиран за  6-ти март, обяви днес в ефира на Радио Стара Загора общинският омбудсман в Града на липите Надежда Чакърова. В срещата ще участва и националния омбудсман Мая Манолова. \r\n Нарастващото доверие на гражданите в институцията на обществения посредник и инициативата за избор на първия младежки омбудсман в страната определи като свои успехи Надежда Чакърова  в едногодишната си работа. \r\nЗа миналата година са били приключени 348 случая от подадените  357 жалби и сигнали на граждани.В по-голямата си част гражданите са търсили посредничество и подкрепа при неизплатени заплати от своите работодатели. \r\n ", "date": "2019.02.06", "title": "Обществените посредници си дават  среща в Стара Загора"}
{"url": "https://standartnews.com/regionalni/nagradikha-avtorite-na-nay-originalnite-pisma-do-dyado-koleda-384417.html", "text": "Заместник-кметът по култура и хуманитарни дейности в Благоевград Христина Шопова награди децата, написали и пуснали най-оригиналните и трогателни писма в кутията на Дядо Коледа. Тази година желанията бяха над 2000, които бяха оценени от специална комисия. \r\nЗаместник-кметът Христина Шопова се превъплъти в добрия посланик и от името на кмета д-р Атанас Камбитов връчи подаръците и поздрави децата. „Няма да скрия, че се вълнувам, тъй като тази инициатива във времето се превърна в една от най-приятните, а така и започва много положително годината. Искам да благодаря на родителите, че подкрепят децата в това нещо. Всяка година писмата стават все повече и повече, комисията е затруднена, защото има вече много иновативни начини на писане на писма. Хубавото е това, че стимулираме децата наистина да изразят желанията си“, каза Шопова. Тя пожела успешна година на децата и техните родители. Сред най-трогателните писма се оказа това на малката Кари, която си пожела да замине на почивка със семейството си, за да прекарат два дни заедно, без ежедневните ангажименти на родителите. В писмото си до Белобрадия старец, детето пише, че е спестило пари, които обаче се оказват недостатъчни за семейна почивка. Наричайки го „приятелю“, момиченцето моли Дядо Коледа за семейна почивка за четирима. Белослава Малчева пък получи желаната от нея детска химична лаборатория. Георги Байрактарски, чието иновативно писмо бе записано на диск, пък получи мечтания телефон. Йона Янева получи интерактивно коте, Антонио Марулевски бе пожелал видео камера, Валери Димов декоративно зайче. Малкият Божидар получи товарен влак, а подаръкът за Йоана Георгиева бе пожеланата преносима колонка.  Боби Кючуков ще играе с ракета, а Костадин Любенов с робот.", "date": "2019.02.06", "title": "Наградиха авторите на най-оригиналните писма до Дядо Коледа"}
{"url": "https://standartnews.com/regionalni/zadrzhakha-19-godishen-za-sprotiva-pri-politseyska-proverka-384427.html", "text": "19-годишен е задържан за оказана съпротива при полицейска проверка и физическа агресия към служител на РУ-Кърджали, съобщиха от ОД на МВР Кърджали. \r\nИнцидентът станал на бул.“България“ в Кърджали, където бил спрян лек автомобил „Мерцедес“, управляван от младежа. В хода на проверката единият от пътниците в колата отказал да се легитимира, възникнал спор, последвал отказ да бъдат изпълнени полицейски разпореждания и избутване на служителя на реда. По случая е образувано бързо производство по чл.325, ал.2 във връзка с ал.1 от Наказателния кодекс за хулиганство, съпроводено със съпротива срещу орган на властта, изпълняващ задълженията си по опазване на обществения ред. Ирина Ангелова", "date": "2019.02.06", "title": "Задържаха 19-годишен за съпротива при полицейска проверка"}
{"url": "https://standartnews.com/biznes/drzhavata-iska-tets-ovete-da-prodlzhat-da-rabotyat-384420.html", "text": "При спазване на екологичното законодателство държавата иска да продължи експлоатацията на термичните централи, защото те гарантират енергийната сигурност на България. Това каза заместник-министърът на енергетиката Жечо Станков на дискусия \"Интегриран национален план за енергетика и климат за периода до 2030 г.\" в София Хотел Балкан. По думите му тези централи участват средногодишно с над 40 процента в енергийния микс на страната. Пети и шести на АЕЦ \"Козлодуй\" е вторият компонент, който участва в енергийния микс в страната, посочи Жечо Станков. По тази причина са записани стъпки за удължаването на експлоатацията на двата блока. Министерството на енергетиката ще продължава да полага усилия за диверсификация на източниците и маршрутите за доставка на природен газ. \"Истинската ни независимост в сектора природен газ ще бъде постигната, когато има достатъчно количества местен добив, които да покриват най-малко консумацията на територията на страната\", добави Станков. Нивото на междусистемна електроенергийна свързаност, което е определено за държавите членки на ЕС като цел за 2030 г., е от поне 15 процента, но България си е поставила да постигне 22 процента, допълни зам.-министърът на енергетиката. Национална цел за дял на енергията от възобновяеми източници в брутното крайно потребление на енергия е през 2030 г. да достигне 25 процента. Задължителната цел на европейско ниво е 32 процента, добави Жечо Станков. Според него напълно е възможно България да достигне тези 25 процента. Доказателство за това е, че страната ни е задминала целта от 16 процента още през 2012 г., която е била поставена за предния период, и в момента 19 процента е енергията от възобновяемите енергийни източници. Станков изтъкна, че България се е отказала от модела на дългосрочните договори за изкупуване и тарифите за премии. Затова ще се работи за максимално намаляване на административните такси за инвестиции в този сектор. Освен това ще се направи всичко възможно да се запазят стимулите, насочени към битовите потребители, за изграждане на малки ВЕИ инсталации. Държавата си е поставила до 2030 г. да постигне националната цел за енергийна ефективност 27 на сто, посочи още зам.-министърът на енергетиката Жечо Станков.", "date": "2019.02.06", "title": "Държавата иска ТЕЦ-овете да продължат да работят"}
{"url": "https://standartnews.com/biznes/deputatite-gledat-zakonoproekta-za-zashchita-na-trgovskata-tayna-384368.html", "text": "В първото за новата пленарна седмица заседание  \r\n  \r\nТекстовете, чийто вносител е Министерски съвет, влизат за разглеждане на първо четене. Очаква се те да сведат до минимум рисковете от незаконно присвояване на резултати от развойна дейност, ноу-хау и други ценни данни, представляващи търговска тайна, пред които са изправени предприятията и научноизследователските организации. \r\n   че конкурентоспособността на българския бизнес, която се основава на такъв вид информация, е адекватно защитена, което от своя страна следва да доведе до подобряване на средата за развитие и използване на иновации и трансфер на знания в рамките на целия вътрешен пазар на ЕС. \r\n  \r\nВносителите изразяват очакване законопроектът да доведе до нарастване на иновациите и печалбите за предприятията, както и до значително намаляване на разходите за защита на търговските тайни и увеличаване на стимулите за бизнеса. \r\n  \r\nОпозицията от БСП вече обяви, че ще се въздържи от подкрепа на законопроекта заради  , която според тях би довела до противоречива съдебна практика.   \r\nВ рамките на заседанието депутатите ще гласуват и годишния доклад на министъра на правосъдието по изпълнението на решенията на Европейския съд по правата на човека по делата срещу България за 2017 г. \r\n ", "date": "2019.02.06", "title": "Депутатите гледат законопроекта за защита на търговската тайна"}
{"url": "https://standartnews.com/regionalni/dva-tir-a-se-sblskakha-v-prokhoda-khainboaz-384428.html", "text": "Два товарни автомобила са се сблъскали в района на Присовските завои в прохода Хаинбоаз. Сигналът за инцидента е получен в великотърновската полиция малко преди 15 ч, съобщи БГНЕС. \r\n По първоначална информация катастрофата е между два български ТИР-а. Пострадал е 57-годишен пътник от единия автомобил. Той е бил откаран в спешния център във Велико Търново  със съмнение за фрактура на крака. Причините за произшествието са в процес на изясняване. Катастрофата е затруднила движението в старопланинския проход през целия ден след обяд. Преминаването в този участък се регулира от екипи на Пътната полиция. Автомобилите в двете посоки се пропускат поетапно. \r\n ", "date": "2019.02.06", "title": "Два ТИР-а се сблъскаха в прохода Хаинбоаз"}
