{"url": "https://standartnews.com/regionalni/detsa-pravyat-zakharni-petleta-v-serdika-tsentr-387152.html", "text": "Занятчийски уикенд ще се проведе между 15 и 17 март в Сердика-център в столицата. Майстори-занаятчии ще представят над 30 традиционни български, информират инициаторите. Всеки посетител ще може да се запознае и да се докосне до някои от занаятите с дългогодишна история.Сред най-интересните занаяти, които ще бъдат представени са шекерджийството, правене на музикални инструменти и многопластови бижута. В търговския център ще има демонстрации на грънчарско колело и истински стан . \r\n По време на занаятчийския уикенд най-любопитните ще могат сами да си изработят  традиционно българско произведение, а децата - захарни петлета и захаросани плодове. \r\n ", "date": "2019.03.13", "title": "Деца правят захарни петлета в Сердика-център"}
{"url": "https://www.standartnews.com/sport/barselona-ne-ostavi-shansove-na-lion-video-387166.html", "text": "Барселона стигна четвъртфиналите в Шампионската лига след като надигра Лион с 5:1 в реванша на „Камп Ноу“. В първата среща французите удържаха храбро 0:0, но сега нямаше какво да спре Лео Меси и компания. Резултатът бе открит именно от Бълхато в 18-ата минута от дузпа. Филипе Коутиньо удвои в 31-ата минута. След почивката Лион показа зъби и се върна мача с попадение на Тусар. Но в 78-ата и 81-ата минути съответно Лео Меси и Жерар Пике подсигуриха успеха на Барса. Накрая имаше време и за Осман Дембеле да вкара още един гол в 86-ата минута", "date": "2019.03.13", "title": "Барселона не остави шансове на Лион (ВИДЕО)"}
{"url": "https://standartnews.com/kultura/leydi-gaga-raboti-po-sledvashchiya-si-album-387116.html", "text": "Лейди Гага съобщи, че вече работи по следващия си албум. Носителката на „Оскар“ оповести новината в отговор на спекулации, че е бременна. Певицата написа в Туитър: „Четох слухове, че съм бременна. Вярно е – очаквам албум номер шест.“ Така за първи път до сега Гага публично потвърждава, че приготвя нова музика. Тя не сподели повече информация, но феновете спекулират, че можем да очакваме тандем с Риана, тъй като Гага я последва наскоро в Инстаграм. Последната тава на певицата актриса „Joanne“ излезе през 2016 година и дебютира в музикалните класации на челната позиция. Песните от албума „Million Reasons“ и „Perfect Illusion“ се превърнаха в глобални хитове, които също поведоха ранг листите.", "date": "2019.03.13", "title": "Лейди Гага работи по следващия си албум"}
{"url": "https://standartnews.com/sport/barselona-ne-ostavi-shansove-na-lion-video-387166.html", "text": "Барселона стигна четвъртфиналите в Шампионската лига след като надигра Лион с 5:1 в реванша на „Камп Ноу“. В първата среща французите удържаха храбро 0:0, но сега нямаше какво да спре Лео Меси и компания. Резултатът бе открит именно от Бълхато в 18-ата минута от дузпа. Филипе Коутиньо удвои в 31-ата минута. След почивката Лион показа зъби и се върна мача с попадение на Тусар. Но в 78-ата и 81-ата минути съответно Лео Меси и Жерар Пике подсигуриха успеха на Барса. Накрая имаше време и за Осман Дембеле да вкара още един гол в 86-ата минута", "date": "2019.03.13", "title": "Барселона не остави шансове на Лион (ВИДЕО)"}
{"url": "https://standartnews.com/kultura/edno-razlichno-nachalo-s-khudozhnitsi-rezbari-387108.html", "text": "Четирима млади творци от нова генерация с актуално звучене, ясно дефиниран стил и модерно мислене, концептуални идеи и вдъхновение показват авторски дървопластики в столичната галерия „Сезони“. Талантливите артисти от магистърския курс на Роберт Цанев със специалност „Резба“ в Академията са с различен темперамент, търсения и прозрения. Творбите им създават усещане за баланс, за  равновесие между материалното и духовното, между личното и професионалното. „Сезони“ по традиция предоставя пространството си на изгряващи таланти. „Усилията ни са изцяло насочени към подпомагане и популяризиране на изкуството на съвремените творци в България“, коментира Маргарита Видралска. А ето какво споделят и самите млади артисти. „Търсенията ми са свързани с изследвания и експерименти върху анаморфозата и възможностите, които дава перспективата като метод за изразяване. Анаморфозата е вид конкретна проекция или перспектива, която изисква наблюдателят да използва специални устройства или да заема конкретна гледна точка, за да улови търсеното изображение. В диалога между него и творбата се провокира активната намеса на гледащия, за да намери различната гледна точка, от която да види, че “това, което е, не е това, което е”, казва Никола Божков. „Представям моя свят, в който понятията за образ са диаметрално различни от действителността. Той е изпълнен с фантазни образи и причудливи форми - цветен във всяка посока. Динамиката, която представям в своята геометрия притежава енергетика и същевременно спокойствие в правите и категорични линии, които сами се разпределят в полето, създадено и формирано в чистата форма“, споделя Ралица Ананиева. Александър Василев, който е не само художник, но и лютиер, откри изложбата с уникално изпълнение. „През годините в Академията се постарах да опитам от всичко, свързано с дървото и да експериментирам с него и в акустична посока. Моите произведения са продукт на самопровокации и стремеж към неща, които не мога“, твърди той.  Творбите на  Кристиян Караиванов са пряко свързани с кинетиката като модерно изкуство на XX век - чрез тях наблюдаващият  става участник в трансформацията. „Целта им е да провокират усещане в зрителя сякаш не е сам в стаята. Да създават различно усещане за живот и движение. Основната ми цел  е да накарам публиката да чувства, освен да мисли“, категоричен е авторът.                          ", "date": "2019.03.13", "title": "„Едно различно начало“ с художници резбари"}
{"url": "https://standartnews.com/kultura/chestvat-stefan-mavrodiev-s-az-foyerbakh-387110.html", "text": "Младежкият театър чества своя доайен Стефан Мавродиев на 14 и 22 март от 19 часа на камерната сцена с „Аз, Фойербах“. Спектакълът е посветен на 75-ия рожден ден на звездата. Пиесата е за актьор, който след 7 години пауза се завръща в играта, за да се яви на кастинг за желана от него роля пред великия режисьор Летау. Господинът обаче закъснява и Фойербах се оказва срещу младия му асистент. Подготвяйки се за последния си шанс да излезе отново пред публиката, Фойербах показва всичко, на което е способен, докато разказва със страст и остроумие за очарованието на професията си, за света зад кулисите, за магията на театъра. Дали обаче тези 7 години не са били времето, през което театърът и светът са продължили напред, а Фойербах е останал в собственото си пространство? Във въображението му се разиграва „нечувано, покъртително, грандиозно представление! Безкрайната драма за величието и нищожеството на човека!“, но достатъчно ли е всичко това, за да се завърне Фойербах? Много от репликите и откровенията, които звучат в постановката,  излизат сякаш от ума и сърцето на самия Мавродиев – живата история на Младежкия.  „Всепроникваща тишина съществува в театъра. Понякога в залата седят хиляда души. Повече от хиляда. Актьорът прави някакво движение с ръка, казва нещо, хвърля един поглед, замирайки за миг и веднага се възцарява велика тишина – дълбока като в сталактитова пещера, всеобхващаща тишина. В такъв миг сякаш времето спира. “Sitit anima mea Deum. Deum vivum!” Жадува душата ми Бога, живия Бог“, казва прочутият германски писател, драматург и режисьор Танкред Дорст. Той е автор на над 50 пиеси и носител на множество престижни награди, включително „Герхарт Хауптман“ (1964), „Тукан“ (1969), „Георг Бюхнер“ (1990).  Преводът на „Аз, Фойербах“ е на Мила Паспаланова. Режисьор е Владимир Люцканов, шефът на Младежкия. Сценографията е на Венелин Шурелов, композитор е Петър Дундаков. С Маврото пред зрителите са още Ахмед Юмер и Живка Ганчева.", "date": "2019.03.13", "title": "Честват Стефан Мавродиев с „Аз, Фойербах“"}
{"url": "https://www.standartnews.com/sport/ronaldo-tova-tryabvashe-da-bde-spetsialna-vecher-387088.html", "text": "Кристиано Роналдо показа за пореден път, че е роден за великите вечери в Шампионската лига. Звездата на Ювентус вкара и трите гола в 1/8 финалната среща между \"бианконерите\" и Атлетико Мадрид и класира \"старата госпожа\" на 1/4 финалите в турнира. Той коментира, че тима е показал истински шампионски манталитет. \r\n“Това трябваше да бъде специална вечер и точно това се случи. Не само заради головете, които отбелязах, но и заради представянето на целия отбор и неговия страхотен дух. Точно такъв манталитет трябва в Шампионската лига. Ние сме на прав път. Ювентус ме привлече, за да помагам точно в такива магически нощи. Атлетико е много корав съперник, но ние също сме силни и показахме, че повече заслужаваме да продължим. Все още обаче е твърде рано да говорим за финал. Нека вървим стъпка по стъпка”, заяви Роналдо.", "date": "2019.03.13", "title": "Роналдо: \"Ювентус ме привлече, за тези магически нощи\""}
{"url": "https://standartnews.com/svyat/uchenitsi-zatrupani-v-srutila-se-sgrada-v-nigeriya-387140.html", "text": "Триетажна сграда, в която се помещава и училище, рухна днес в нигерийската търговска столица Лагос и под развалините има около 100 деца и други хора, съобщи Ройтерс. Репортер на агенцията видял как извадили 10-годишно момче без видими наранявания от развалините. След това били извадени още деца – общо 8, като спасителната операция продължава. Работници на върха на развалините разчистват пред погледа на хиляди хора, обградили мястото на инцидента – десетки от покриви на околни сгради, останалите по улиците. Според жители на района 100-ина деца посещавали началното училище, което било на последния трети етаж на жилищната сграда в гъсто населен район на Лагос. „Смятаме, че много хора, включително деца са затрупани в сградата“, заяви говорител на Националната агенция за справяне с извънредни ситуации. Засега няма информация за жертви, добави той. АФП цитира спасител, според когото най-малко 10 деца са под развалините, като се смята, че те са живи. В Нигерия често се срутват сгради, защото правилата за строителство редовно се нарушават. Най-широко отразеният от медиите инцидент беше през септември 2014 г., когато 116 души, 84 от които южноафриканци, бяха убити в Лагос след рухване на шестетажна сграда, в която проповядваше известният телевизионен евангелист Джошуа Ти Би. Разследването установи конструктивни дефекти в сградата, издигната незаконно. През декември 2016 г. поне 60 души загинаха при срутване на покрива на църква в Уйо, столицата на щата Аква Ибом, в източната част на страната.", "date": "2019.03.13", "title": "Ученици затрупани в срутила се сграда в Нигерия"}
{"url": "https://standartnews.com/svyat/sotsialnite-mrezhi-facebook-i-instagram-se-srinakha-387162.html", "text": "Според нейно съобщение проблемите са започнали почит по едно и също време и от тях се оплакват потребители основно от Източното крайбрежие на САЩ, Филипините, както и в Европа, където срив има във Великобритания, Франция Холандия, България и други страни, а също така и в Латинска Америка. Там потърпевши засега са Бразилия и Перу. Какви са причините за проблемите не се съобщава, но от компанията на Марк Зукърбърг, която държи и двете социални мрежи, информират с техническо съобщение до потребителите си, че се работи по отстраняването им.", "date": "2019.03.13", "title": "Социалните мрежи Facebook и Instagram се сринаха"}
{"url": "https://standartnews.com/svyat/arestuvakha-bivshiya-vtreshen-ministr-na-makedoniya-387099.html", "text": "Бившият министър на вътрешните работи на Македония Митко Чавков е задържан късно снощи поради опасност от бягство. В момента той се намира в следствения арест в Шутка, съобщиха от прокуратурата. Чавков бе сред най-приближените на избягалия в Унгария бивш премиер Никола Груевски. Той бе вътрешен министър от май до ноември 2015 г. и от май до септември 2016 г. От април 2012 до май 2013 г. Чавков бе ръководител на Централната полицейска служба, а от май 2013 до май 2015 г. беше директор на Бюрото за обществена сигурност към МВР. В момента той е обвиняем по делото за опит за насилствена смяна на конституционния ред като умишлено е допуснал нахлуване на тълпите в парламента на 27 април 2017 г. по време на \"Кървавия четвъртък\". Тогава бяха пребити над 100 души, включително и сегашния премиер Зоран Заев. След няколко дни се очаква Митко Чавков да получи и първата си ефективна присъда по това дело, съобщава БГНЕС. Според македонските медии Чавков възнамерявал да избяга на Халкидики, където има вила. До вчера той бе на свобода срещу гаранция от 600 000 евро.", "date": "2019.03.13", "title": "Арестуваха бившия вътрешен министър на Македония"}
{"url": "https://standartnews.com/regionalni/mladezhi-uchat-blgarski-i-rumnski-za-da-rabotyat-v-turizma-387128.html", "text": "\r\n  Над 400 мългарски и румънски младежи са били включени в проект   за подобряване на условията за заетост на младите хора в туризъма. Двегодишният проект е реализиран по международната програма \"ИНТЕРЕЕГ Румъния - България\" с водещ бенифециент община Каварна. Нейни партньори са били румънският университет \"Овидиус\" в Констанца и \" Асоциация партньори- 2000\" от град Калараш. Одобреният бюджет на проекта е бил малко над 336 хил. евро, от които 85 на сто са предоставени безвъзмездно от Европейският фонд за регионално развитие. Останалите 15% са от национално съфинансиране и собствено участие на партньорите. \r\n Младежите до 29 години, заинтересовани от кариера в туризма, са  преминали през информационни и мотивационни обучения. Участниците от Каварна и Калараш са изучавали български език и румънски в специални курсове. Организирани са били и четири трудови борси. От 281-те участници от двете страни на Дунава, преминали целия курс на обучение, 80 младежи са получили сертификати за професионална квалификация, с който могат да започнат веднага работа в туристическия бранш.  \r\n ", "date": "2019.03.13", "title": "Младежи учат български и румънски,  за да работят в туризма"}
{"url": "https://standartnews.com/svyat/es-zatvori-vzdushnoto-si-prostranstvo-za-boing-737-maks-387090.html", "text": "Агенцията за авиационна безопасност на общността взе това решение след двете фатални катастрофи с машина от този модел в рамките на пет месеца.  От неделя, когато в Етиопия се разби пътнически самолет със 157 души, до сега редица държави, сред които Китай и Австралия, забраниха на авиокомпаниите си да използват този модел самолет.  Според американски авиационни специалисти обаче самолетите \"Боинг-737 Макс 8\" са годни за полети. ", "date": "2019.03.13", "title": "ЕС затвори въздушното си пространство за Боинг 737 Макс"}
{"url": "https://www.standartnews.com/sport/pszh-se-doblizhi-do-titlata-vv-frantsiya-387089.html", "text": "Пари Сен Жермен разгроми с 4:0 като гост на Дижон в отложен мач от 18-ия кръг на френското футболно първенство и така направи нова крачка към титлата. Успехът е шести пореден за столичани. С него ПСЖ вече има 74 точки и въпреки, че има мач по-малко има аванс от 17 точки пред Лил точно 10 кръга преди края на първенството. Дижон пък остава в опасната зона, като има 21 точки и е на 18-ото място.", "date": "2019.03.13", "title": "ПСЖ се доближи до титлата във Франция"}
{"url": "https://standartnews.com/svyat/maduro-obyavi-pobeda-v-elektricheskata-voyna-387103.html", "text": "Президентът на Венецуела Николас Мадуро обяви снощи победа в \"електрическата война\", предизвикана според него от Пентагона и съобщи, че е създадена \"президентска следствена комисия\", за която ще поиска помощ от Русия, Китай и Иран, предаде Франс прес, цитирана от БТА. \"Обявявам победа в електрическата война\", заяви Мадуро на заседание с министрите, предавано по телевизията. Венецуела е в плен от миналия четвъртък на най-тежката криза в електроснабдяването, парализирала транспорта, комуникациите, търговията и бита на населението. Електроснабдяването е почти възстановено в Каракас и в повечето щати според правителството, но не и в провинцията. От началото на кризата Мадуро обвинява Съединените щати и опозицията, че са извършили \"кибернетична атака\" срещу главната електроцентрала. \"Имаме доказателства, че кибератаката е водена от Хюстън и Чикаго в САЩ и че тя е поръчана от Пентагона\", заяви Мадуро. \"Ще поискам помощ от ООН, Китай, Русия, Иран и Куба - страни с голям опит в кибератаките\", продължи той. \"Ще разкрием каква е била атаката, кой я е извършил и с каква цел\", добави Мадуро, цитиран от АФП. Междувременно венецуелският журналист и правозащитник Луис Карлос Диас бе освободен от ареста в Каракас снощи. Той бе арестуван в понеделник по подозрение за саботаж на електроенергийната мрежа и жилището му бе обискирано в продължение на два часа. Агенти на разузнаването са иззели компютри, твърд диск, мобилни телефони и пари, уточни Националният синдикат на работещите в медиите. Диас, който е много известен във Венецуела, бе обвинен от правителството за повредата в електроснабдяването. Конкретните обвинения срещу Диас обаче не бяха оповестени публично. Върховният комисар на ООН за човешките права Мишел Бачелет, Комитетът за защита на журналистите и опозиционният лидер Хуан Гуайдо изразиха дълбока тревога от задържането на Луис Карлос Диас. Той има венецуелско и испанско гражданство и работи за радио Унион в Каракас.", "date": "2019.03.13", "title": "Мадуро обяви победа в \"електрическата война\""}
{"url": "https://www.standartnews.com/sport/paris-specheli-poslednoto-spuskane-foyts-vze-kupata-387118.html", "text": "Италианецът Доминик Парис спечели последното за сезона спускане за Световната купа по ски алпийски дисциплини. Той триумфира на финалите в Солдеу (Андора). Победата обаче не му беше достатъчна, за да спечели малката Световна купа в дисциплината. Трофеят за втора поредна година отиде при Беат Фойц (Швейц), който днес завърши шести и изпревари Доминик с 20 точки. Парис все пак влезе в историята, като първия италианец с 4 победи за Световната купа по спускане в един сезон. На Световното в Оре 2019 Парис спечели и титлата на Супер-Г.Утре в Солдеу са финалите на Световната купа при мъжете в супергигантския слалом.", "date": "2019.03.13", "title": "Парис спечели последното спускане, Фойц взе купата"}
{"url": "https://standartnews.com/sport/ronaldo-tova-tryabvashe-da-bde-spetsialna-vecher-387088.html", "text": "Кристиано Роналдо показа за пореден път, че е роден за великите вечери в Шампионската лига. Звездата на Ювентус вкара и трите гола в 1/8 финалната среща между \"бианконерите\" и Атлетико Мадрид и класира \"старата госпожа\" на 1/4 финалите в турнира. Той коментира, че тима е показал истински шампионски манталитет. \r\n“Това трябваше да бъде специална вечер и точно това се случи. Не само заради головете, които отбелязах, но и заради представянето на целия отбор и неговия страхотен дух. Точно такъв манталитет трябва в Шампионската лига. Ние сме на прав път. Ювентус ме привлече, за да помагам точно в такива магически нощи. Атлетико е много корав съперник, но ние също сме силни и показахме, че повече заслужаваме да продължим. Все още обаче е твърде рано да говорим за финал. Нека вървим стъпка по стъпка”, заяви Роналдо.", "date": "2019.03.13", "title": "Роналдо: \"Ювентус ме привлече, за тези магически нощи\""}
{"url": "https://standartnews.com/sport/marselo-se-razbra-s-yuventus-387141.html", "text": "Бразилският защитник на Реал Мадрид Марсело се е договорил с Ювентус и от идния сезон ще премине в тима от Торино. Заплатата, която от италианският гранд са договорили с кариоката е 1 млн. евро на месец. Бразилецът изпадна в немилост при Сантяго Солари и веднага бе атакуван от Ювентус. Малка е вероятността с идването на Зидан отново начело на Реал Марсело да преосмисли решението си и да остане на \"Сантяго Бернабеу\".", "date": "2019.03.13", "title": "Марсело се разбра с Ювентус"}
{"url": "https://www.standartnews.com/sport/sportt-po-tv-za-13-mart-387121.html", "text": "22,00 Футбол, ШЛ: Байерн - Ливърпул (пряко) 22,00 Футбол, ШЛ: Барселона - Лион (пряко) 20,00; 22,00; 00,00; 03,00 и 05,00 Тенис: ATP 1000 Индиън Уелс (пряко) 19,30 Футбол, Холандия, Ередивизи: Аякс - Цволе (пряко) 02,30 Футбол, Копа Либертадорес: Фламенго - ЛДУ Кито (пряко) 02,30 Футбол, Копа Либертадорес: Ривър Плейд - Палестино (пряко) 21,15 \"Спорт в обектива\" 17,00 Биатлон: Световно първенство в Йостерсунд, 20 км, индивидуално, мъже (пряко) 16,15 Колоездене: Париж - Ница, четвърти етап (пряко) 18,15 Ски скокове: Световна купа в Трьондхайм, квалификация (пряко)", "date": "2019.03.13", "title": "Спортът по тв за 13 март"}
{"url": "https://standartnews.com/sport/paris-specheli-poslednoto-spuskane-foyts-vze-kupata-387118.html", "text": "Италианецът Доминик Парис спечели последното за сезона спускане за Световната купа по ски алпийски дисциплини. Той триумфира на финалите в Солдеу (Андора). Победата обаче не му беше достатъчна, за да спечели малката Световна купа в дисциплината. Трофеят за втора поредна година отиде при Беат Фойц (Швейц), който днес завърши шести и изпревари Доминик с 20 точки. Парис все пак влезе в историята, като първия италианец с 4 победи за Световната купа по спускане в един сезон. На Световното в Оре 2019 Парис спечели и титлата на Супер-Г.Утре в Солдеу са финалите на Световната купа при мъжете в супергигантския слалом.", "date": "2019.03.13", "title": "Парис спечели последното спускане, Фойц взе купата"}
{"url": "https://standartnews.com/sport/pszh-se-doblizhi-do-titlata-vv-frantsiya-387089.html", "text": "Пари Сен Жермен разгроми с 4:0 като гост на Дижон в отложен мач от 18-ия кръг на френското футболно първенство и така направи нова крачка към титлата. Успехът е шести пореден за столичани. С него ПСЖ вече има 74 точки и въпреки, че има мач по-малко има аванс от 17 точки пред Лил точно 10 кръга преди края на първенството. Дижон пък остава в опасната зона, като има 21 точки и е на 18-ото място.", "date": "2019.03.13", "title": "ПСЖ се доближи до титлата във Франция"}
{"url": "https://standartnews.com/svyat/kasier-na-vatikana-osden-za-pedofiliya-387109.html", "text": "Касиер на Ватикана осъден за педофилия   Австралийският кардинал Джордж Пел бе осъден на шест години затвор за сексуално насилие над две момчета от църковен хор през 1996 година, съобщава SBS. Решението е взето от съда в Мелбърн. При постановяването на присъдата съдията взел предвид старостта на кардинала (той е на 77 години), както и тежестта на извършеното от него престъпление. В продължение на три години и осем месеца от изтърпяване на наказанието Пела няма право на условно освобождаване. Съдия Питър Кид отбелязва, че осъденият е един от най-важните членове на католическата църква в света. \"Вие оставате кардинал на католическата църква и значим за всички вярващи католици\", казва той и отбелязва, че Пел \"не е изкупителна жертва на неразбориите в католическата църква.\" Кид също се обърнал към жертвите на сексуално насилие в залата, като казал, че осъждането на кардинала \"не доказва\" наличието на психологическа травма у тях. Присъдата е влязла в сила три месеца след като Пел е признат за виновен за секс и домогателство над деца. През декември 1996 г. двама 13-годишни тийнейджъри стават негови жертви, като с един от тях е имал сексуален контакт и впоследствие отново се е опитвал да го повтори. Както отбелязва изданието, максималното наказание за двете престъпления е 10 години затвор. До края на февруари Пел е бил счетоводител на Ватикана и става най-висшият католик, осъден за насилие над деца. Самият той отрича вината си.", "date": "2019.03.13", "title": "Касиер на Ватикана осъден за педофилия"}
{"url": "https://www.standartnews.com/sport/zapazi-usmivkata-na-zara-na-blagotvoritelen-turnir-po-minifutbol-387122.html", "text": "На 16.03.2019 г. от 17:00 до 22:00 в гр. София на футболни игрища „ДИТ – Драгалевци“ ще се състои благотворителен футболен турнир „Всички за Зара“. Събитието се организира под наслов „Събери отбор – Запази усмивката“. Ние всички сме отговорни за едно по-добро утре, а в основата му са децата и бъдещите поколения. Именно затова детските футболни отбори на ДФК „ЦСКА“, ДФК „Локомотив София“, ДФК „Славия“ и ДФК „Лъвчетата“ ще дадат старт на мачовете, а техният пример ще бъде последван от общо 36 отбора с възрастни. Всички ние заедно учим децата на доброта, съпричастност и човечност. Нека заедно им покажем, че действията им могат да променят животи, а защо не и света. Вратите са отворени и за всеки, който желае да се забавлява, да се запознае със Зара и да й помогне да се подобри. Част от почетните гости на събитието ще бъдат г-жа Теодора Игнатова, почетен консул на Република България в Демократична Република Конго и г-н Стойко Сакалиев. Турнирът ще бъде открит от известни певци и артисти, които не останаха безразлични. \r\nНа Фейбук страницата \"Запази Усмивката на Зара\" са представени на търг тениски с автографи от професионални треньори и футболисти. Ще имате възможността да видите всяка от тях по време на турнира. Първата тениска е на Българския национален отбор, подписана от звездния отбор през 2008 г. и дарена от един Човек с голямо сърце, който се раздели с нея в полза на Зара. Неотлъчно от нея на търг са предложени и тениски с автографи на треньорите и звездните състави на ПФК „ЦСКА“, ПФК „Левски“, ПФК „Лудогорец“, ПФК „Славия“ и ПФК „Берое“ към момента, дарени от футболните клубове. Благодарение на всички тях вече можете да наддавате за тениски с автографи от легендите Димитър Бербатов, Стилиян Петров, Мартин Петров, Димитър Пенев, Любослав Пенев и други не по-малко значими футболисти. А още похубавото е, че можете да ги спечелите в името на една детска усмивка! \r\nИменно Зара, слънчево момиченце на 6 годинки, е причината всичко това да стане реалност и толкова много хора да приемат нейната кауза за тяхна, да помогнат на нейната майка да запази усмивката й. Зари страда от прогресивна вътрешна хидроцефалия и спастична централна квадрипареза. Тя не може да говори на нашия език, да опознава света със собствените си очи и да ходи самостоятелно. Голям борец е и прогресивно се подобрява. След 10 претърпени операции и 2 сменени мозъчни клапи до момента, Зара се бори по-силно от всякога да запази своята усмивка, да сбъдне своето чудо – да прегърне мама и да й каже колко много я обича. За това обаче тя има нужда от вашата помощ. \r\nВ България са изчерпани всички възможни варианти за нейното подобрение и предвид първоначалните очаквания на лекарите, вече са надминати. Одобрена е за Бимак терапия (лечение със стволови клетки) в клиника „Global Care”, гр. Нови Сад, Сърбия. Очаква се да има подобрение във всеки един от аспектите. Необходими са 45 000 евро, а те са непосилни за майката на Зара. Именно това е целта на организирания футболен турнир – всички заедно да запазим усмивката на Зара и тя да замине по-скоро на лечение. \r\nСъбитието се организира със съдействието на фондация „Докосни щастието“, минерална вода “Aqua Viva”, футболни игрища „ДИТ – Драгалевци“ и аматьорска лига Sofia Premier League. Благодарим за подкрепата на ръководствата, треньорите и всички футболисти от ПФК „ЦСКА“, ПФК „Левски“, ПФК „Лудогорец“, ПФК „Славия“ и ПФК „Берое“.", "date": "2019.03.13", "title": "\"Запази усмивката на Зара\" на благотворителен турнир по минифутбол"}
{"url": "https://standartnews.com/sport/sportt-po-tv-za-13-mart-387121.html", "text": "22,00 Футбол, ШЛ: Байерн - Ливърпул (пряко) 22,00 Футбол, ШЛ: Барселона - Лион (пряко) 20,00; 22,00; 00,00; 03,00 и 05,00 Тенис: ATP 1000 Индиън Уелс (пряко) 19,30 Футбол, Холандия, Ередивизи: Аякс - Цволе (пряко) 02,30 Футбол, Копа Либертадорес: Фламенго - ЛДУ Кито (пряко) 02,30 Футбол, Копа Либертадорес: Ривър Плейд - Палестино (пряко) 21,15 \"Спорт в обектива\" 17,00 Биатлон: Световно първенство в Йостерсунд, 20 км, индивидуално, мъже (пряко) 16,15 Колоездене: Париж - Ница, четвърти етап (пряко) 18,15 Ски скокове: Световна купа в Трьондхайм, квалификация (пряко)", "date": "2019.03.13", "title": "Спортът по тв за 13 март"}
{"url": "https://standartnews.com/svyat/ruskiyat-parlament-odobri-novi-globi-za-obidi-387156.html", "text": "Горната камара на руския парламент одобри глоби за лица, които обиждат властта или разпространяват фалшиви новини в интернет, като пренебрегна предупрежденията от критици, че мярката може да отвори пътя към пряка държавна цензура върху инакомислието, предаде Ройтерс. Текстовете, които трябва само да бъдат подписани от президента Владимир Путин, за да станат законни, получиха широка подкрепа в горната камара, въпреки че хиляди хора участваха в улични протести срещу затягането на ограниченията върху интернет, отбелязва агенцията. Съветът на федерацията прие два закона за блокирането в интернет на материали, оскърбяващи обществото, държавните символи и институции на властта в Русия, и на недостоверни и изопачаващи фактите новини. Първият текст предвижда глоби до 100 000 рубли (1525 долара) за демонстриране на \"грубо неуважение\" в интернет към държавата, властите, обществото, руското знаме и конституцията. Повторни нарушения могат да се наказват с арест до 15 дни. Вторият документ дава на властите право да блокират сайтове в интернет, ако те не спазват искания да отстранят информация, която държавата сметне за фактологически невярна. Физически лица могат да бъдат глобявани до 400 000 рубли (6100 долара) за разпространяване на фалшива информация онлайн, която предизвиква \"масово нарушаване на обществения ред\". Депутатът Андрей Клишас от партията \"Единна Русия\", който е един от авторите на законопроектите, даде като пример фалшиви съобщения, които значително преувеличили броя на жертвите на фаталния пожар в търговски център в Сибир м.г. Това според него показва необходимостта да се води борба срещу фалшивите новини. Руският Съвет за човешките права и група от над сто писатели, поети, журналисти и правозащитници призоваха вчера горната камара на парламента да отхвърли законите. Видни личности от сферата на културата публикуваха открито писмо, в което посочват, че законопроектите са неконституционни и представляват \"открито въвеждане от управляващите на пряка цензура в страната\". Кремъл отрече новите закони да представляват цензура. \"Нещо повече, сферата на фалшивите новини, обиди и др., се регулира доста твърдо в много страни по света, включително Европа, затова е необходимо да направим същото и в нашата страна\", каза президентският говорител Дмитрий Песков.", "date": "2019.03.13", "title": "Руският парламент одобри нови глоби за обиди"}
{"url": "https://standartnews.com/sport/zapazi-usmivkata-na-zara-na-blagotvoritelen-turnir-po-minifutbol-387122.html", "text": "На 16.03.2019 г. от 17:00 до 22:00 в гр. София на футболни игрища „ДИТ – Драгалевци“ ще се състои благотворителен футболен турнир „Всички за Зара“. Събитието се организира под наслов „Събери отбор – Запази усмивката“. Ние всички сме отговорни за едно по-добро утре, а в основата му са децата и бъдещите поколения. Именно затова детските футболни отбори на ДФК „ЦСКА“, ДФК „Локомотив София“, ДФК „Славия“ и ДФК „Лъвчетата“ ще дадат старт на мачовете, а техният пример ще бъде последван от общо 36 отбора с възрастни. Всички ние заедно учим децата на доброта, съпричастност и човечност. Нека заедно им покажем, че действията им могат да променят животи, а защо не и света. Вратите са отворени и за всеки, който желае да се забавлява, да се запознае със Зара и да й помогне да се подобри. Част от почетните гости на събитието ще бъдат г-жа Теодора Игнатова, почетен консул на Република България в Демократична Република Конго и г-н Стойко Сакалиев. Турнирът ще бъде открит от известни певци и артисти, които не останаха безразлични. \r\nНа Фейбук страницата \"Запази Усмивката на Зара\" са представени на търг тениски с автографи от професионални треньори и футболисти. Ще имате възможността да видите всяка от тях по време на турнира. Първата тениска е на Българския национален отбор, подписана от звездния отбор през 2008 г. и дарена от един Човек с голямо сърце, който се раздели с нея в полза на Зара. Неотлъчно от нея на търг са предложени и тениски с автографи на треньорите и звездните състави на ПФК „ЦСКА“, ПФК „Левски“, ПФК „Лудогорец“, ПФК „Славия“ и ПФК „Берое“ към момента, дарени от футболните клубове. Благодарение на всички тях вече можете да наддавате за тениски с автографи от легендите Димитър Бербатов, Стилиян Петров, Мартин Петров, Димитър Пенев, Любослав Пенев и други не по-малко значими футболисти. А още похубавото е, че можете да ги спечелите в името на една детска усмивка! \r\nИменно Зара, слънчево момиченце на 6 годинки, е причината всичко това да стане реалност и толкова много хора да приемат нейната кауза за тяхна, да помогнат на нейната майка да запази усмивката й. Зари страда от прогресивна вътрешна хидроцефалия и спастична централна квадрипареза. Тя не може да говори на нашия език, да опознава света със собствените си очи и да ходи самостоятелно. Голям борец е и прогресивно се подобрява. След 10 претърпени операции и 2 сменени мозъчни клапи до момента, Зара се бори по-силно от всякога да запази своята усмивка, да сбъдне своето чудо – да прегърне мама и да й каже колко много я обича. За това обаче тя има нужда от вашата помощ. \r\nВ България са изчерпани всички възможни варианти за нейното подобрение и предвид първоначалните очаквания на лекарите, вече са надминати. Одобрена е за Бимак терапия (лечение със стволови клетки) в клиника „Global Care”, гр. Нови Сад, Сърбия. Очаква се да има подобрение във всеки един от аспектите. Необходими са 45 000 евро, а те са непосилни за майката на Зара. Именно това е целта на организирания футболен турнир – всички заедно да запазим усмивката на Зара и тя да замине по-скоро на лечение. \r\nСъбитието се организира със съдействието на фондация „Докосни щастието“, минерална вода “Aqua Viva”, футболни игрища „ДИТ – Драгалевци“ и аматьорска лига Sofia Premier League. Благодарим за подкрепата на ръководствата, треньорите и всички футболисти от ПФК „ЦСКА“, ПФК „Левски“, ПФК „Лудогорец“, ПФК „Славия“ и ПФК „Берое“.", "date": "2019.03.13", "title": "\"Запази усмивката на Зара\" на благотворителен турнир по минифутбол"}
{"url": "https://www.standartnews.com/sport/marselo-se-razbra-s-yuventus-387141.html", "text": "Бразилският защитник на Реал Мадрид Марсело се е договорил с Ювентус и от идния сезон ще премине в тима от Торино. Заплатата, която от италианският гранд са договорили с кариоката е 1 млн. евро на месец. Бразилецът изпадна в немилост при Сантяго Солари и веднага бе атакуван от Ювентус. Малка е вероятността с идването на Зидан отново начело на Реал Марсело да преосмисли решението си и да остане на \"Сантяго Бернабеу\".", "date": "2019.03.13", "title": "Марсело се разбра с Ювентус"}
{"url": "https://www.standartnews.com/sport/avstriya-specheli-dlgo-chakana-kupa-v-skite-387137.html", "text": "Австрия отново спечели Световна купа по спускане при жените, след пауза от 12 години. Това стана възможно днес чрез Никол Шмидхофер. Тя завърши 11-а в последното 8-о спускане за сезона, което се проведе на финалите в Солдеу (Андора). В крайното подреждане Шмидхофер събра 468 т. Втора остана нейната сънародничка Щефани Вение с 372 т, а трета е също австрийка - Рамона Зибенхофер - 354. Последната австрийка спечелила малката купа на спускане е Ренате Гьотчел - 2007 г. Първа във финалното спускане днес бе Мириам Пухнер (Ав). Тя изпревари с 0,03 сек Виктория Ребенсбург (Гер), а трета е Корин Сутер (Швейц) на 0,08 сек. Контузия получи Корнелия Хютер (Ав), която бе откарана от спасителен екип към близката болница. Вчера кръстни връзки при падане на тренировката в Солдеу получи Рагинкел Мовинкел (Нор), а ден по-рано се контузи и Лара Гут-Беерами (Швейц). Утре в Солдеу е последното Супер-Г при дамите, като Микаела Шифрин (САЩ), която днес навършва 24 г, е фаворитка да спечели за първи път и тази купа. Шифрин предсрочно спечели за трети пореден път големия Кристален глобус. ", "date": "2019.03.13", "title": "Австрия спечели дълго чакана купа в ските"}
{"url": "https://standartnews.com/sport/avstriya-specheli-dlgo-chakana-kupa-v-skite-387137.html", "text": "Австрия отново спечели Световна купа по спускане при жените, след пауза от 12 години. Това стана възможно днес чрез Никол Шмидхофер. Тя завърши 11-а в последното 8-о спускане за сезона, което се проведе на финалите в Солдеу (Андора). В крайното подреждане Шмидхофер събра 468 т. Втора остана нейната сънародничка Щефани Вение с 372 т, а трета е също австрийка - Рамона Зибенхофер - 354. Последната австрийка спечелила малката купа на спускане е Ренате Гьотчел - 2007 г. Първа във финалното спускане днес бе Мириам Пухнер (Ав). Тя изпревари с 0,03 сек Виктория Ребенсбург (Гер), а трета е Корин Сутер (Швейц) на 0,08 сек. Контузия получи Корнелия Хютер (Ав), която бе откарана от спасителен екип към близката болница. Вчера кръстни връзки при падане на тренировката в Солдеу получи Рагинкел Мовинкел (Нор), а ден по-рано се контузи и Лара Гут-Беерами (Швейц). Утре в Солдеу е последното Супер-Г при дамите, като Микаела Шифрин (САЩ), която днес навършва 24 г, е фаворитка да спечели за първи път и тази купа. Шифрин предсрочно спечели за трети пореден път големия Кристален глобус. ", "date": "2019.03.13", "title": "Австрия спечели дълго чакана купа в ските"}
{"url": "https://standartnews.com/svyat/strelba-v-brazilsko-uchilishche-ima-ubiti-387157.html", "text": "Двама тийнейджъри са открили стрелба в училище в Сузано, в близост до Сао Пауло, предаде БГНЕС. Загинали са поне седем ученици и един служител, за когото се твърди, че е директорът. От полицията съобщават, че стрелбата е започнала около 09:30 ч. местно време, когато учениците са били в междучасие. Смята се, че ранените са поне 10 човека. Силите на реда казаха, че нападателите са се самоубили след атаката. В училището е имало около 1000 ученици от началните и средните класове, които са на възраст между 6 г. и 16 г.", "date": "2019.03.13", "title": "Стрелба в бразилско училище, има убити"}
{"url": "https://standartnews.com/sport/srebren-medal-za-vladimir-iliev-v-biatlona-387155.html", "text": "Историческо класиране за България на световното първенство по биатлон! Владимир Илиев спечели сребърен медал в индивидуалната дисциплина на 20 километра в Йостерсунд (Швеция). Той бе почти безупречен в стрелбата, допускайте само една грешка от 20 изстрела. След тежкия и колеблив сезон с противоречиви резултати в Световната купа, Илиев, който след няколко дни ще навърши 32 години постигна върха в кариерата си. Две години след като спечели първата европейска титла за България в мъжкия биатлон. До днес най-добрият български резултат при мъжете на световно първенство имаше Владимир Величков, който се класира на пета позиция в спринта на шампионата през 1982 г. в Минск. Няколко години по-късно, Величков дублира 5-та си позиция и на Световното първенство в Руполдинг (Германия) през 1985 г.. Дисциплината отново е спринтът на 10 километра. Иначе 20 години по-късно първа титла за Германия на Арнд Пайфер без нито една грешка на огневия рубеж. Трето място за Тарей Бьо от Норвегия.  ", "date": "2019.03.13", "title": "Владимир Илиев с исторически успех на световното по биатлон"}
{"url": "https://www.standartnews.com/sport/srebren-medal-za-vladimir-iliev-v-biatlona-387155.html", "text": "Историческо класиране за България на световното първенство по биатлон! Владимир Илиев спечели сребърен медал в индивидуалната дисциплина на 20 километра в Йостерсунд (Швеция). Той бе почти безупречен в стрелбата, допускайте само една грешка от 20 изстрела. След тежкия и колеблив сезон с противоречиви резултати в Световната купа, Илиев, който след няколко дни ще навърши 32 години постигна върха в кариерата си. Две години след като спечели първата европейска титла за България в мъжкия биатлон. До днес най-добрият български резултат при мъжете на световно първенство имаше Владимир Величков, който се класира на пета позиция в спринта на шампионата през 1982 г. в Минск. Няколко години по-късно, Величков дублира 5-та си позиция и на Световното първенство в Руполдинг (Германия) през 1985 г.. Дисциплината отново е спринтът на 10 километра. Иначе 20 години по-късно първа титла за Германия на Арнд Пайфер без нито една грешка на огневия рубеж. Трето място за Тарей Бьо от Норвегия.  ", "date": "2019.03.13", "title": "Владимир Илиев с исторически успех на световното по биатлон"}
{"url": "https://standartnews.com/sport/sofia-open-shche-e-prez-esenta-na-2020-387159.html", "text": "Турнирът в София догодина ще се проведе през септември, съобщава сайта на ATP.  \r\nВ първите си 4 издания надпреварата в българската столица се провеждаше в началото на февруари, непосредствено след първия за сезона турнир от Големия шлем Australian Open. През 2020 г. софийският турнир ще бъде след последния шлем – US Open. Двубоите от основната схема ще започнат на 28 септември. В същата седмица ще се проведат още два турнира от категория АТП 250 – в Ченду и Жухай, на територията на Китай. Мястото на турнира в София в началото на февруари ще заеме надпреварата в Пуна, Индия.  \r\nПрипомняме, че първите 4 издания на София Оупън бяха спечелени от Роберто Баутиста Агут (2016), Григор Димитров (2017), Мирза Башич (2018) и Данийл Медведев (2019).", "date": "2019.03.13", "title": "Sofia Open ще е през есента на 2020"}
{"url": "https://www.standartnews.com/sport/iliev-oshche-ne-moga-da-osznaya-kakvo-postignakh-387163.html", "text": "Медалът е първи за мъжкия ни биатлон от подобен форум и е изравнено постижение със сребърния медал на Цветана Кръстева от 1989 г. Илиев приключи с 19 от 20 свалени мишени и след много добро ски бягане остана на 1 минута, 8 секунди и 7 стотни от победителя Арнд Пайфер, който беше безпогрешен при стрелбата. Бронзовото отличие пък остана за норвежеца Тарей Бьо, който също с една грешка остана на секунда зад българина. Отлично се представи и Димитър Герджиков, който с втори стартов номер и със само една грешка завърши на 21-ва позиция. Европейският ни шампион Красимир Анев се нареди на 27-ма позиция с два пропуска, а Антон Синапов не завърши състезанието. ", "date": "2019.03.13", "title": "Илиев: Още не мога да осъзная какво постигнах"}
{"url": "https://standartnews.com/svyat/otkrikha-bomba-v-uchilishcheto-na-uzhasite-v-braziliya-387160.html", "text": "Сградата на учебното заведение е евакуирана. Очаква се да пристигнат сапьори. На мястото на трагедията е открит револвер 38-ми калибър, с който е стреляно, както и лък, стрели и нож, също използвани от нападателите. Жертвите на нападението са осем: шест ученици и двама души от персонала на училището. Самите нападатели са се самоубили. Според правоохранителните органи в здравни заведения остават 15 ранени при трагедията. Преди това те нападнали местен предприемач и са стреляли по него три пъти. Бизнесменът е в болница в тежко състояние, уточни телевизионният канал.", "date": "2019.03.13", "title": "Откриха бомба в училището на ужасите в Бразилия"}
{"url": "https://www.standartnews.com/sport/livrpul-na-chetvrtfinal-ss-stil-video-387165.html", "text": "Ливърпул се класира по безапелационен начин за четвъртфиналите на Шампионската лига. „Червените“ удариха здраво Байерн с 3:1 насред Мюнхен и след 0:0 в първия мач на „Анфийлд“, тимът на Юрген Клоп продължава напред. Ливръпул не остави никакви шансове на баварците и от началото на мача громеше своя объркан съперник. Садио Мане откри в 26-ата минута. Байерн се върна в мача малко случайно след като Жоел Матип си вкара автогол. След почивката Ливърпул властваше тотално на „Алианц Арена“ и вкара нови два гола. Върджил Ван Дайк реализира от корнер, а Мане добави и още едно попадение на сметката си.", "date": "2019.03.13", "title": "Ливърпул на четвъртфинал със стил (ВИДЕО)"}
{"url": "https://standartnews.com/sport/iliev-oshche-ne-moga-da-osznaya-kakvo-postignakh-387163.html", "text": "Медалът е първи за мъжкия ни биатлон от подобен форум и е изравнено постижение със сребърния медал на Цветана Кръстева от 1989 г. Илиев приключи с 19 от 20 свалени мишени и след много добро ски бягане остана на 1 минута, 8 секунди и 7 стотни от победителя Арнд Пайфер, който беше безпогрешен при стрелбата. Бронзовото отличие пък остана за норвежеца Тарей Бьо, който също с една грешка остана на секунда зад българина. Отлично се представи и Димитър Герджиков, който с втори стартов номер и със само една грешка завърши на 21-ва позиция. Европейският ни шампион Красимир Анев се нареди на 27-ма позиция с два пропуска, а Антон Синапов не завърши състезанието. ", "date": "2019.03.13", "title": "Илиев: Още не мога да осъзная какво постигнах"}
{"url": "https://www.standartnews.com/sport/sofia-open-shche-e-prez-esenta-na-2020-387159.html", "text": "Турнирът в София догодина ще се проведе през септември, съобщава сайта на ATP.  \r\nВ първите си 4 издания надпреварата в българската столица се провеждаше в началото на февруари, непосредствено след първия за сезона турнир от Големия шлем Australian Open. През 2020 г. софийският турнир ще бъде след последния шлем – US Open. Двубоите от основната схема ще започнат на 28 септември. В същата седмица ще се проведат още два турнира от категория АТП 250 – в Ченду и Жухай, на територията на Китай. Мястото на турнира в София в началото на февруари ще заеме надпреварата в Пуна, Индия.  \r\nПрипомняме, че първите 4 издания на София Оупън бяха спечелени от Роберто Баутиста Агут (2016), Григор Димитров (2017), Мирза Башич (2018) и Данийл Медведев (2019).", "date": "2019.03.13", "title": "Sofia Open ще е през есента на 2020"}
{"url": "https://standartnews.com/sport/livrpul-na-chetvrtfinal-ss-stil-video-387165.html", "text": "Ливърпул се класира по безапелационен начин за четвъртфиналите на Шампионската лига. „Червените“ удариха здраво Байерн с 3:1 насред Мюнхен и след 0:0 в първия мач на „Анфийлд“, тимът на Юрген Клоп продължава напред. Ливръпул не остави никакви шансове на баварците и от началото на мача громеше своя объркан съперник. Садио Мане откри в 26-ата минута. Байерн се върна в мача малко случайно след като Жоел Матип си вкара автогол. След почивката Ливърпул властваше тотално на „Алианц Арена“ и вкара нови два гола. Върджил Ван Дайк реализира от корнер, а Мане добави и още едно попадение на сметката си.", "date": "2019.03.13", "title": "Ливърпул на четвъртфинал със стил (ВИДЕО)"}
{"url": "https://standartnews.com/regionalni/150-videokameri-respektirat-narushitelite-v-yambolskata-obshchina-tundzh-387124.html", "text": "Камери за видеонаблюдение, които респектират извършителите на престъпления и нарушителите на обществения ред, има във всички по-големи населени места в ямболската община Тунджа. Досега са монтирани  близо 150 камери в 24 села, предстои поставянето на още 90, съобщи кметът на общината Георги Георгиев. Така видеонаблюдението щяло да обхване всички 44 села на общината. Камерите са монтирани до общински обекти, в близост до училища и детски градини, на входа и изхода на селата.  Имало камери даже на сметището във Веселиново, за да се пресекат нерегламентираните изхвърляния на боклуци. Наблюдението е денонощно, като записите се пазят в продължение на месец. Практиката показвала, че полицията често използва информация от видеонаблюдението  за разкриване на престъпления. \r\n ", "date": "2019.03.13", "title": "150 видеокамери респектират нарушители в община Тунджа"}
{"url": "https://standartnews.com/regionalni/pozharnikari-spasikha-shchrkel-v-beda-387131.html", "text": " Спасителен екип от участъка на пожарната в Смядово е спасил бял щъркел, изпаднал в беда. Това съобщиха днес от пресцентъра на областната дирекция на МВР в Шумен.  \r\n  Сигналът за бедстващата птица е бил приет на телефон 112 вчера сутринта малко преди 8 ч. Оказало се, че щъркелът се е заклещил опасно и виси на едно от крайпътните дървета  по пътя от с. Златар към град Смядово. Противопожарният екип е пристигнал на място и освободил заклещената птица, която нямала наранявания и свободно отлетяла.  \r\n ", "date": "2019.03.13", "title": "Пожарникари спасиха щъркел в беда"}
{"url": "https://standartnews.com/regionalni/drzhavnite-zaplati-izprevarvat-tezi-v-chastniya-sektor-v-silistra-387143.html", "text": "Средната заплата в област Силистра през последното тримесечие на 2018 година е 807 лева, сочат данните на Националния статистически институт. Регионът се нарежда на 25-о място в страната по ниво на заплащане. \r\nНалице е тенденция на ръста на заетите в държавния сектор и намаляване на работещите в частни компании. През месеците октомври, ноември и декември 2018 година с 0,4 е скочил броят на хората, които получават бюджетни заплати, докато наетите от бизнеса кадри са се свили с 4,1%. \r\nРазлика в полза на държавата е отчетена и в ръста на заплатите. През последните три месеца на 2018 средното трудово възнаграждение в обществения сектор е скочило с 5,2 %, а  частните работодатели са увеличили парите на  работниците си с 4,6 %. \r\nОбщо 20 600 души са наетите с трудови договори  работници и служители в Силистра. За последните три месеца на отишлата си година техният брой е спаднал с 2,6 % спрямо месец септември 2018 година, сочи статистиката.  ", "date": "2019.03.13", "title": "Държавните заплати изпреварват тези в частния сектор в Силистра"}
{"url": "https://standartnews.com/regionalni/obuchavat-pedagozi-za-bezopasnoto-srfirane-v-internet-na-detsata-387146.html", "text": "Заместник-кметът по европейски проекти и програми и председател на МКБТХ в Благоевград Зорница Кралева откри специализирано обучение за педагогически специалисти – педагогически съветници и психолози от региона, на тема „Интернет – безопасно пространство за децата и младежите в контекста на риска от попадане в трафик на хора”. \r\nПо време на срещата Зорница Кралева постави акцент върху това, че децата и непълнолетните са особено уязвима група и практиката показва, че ежедневно попадат в рискови ситуации онлайн, което ги поставя в риск от въвличане в трафик на хора. „Всички имаме деца и се грижим те да не пострадат. Разбира се, те имат уроци, от които да учат как да се предпазват,за целта използват и Google, но това не е достатъчно и сме длъжни да се включим в тяхното безопасно сърфиране. Предвид възрастта на децата, особено в тийнеджърска възраст, те се подлъгват много лесно и не знаят кой стои зад компютъра и кой е истинският човек, с когото те комуникират. По тази причина се организира днешната среща, с цел подобряване координацията и сътрудничеството между възрастните, между децата и възрастните, между родители, преподаватели, психолози“, каза в  приветствието си заместник-кметът и председател на Местната комисия за борба с трафика на хора  Зорница Кралева.  ", "date": "2019.03.13", "title": "Обучават педагози за безопасното сърфиране в интернет на децата"}
{"url": "https://standartnews.com/regionalni/dni-na-pravoslavnoto-kino-v-lovech-387150.html", "text": "\r\n   Дни на православното кино ще се проведат в Ловеч в навечерието на най-големия християнски празик - Великден. Инициативата е на Ловчанския митрополит Гавриил и се организира от Ловчанската митрополия. Първата прожекция е на 18 март, а дните ще продължат до петата седмица на Великия пост. \"Остров\", \"Кучешко сърце\", \"Майка Мария\", \"Покровител на Средиземноморието - Св. Спиридон\" с лентит, които любителите на православното кино ще мотат да видят \r\nВидео прожекциите ще бъдат всеки понеделник от 18 ч. в приземния параклис „Въведение Богородично“ на новата катедрала в центъра на Ловеч. \r\n ", "date": "2019.03.13", "title": "Дни на православното кино в Ловеч"}
{"url": "https://standartnews.com/regionalni/kmetovete-ot-oblast-razgrad-protiv-poskpvaneto-na-vodata-387147.html", "text": "Кметовете на 5 от общините в Разградска област, чиито  общини членуват във ВиК асоциацията в Разград, са против поскъпването на водата в региона. На общото събрание на водната асоциация те гласуваха с „Не!“ и „Въздържал се“. Единствено областният управител, представляващ държавата, която държи дял от 35% във разградското дружество „Водоснабдяване – Дунав“, гласува „За!“. \r\nДебатът за нови, по-високи цени на водата започна по настояване на ВиК Разград, което снабдява с вода 5 от всичките 7 общини в областта. Според управителя на водната компания инж. Стоян Иванов вдигането на цените на услугите се налага заради скока на разходите за енергия и заплати.  От дружеството  доставчик  предлагат кубик вода, който в момента струва 2,82 лева  да се продава вече по 3,50 лева. \r\nВъпреки отказа на кметовете, които  не получиха мандат от общинските си съвети да подкрепят поскъпването, ВиК Разград ще  внесе искането си за нови по-високи цени  на водата в ДКЕВР.  ", "date": "2019.03.13", "title": "Кметовете от област Разград против поскъпването на водата"}
{"url": "https://standartnews.com/biznes/investirat-2-mln-lv-v-most-za-troyanskiya-manastir-387132.html", "text": "Председателят на Управителния съвет на Агенция „Пътна инфраструктура“ Георги Терзийски подписа договора за строителен надзор при изграждането на нов мост над река Бели Осъм в гр. Троян и на пътна връзка за Троянския манастир и Орешак. През миналата година на „ОРС - ИНФРАСТРУКТУРА“ ООД бе възложено изпълнението на строителните работи. Инвестицията е за 2 249 993,77 лв. с ДДС, а средствата са от бюджета на агенцията. Строителният надзор ще осъществява „Пътконсулт 2000“ ЕООД. Договорът им е за 58 800 лв. С изграждането на новия мост над река Бели Осъм в град Троян и на пътната връзка между път II-35 Троян - Ловеч и път III-357 Троян - Орешак транзитният трафик ще се изнесе от центъра на града и ще преминава през източния му край. Новото съоръжение ще бъде с дължина 43,2 метра. Ще се рехабилитират и 100 метра от съществуващия път II-35 Троян - Ловеч. Отсечката е при входа на Троян и съвпада с улиците „Васил Левски“ и „Крайречна“ в града. Срокът за изпълнение е 12 месеца.", "date": "2019.03.13", "title": "Инвестират 2 млн. лв. в мост за Троянския манастир"}
{"url": "https://standartnews.com/kultura/pravata-na-choveka-na-sofiya-film-fest-387106.html", "text": "Често забравяме, че човешките права не са даденост, а резултат на ежедневни битки и жертви през годините. Дори и в момента много хора по света се борят, за да извоюват правата си. Това се случва и  в най-демократичните общества. В Европа раните на бивши тоталитарни режими все още са отворени, а жертвите на насилие, терор и убийства търсят правосъдие и справедливост. Много народи живеят в постоянна война, а най-силно от това страдат децата, които вместо да ходят на училище, използват оръжие, за да оцеляват. „София филм фест“ в сътрудничество с Български хелзинкски комитет представят три продукции в афиша 23-тото издание на форума, които засягат общочовешките теми за правото на свобода, достоен живот, образование, свобода на словото, прехрана и правосъдие,  пресъздавайки конкретни човешки истории и съдби.   Филмът с номинация за „Оскар“ за най-добра документална творба „За бащите и синовете“ е на Талал Дерки, който със „Завръщане в Хомс“ (2013) печели голямата награда на журито на „Сънданс“. Режисьорът се завръща в родината си, където печели доверието на семейство радикални ислямисти и споделя ежедневието им над две години. Камерата му се фокусира основно върху децата, давайки изключително рядък поглед над това какво означава да растеш с баща, чиято единствена мечта е да основе ислямски халифат. Осама (13) и брат му Айман (12) обичат родителя си и му се възхищават, неговата дума е закон за тях. Но докато Осама е готов да следва пътя на джихад, Айман иска да се върне в училище. В „За бащите и синовете“ ставаме свидетели на момента, в който детството умира под натиска от съкрушителната реалност на войната.  „Мистър Джоунс“ на Агнешка Холанд (2019) e  смел и искрен прочит за ключовата роля на журналистиката в отстояването на свободата на словото и правото на човека да знае истината. Историята е за младия британец Гарет Джоунс, прочул се като единствения чуждестранен журналист, интервюирал Хитлер. Докато работи като съветник на Лойд Джордж, Джоунс започва да търси следващата си голяма тема. Във всички новини се говори за съветската „утопия“ и Джоунс иска да разбере как Сталин финансира така бързата модернизация на Съветския съюз. Скоро след като пристига в Москва обаче Гарет научава, че истината за режима е строго прикривана – милиони хора в Украйна са умишлено оставени да умират от глад, докато житото на страната се продава в чужбина, за да финансира съветската империя. Филмът е направен по действителен случай и разказва за живота на Гарет Джоунс и неговите шокиращи репортажи за СССР, дали повод на Оруел да напише „Фермата на животните“.  „В момента толкова много се говори за фалшивите новини, медиите и света на журналистиката. Повече от всякога трябва да защитаваме истинската и качествената журналистика, свободата на словото. Ако може този филм да бъде катализатор в търсене на истината, а може би дори да вдъхнови някой от младите хора в тази професия да бъде новият Гарет Джоунс, би било чудесно“, коментира актьорът в главната роля  Джеймс Нортън. Агнешка Холанд, чиито ленти имат няколко номинации за „Оскар”, е специален гост на „София филм фест“ на 16 март, когато представя творбата си в зала 1 на НДК.Документалният филм, продуциран от Педро Алмодовар, „Мълчанието на другите“ (2018) разкрива непрестанните терзания на жертвите на 40-годишната диктатура на генерал Франциско Франко в Испания, които и до днес продължават да търсят справедливост.  По време на т.нар гражданска война и режима му над 100 000 души изчезват от семействата си и биват измъчвани в затвори, много от тях са убити и погребани в общи гробове, далеч от семействата си. И днес много от преките участници в тези престъпления живеят ненаказани. Защото Испания е готова да забрави миналото си. След смъртта на Франко през 1975 година и фактическия край на диктатурата му, водещите политически партии в страната договорят т.нар. „Пакт за забравяне” (Pact of forgetting) - неофициално споразумение, което прави нежелан и отхвърлян всеки опит за публично говорене за най-трудните епизоди на испанската история, като бруталното насилие от Гражданската война. Далеч от търсенето на „справедливост”, „истина” или „помирение”, Испания  избира да забрави и да продължи, дори да приеме закон за амнистия, който прави почти невъзможно осъждането на нарушенията на човешките права на стария режим. Сниман над шест години, филмът разказва за оцелелите, които не могат да забравят и търсят справедливост. Защото, както казва един от героите, „Прошката - това е индивидуален и личен въпрос, държавата не може да опрости едно престъпление.” „Мълчанието на другите” проследява как пострадалите от диктатурата завеждат  съдебно дело в - Аржентина, с което правят опит да се борят с испанската амнезия спрямо престъпленията срещу човечеството, наложена в една страна, която и днес продължава да е на 40 години разстояние от демокрацията.", "date": "2019.03.13", "title": "Правата на човека – на „София филм фест“"}
