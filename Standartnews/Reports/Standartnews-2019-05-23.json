{"url": "https://standartnews.com/regionalni/pazardzhik-e-kandidat-za-evropeyski-grad-na-sporta-392776.html", "text": "Проверяващите, водени от Винченцо Лупатели - член на Изпълнителния борд на Асоциацията на европейските градове и столици на спорта, първо направиха обиколка из спортните обекти, след това се запознаха с Презентацията на кандидатурата и накрая участваха в съвместната  пресконференция с градската управа, спортната общественост в Пазарджик и екипа подготвил документацията през последните месеци. Огромен интерес предизвика представянето на кандидатурата от едно от златните момичетата на българската художествена гимнастика Ренета Камберова. Бронзовата медалистка от Рио, световна и европейска шампионка с ансамбъла, изтъкна спортните аргументи  на града, припомни славната история на Пазарджик и неговите големи спортни легенди и се спря подробно на приоритетите в стремежа градът да заслужи титлата за следващата година.  Ренета Камберова бе подкрепена от своята съотборничка Християна Тодорова, която е лице на „София – европейска столица на спорта\". На презентацията присъства и последният медалист от олимпийски игри в джудото от Атина 2004- та година Георги Горгиев, който в момента е директор на спортното училище в Пазарджик. Проектът предвижда спортните прояви да нараснат от 60 на 150 следващата година. Планират се инвестиции в обновяването на зала „Хебър“, стадион „Бенковски“, Зона Здраве  училищната база, както и строеж на изцяло нова  многофункционална спортна зала. Инспекционната комисия ще предостави своите оценки на Управителния борд, който до месец ще обяви решението си. Самото връчване на титлата ще се извърши тържествено в залата на Европейския парламент в Брюксел в края на месец ноември.", "date": "2019.05.22", "title": "Пазарджик кандидат за \"Eвропейски град на спорта\""}
{"url": "https://standartnews.com/regionalni/napisanoto-ostava-pishi-pravilno-392746.html", "text": "Инициативата е на Института за български език „Проф. Любомир Андрейчин“ при БАН \r\nДесетки възпитаници на Второ основно училище „Димитър Благоев“, студенти от специалност „Българска филология“ към ЮЗУ и бивши ученици на II ОУ се включиха днес в кампанията „Написаното остава. Пиши правилно!“. Инициативата е на Института за български език „Проф. Любомир Андрейчин“ при Българската академия на науките. Кампанията има за основна цел да привлече вниманието на учениците и родителите, законодателите, медиите, експертите-учители, изследователи, университетски преподаватели, институциите, свързани с образованието, към огромното значение на образованието и науката за развитието на обществото. Кампанията се провежда в цялата страна.   \r\nСтарши учител по български език и литература Светла Борисова към Второ основно училище „Димитър Благоев“ успя за поредна година да привлече ученици, отличници по български език и литература, да се включат в кампанията „Написаното остава. Пиши правилно!“ в Благоевград.  ", "date": "2019.05.22", "title": "\"Написаното остава. Пиши правилно!\""}
{"url": "https://standartnews.com/regionalni/us-kompaniya-dari-novi-kompyutri-na-selsko-shkolo-392741.html", "text": "възпитаниците на oсновното училище в старозагорското с. Обручище преди 24 май. Топлоцентралата, собственост на US-компанията \"КонтурГлобал\" дари нови компютри на стойност над 6000 лева, съобщиха днес от ръководството.Дарението е и по повод 160- годишния юбилей на училището. \r\n С новата техника  ще бъде модернизиран специализирания си кабинет по информационни технологии в школото. учениците и техните учители ще имат достъп до иновативната платформа на просветното министерство, която съдържала целия учебен материал. Тя включвала и виртуални уроци и тестове, подходящи за самоподготовка. \r\n„Изключително сме щастливи, че имаме възможността да подарим на децата модерна и качествена техника, за да имат достъп до иновативни образователни методи също като техните връстници в големите градове.“ каза изпълнителният директор на „КонтурГлобал Марица Изток-3“  Красимир Ненов.  \r\nТова е поредната инициатива за подобряване на условията на живот в близкото до ТЕЦ-а село Обручище.  Централата неведнъж е подкрепяла, както училището, така и детската градина, читалищния фолклорен клуб и един от пенсионерските клубове в селото. Те са получавали компютърна и климатична техника, фолклорни носии, книги за читалището, велосипеди за детската градина и много други. В Обручище е реализиран и един от големите инфраструктурни обекти по споразумението за корпоративна социална отговорност с община Гълъбово. През 2014 г. бе цялостно ремонтирана сградата на кметството, както и прилежащите към нея зони. ", "date": "2019.05.22", "title": "US-компания дари нови компютри на селско школо"}
{"url": "https://standartnews.com/regionalni/dari-detskite-si-knizhki-startira-v-blagoevgrad-392753.html", "text": "По случай Международния ден на детето, 1 юни, доц. д-р Валентин Василев, обществен посредник на община Благоевград, съвместно с Регионалната библиотека „Димитър Талев“ обявяват дарителска кампания, насочена към насърчаване на ранното детско четене и в подкрепа на стратегията на общината за развитие и популяризиране на културния живот в града. \r\n  \r\nВсички желаещи да подкрепят кампанията, могат да го направят като донесат нови или запазени детски книжки в детския отдел на Регионалната библиотека в Благоевград. Кампанията ще стартира на 27 май и ще продължи до края на месец юни.  ", "date": "2019.05.22", "title": "\"Дари детските си книжки“ стартира в Благоевград"}
{"url": "https://standartnews.com/regionalni/gradushka-ssipa-rekoltata-v-shumensko-392756.html", "text": "градушка в Антоновско, съобщи БТА. Най-засегнати от природната стихия са Антоново и селата Черни бряг, Девино и Моравица \r\n Напълно са унищожени насажденията в личните стопанства на хората от града и няколко села, сериозни са пораженията и върху посевите, коментира кметът на Антоново Хайредин Мехмедов. \r\n Според него най-сериозно са пострадали зеленчуковите насаждения в дворовете, които са напълно унищожени.  \r\nДнес  комисия трябвало да направи оглед на пораженията върху нивите с есенни посеви. Земеделските стопани щели подават заявления за установяване на щетите и обезщетенията в общинската служба по земеделие.  \r\n ", "date": "2019.05.22", "title": "Градушка съсипа реколтата в Шуменско"}
{"url": "https://standartnews.com/regionalni/na-peyki-ss-stikhove-otdkhvat-burgazlii-392752.html", "text": " Пейки във формата на разгърнати книги  със стихове на любими бургаски поети посрещат минувачите на площад „Тройката“  в морския град в навечерието на 24 май. Пейките представят чувството на авторите им за живота в нашия град. Това каза Радосвеста Стюард, която е част от организаторите на инициативата.  \r\n Едната от пейките е посветена на барда на Бургас Христо Фотев, като поета е представен и през очите на бележития художник Стоян Цанев.\" \r\nДругата разгърната книга е посветена на младата поетеса Петя Дубарова, която ни напусна преди да разцъфне таланта и. Още две такива пейки ще бъдат монтирани до десетина дни на магазията в Бургас, издадоха в аванс инициаторите. \r\n  Пейки със стихове са планирани и в района на филиала на Националната художествена академия. По общо мнение това е прекрасно място, където бургазлии да се задържат по-дълго време с книга в ръка и да си припомнят емблематични стихове на своите любими поети. \r\n ", "date": "2019.05.22", "title": "На пейки със стихове отдъхват бургазлии"}
{"url": "https://www.standartnews.com/sport/dunav-ostava-v-elita-sled-golov-trilr-video-392780.html", "text": "Дунав остава в Първа лига! Русенци успяха да спечели с 3:2 срещу Септември в София и с общ резултат 3:3, но повече голове на чужд терен запазват мястото си сред най-добрите. \r\nСрещата на ст. \"Васил Левски\" стартира много добре за столичани, които откриха чрез Здравко Димитров още в петата минута. До края на полувремето обаче \"драконите\" избухнаха с пълен обрат. Първо Исмаил Иса изравни в 41-ата минута, а само 3 минути по-късно Свилен Щерев направи 2:1. След почивката Септември се хвърли да изравнява и успя да го стори. Боби Галчев бе точен в 67-ата минута, но 6 по-късно отново Щерев направи 3:2 за русенци. В 81-ата минута обаче Щерев пое към съблекалните след като бе изгонен от съдията. До края обаче Септември не успя да изравни. \r\nТака Дунав остава в елита, докато Септември ще играе най-вероятно срещу Арда Кърджали за място в Първа лига. Другия бараж противопоставя Витоша Бистрица и Монтана.", "date": "2019.05.22", "title": "Дунав остава в елита след голов трилър (ВИДЕО)"}
{"url": "https://www.standartnews.com/sport/premestikha-beroe-levski-392766.html", "text": "Спортно-техническата комисия към БФС промени часа на мача между Берое и Левски от последния 36-ти кръг на Първа лига. По програма срещата под Аязмото трябваше да започне в 20:00 часа, но е изместена и ще стартира в 17:15 часа.  По искане на Нова Броудкастинг груп и Футбол Про Медия се правят следните корекции в начален час на срещи и излъчване по телевизионни канали: - Срещата от Първа лига, между отборите на  ПФК „Берое“ СЗ – ПФК „Левски“ Сф, ще се играе по програма на 24.05/петък/2019 от 17:15 ч., вместо от 20.00 часа и ще се излъчва по DIEMA SPORT. - Срещата от Първа лига, между отборите на  ПФК „Лудогорец“ Рз – ПФК „Черно море“ Вн, ще се играе по програма на 24.05/петък/2019 от 20.00 часа и ще се излъчва по DIEMA SPORT, вместо по NOVA SPORT. - Срещата от Първа лига, между отборите на  ПФК „ЦСКА“ Сф – ПФК „Ботев“ Пд, ще се играе по програма на 24.05/петък/2019 от 20.00 часа и ще се излъчва по DIEMA SPORT 2", "date": "2019.05.22", "title": "Преместиха Берое - Левски"}
{"url": "https://www.standartnews.com/sport/abramovich-prsnal-93-miliona-za-kompensatsii-392774.html", "text": "Тази седмица беше наредено на Челси и Роман Абрамович да плати 9 милиона пауда компенсация за уволнението на Антонио Конте. Италианецът бе изритан миналия юли, тъй като тимът не стигна Шампионската лига. Това не е първата жертва на Челси обаче, си тръгва с пълни джобове от \"Стамфорд Бридж\". Не е изненада за никого, че Раниери е първият уволнен спец от Абрамович. Неговата бъдеще не бе ясно още от идването на руснака, който искаше повече в замяна на голямата си инвестиция. Големият португалец и Абрамович се разделят за първи път. Е, определено на на Жозе и екипът му не им е било чак толкова лошо с тези пари. Грант си тръгна чувствайки се предаден, ядосан след като напусна поста си дни след загубата от Манчестър Юнайтед във финала от Шампионската лига. Челси изрита Сколари след като 7 месеца начело на отбора. Клубът изобщо не успя да се противопостави на Манчестър Юнайтед за титлата и завърши на 7 точки от върха. Челси изгони Калето след като италианецът завърши втората си година начело на Челси без трофей, а година по-рано бе направил дубъл - титла и Купа на Англия. Португалецът взе доста парички за само 9 месеца работа. А и Челси бяха още в Шампионската лига, ФА Къп и бяха в Топ 4 в Англия. Ди Матео спечели Шампионската лига и ФА Къп като временен мениджър и му бе предложен двугодишен договор. Но само 8 месеца по-късно той бе уволнен след загуба от Ювентус в Шампионската лига Испанецът, който бе поставен в шах и реално бе временен вариант, напусна ядосан: \"Феновете не ни помагат. В края на сезона си тръгвам, не се притеснявайте за мен\". Челси уволни Моуриньо само седем месеца след трофея във Висшата лига. Той загуби 9 от 16-те мача на отбора и бе на 16-то място в класирането, 1 точка над опасната зона Хидинк пое отбора като временен мениджър след безчинствата на Моуриньо. През това време той молеше Абрамович де реши кой да бъде новият постоянен мениджър на Челси. Уволнение, което се чакаше с месеци. Тимът завърши извън зона Шампионска лига след като година по-рано бе станал шампион.", "date": "2019.05.22", "title": "Абрамович пръснал 93 милиона за компенсации"}
{"url": "https://www.standartnews.com/sport/niki-lauda-udivitelen-chovek-video-392770.html", "text": "Ники Лауда беше удивителен човек, много специална личност. Това може да изглежда странно, предвид факта, че текстът е писан точно след кончината му, но що се отнася до Андреас Николас Лауда, това е на 100% вярно. Почти няма аспект от живота му, който да не е значителен и от време на време невероятен. От факта, че това финансираше началото на кариерата си със заеми от всички възможни банки, през мамене за спонсорство, през печелене на световната титла в четвъртия му пълен сезон. Той не само, че оцеля в зверска катастрофа през 1976 г., но и се върна в болида шест седмици по-късно. \r\nТези детайли са доста добре обработени и анализирани. Но щом говорим за Лауда, трябва да кажем, че за него беше важно не дали ще постигне нещо, а как ще го стори. Той винаги говореше за постиженията си като нещо рутинно. \r\nЛауда никога не се оплакваше от трудностите, които му поднесе живота. Точно за това интервютата с него винаги са удоволствие. Винаги разговорът с него бе задълбочен, а не просто за... времето. Но веднъж спечелиш ли му доверието и имаш неговото внимание, то отговорите му стават толкова последователни и логично, все едно Лауда е в болида. \r\nПрез 2006 г. ми бяха дали поръчка от вестника ми да интервюирам Лауда за „Триумф и отчаяние“, поредица, в която спортистите си спомнят за силните и слабите страни в своята кариера. Започнах с това, че спечелването на шампионата през 1977 г. трябва да е било моментът на триумфа. \r\n„Правилно“, беше типичният кратък отговор. А какво да кажем за отчаянието? Трябваше да са били моментите, довели до това, когато свещеникът прилагаше последните ритуали? \r\n\"Не беше\", каза той твърдо. \"През 1991 г. един от самолетите от компанията ми \"Лауда Еър\" се беше разбил в Банкок, убивайки 223 души. Когато аз се кача на кола или мотор рискувам моето здраве и живот. Но когато, над 200 човека искат да прелетят от точка А, до точка В и не успеят, ето това е отговорност, това е отчаяние\". Той продължи да описва абсолютния ужас и опустошение на мястото на катастрофата, докато се опитваше да открие причината \"Боинг 767\" да падне от 28 000 фута. Лауда можеше да подкара всичките си самолети. Подозираше, че на единият двигател е бил монтиран обратен удар, който е обърнал самолета. \r\nПоследните 23 неидентифицирани пътници се оказаха критична точка, тъй като роднините продължиха да гледат към Лауда за отговори. Лауда отлетя право към централата на Боинг в Сиатъл и помоли да лети на симулатора, програмиран по начина, по който се смяташе, че 767 са в момента, в който бедствието се е случило. \"Отначало те отказаха\", каза Лауда. - Казах: „Слушайте, това беше моят самолет, моето име, моето увреждане ... така че нека го направя.“ От Боинг се съгласиха и Лауда доказа, че това е неуспех на пръстена на обратния натиск. Когато от Боинг му казаха, че ще направят изявление, Лауда влезе в действие - както само той можеше. \"Ще направя пресконференция. Ще кажа, че ще вземем 767, ще го заредим по същия начин като падналия самолет. Ако сте толкова сигурни, че хората могат да продължат да летят с тези самолети, тогава нека го направим. Но и аз ще бъда на борда\", обявил тогава Лауда. Накрая стана ясно, че производителят е виновен, а не операторът на самолета. \r\nНики Лауда - удивителен човек!", "date": "2019.05.22", "title": "Ники Лауда - удивителен човек (ВИДЕО)"}
{"url": "https://standartnews.com/sport/siti-prska-200-miliona-za-transferi-392763.html", "text": "Манчестър Сити разполага с 200 милиона за трансфери през лятото, съобщава „Дейли Мейл“. Мениджърът Хосеп Гуардиола вече е дал списъка с желаните от него футболисти. Смята се, че той иска да подсили състава си с четири нови попълнения. Спортният директор на Манчестър Сити Чики Бегиристайн работи усилено по селекцията на отбора. „Гражданите“ се очаква да привлекат трима или четирима нови футболисти. Шампионът на Англия със сигурност ще търси заместник на Венсан Компани и поне две нови попълнения в средата на терена. Ако Николас Отаменди напусне, то Манчестър Сити ще трябва да вземе още един защитник.", "date": "2019.05.22", "title": "Сити пръска 200 милиона за трансфери"}
{"url": "https://www.standartnews.com/sport/pavel-dochev-otnovo-poe-germanski-otbor-392772.html", "text": "Павел Дочев беше представен като наставник на германския Виктория (Кьолн). Клубът спечели промоция за местната Трета лига, но ръководството не беше доволно от досегашния треньор и го замени с българина. “Искахме наставник с опит в Трета лига. Като новаци целта ни е да не изпаднем веднага”, заяви главният спонсор на клуба от Кьолн Франц-Йозеф Вернце. “Очаквам с нетърпение да започна работа. Проектът на клуба е много вълнуващ. Знам, че предизвикателството пред нас е огромно, защото останалите съперници са много силни. Сега е важно да оползотворим добре времето си и да подготвим домашното си, като се подготвим добре за новия сезон. След това вече ще можем да направим силен шампионат”, заяви Дочев. За последно 53-годишният софиянец водеше Ханза (Рощок), но през зимата беше освободен.", "date": "2019.05.22", "title": "Павел Дочев отново пое германски отбор"}
{"url": "https://www.standartnews.com/sport/turitsov-se-otrva-ot-tezhka-kontuziya-392771.html", "text": "Тази сутрин, десният защитник на ЦСКА Иван Турицов  мина медицински прегледи. Ядрено-магнитният резонанс е показал, че няма скъсани връзки на дясното коляно. По време на вчерашния мач спечелен от \"червените\" с 2:0 срещу Левски, младият футболист получи моментно изместване на капачката след нарушение на Паулиньо. Турицов бе заменен на почивката и изгледа второто полувреме от резервната скамейка. Талантливият краен бранител пропуска последния мач на отбора този петък срещу Ботев Пловдив, както и мачовете на националният отбор с Чехия и Косово в началото на юни за които бе получил първа повиквателна от новия национален селекционер Красимир Балъков. Турицов, ще почива известно време, за да бъде готов за лятната подготовка на отбора. В социалните мрежи футболистът на \"червените\" получи куп окуражителни съобщения от феновете на отбора, на които бранителя искрено благодари.", "date": "2019.05.22", "title": "Турицов се отърва от тежка контузия"}
{"url": "https://www.standartnews.com/sport/avstraliets-s-vtori-uspekh-na-dzhiroto-video-392775.html", "text": "Австралиецът Калеб Юън постигна втора етапна победа в тазгодишното 102-ро издание на колоездачната обиколка на Италия. Юън се оказа най-съобразителен на финалната права в 221-километровия етап от Карпи до Нови Лиджуре и се възползва от грешка на отбора на \"Групама\", за да изпревари основния си конкурент Арно Демар, който завърши втори, и германеца Паскал Акерман, останал трети. Австралиецът пресече финалната линия заедно с основната група с време от 5 часа, 17 минути и 26 секунди. Начело в генералното класиране след преполовяването на \"Джирото\" остава италианецът Валерио Конти, който има преднина от 1:50 минути пред втория Примож Роглич от Словения. На трето място в подреждането за \"розовата фланелка\" е французинът Нанс Петерс на 2:21 минути зад лидера. В класирането при спринтьорите, където се дава \"цикламена фланелка\", начело излезе Демар със 194 точки, пред Акерман със 183 и Юън със 159. В четвъртък предстои 12-ият етап от обиколката на Италия, в който състезателите ще трябва да преодолеят 158 километра от Кунео до Пинероло. По пътя им 16 километра преди финала ще се изправи височината от първа категория, която вероятно ще донесе размествания на върха в класирането.", "date": "2019.05.22", "title": "Австралиец с втори успех на Джирото (ВИДЕО)"}
{"url": "https://www.standartnews.com/sport/atletiko-posyaga-km-neres-392773.html", "text": "Испанският Атлетико Мадрид се е включил в надпреварата за подписа на атакуващия полузащитник на Аякс Амстердам Давид Нерес през идното лято. Бразилският национал отбеляза 12 гола и даде пасове за още 15 попадения в 50-те си мача с екипа на холандския гранд през сезон 2018/19. Английските Ливърпул и Челси също са свързвани с подписа на 22-годишния футболист, който е в групата на „селесао” за предстоящия турнир Копа Америка 2019. Испанският AS написа, че Атлетико също е „хвърлил око” към Нерес, който имаше ключова роля в домашния дубъл за Аякс в Холандия – титла и купа на страната, а в добавка направи сензационни мачове с отбора при похода до полуфинала в Шампионска лига. Атлетико Мадрид се очаква да има достатъчен финансов ресурс през този сезон, след като по всяка вероятно ще продаде Антоан Гризман. Очаква се френският футболист да напусне „Уанда Метрополитано” за 120 милиона евро, като най-вероятната дестинация е Барселона. \r\nНерес, който дебютира за Бразилия през март, се присъедини към Аякс от Сао Пауло през януари 2017-а година.", "date": "2019.05.22", "title": "Атлетико посяга към Нерес"}
{"url": "https://standartnews.com/sport/rudi-garsiya-si-trgva-ot-marsiliya-392765.html", "text": "Треньорът на Олимпик Марсилия Руди Гарсия подаде оставка и повече няма да води елитния френски клуб. Според местните медии ръководството на Марсилия планираше да освободи Гарсия от поста му, след като тимът направи слаб сезон в Лига 1 и не успя да се класира за участие в евротурнирите през следващата кампания. Гарсия обаче изпревари събитията и сам си тръгна от \"Стад Велодром\", само два дена преди последния мач от първенството срещу Монпелие. 'Реших да напусна. Споделих това свое решение с президента на клуба и той го прие\", коментира 55-годишният специалист на днешната си пресконференция. \r\nОлимпик Марсилия заема шесто място в класирането преди домакинския двубой с Монпелие и при победа може да измести съперника си от петата позиция в крайното класиране, но това няма да донесе европейски футбол на клуба, тъй като по-ниско класираните Рен и Страсбург спечелиха две от квотите за Лига Европа.", "date": "2019.05.22", "title": "Руди Гарсия си тръгва от Марсилия"}
{"url": "https://standartnews.com/sport/premestikha-beroe-levski-392766.html", "text": "Спортно-техническата комисия към БФС промени часа на мача между Берое и Левски от последния 36-ти кръг на Първа лига. По програма срещата под Аязмото трябваше да започне в 20:00 часа, но е изместена и ще стартира в 17:15 часа.  По искане на Нова Броудкастинг груп и Футбол Про Медия се правят следните корекции в начален час на срещи и излъчване по телевизионни канали: - Срещата от Първа лига, между отборите на  ПФК „Берое“ СЗ – ПФК „Левски“ Сф, ще се играе по програма на 24.05/петък/2019 от 17:15 ч., вместо от 20.00 часа и ще се излъчва по DIEMA SPORT. - Срещата от Първа лига, между отборите на  ПФК „Лудогорец“ Рз – ПФК „Черно море“ Вн, ще се играе по програма на 24.05/петък/2019 от 20.00 часа и ще се излъчва по DIEMA SPORT, вместо по NOVA SPORT. - Срещата от Първа лига, между отборите на  ПФК „ЦСКА“ Сф – ПФК „Ботев“ Пд, ще се играе по програма на 24.05/петък/2019 от 20.00 часа и ще се излъчва по DIEMA SPORT 2", "date": "2019.05.22", "title": "Преместиха Берое - Левски"}
{"url": "https://standartnews.com/sport/brand-podpisa-s-borusiya-dortmund-392764.html", "text": "Борусия (Дортмунд) потвърди втори солиден трансфер в рамките на няколко часа. Сега клубът се похвали с привличането на Юлиан Бранд от Байер (Леверкузен), след като по-рано през деня обяви идването и на Торган Азар от Борусия (Мьонхенгладбах). 23-годишният Бранд подписа контракт за пет сезона. Клубът активира откупната му клауза от 25 млн. евро. Вчера пък вестфалци взеха още един представител на Бундестима - Нико Шулц от Хофенхайм.", "date": "2019.05.22", "title": "Бранд подписа с Борусия Дортмунд"}
{"url": "https://www.standartnews.com/sport/boy-mezhdu-romi-predi-mach-ot-prva-liga-392777.html", "text": "Бой между роми на Националния стадион завърши с един наръган и десетки задържани. Малко преди 15.00 часа избухва скандал между ромите, които почистват съоръжението за мача между Септември (София) и Дунав, който се играе в момента. Минути след това спорът прераства в масов бой. По време на мелето най-тежко е пострадал 30-годишен мъж, съобщава \"Bulgaria ON AIR\". От Спешна помощ съобщават, че той е намушкан в областта на главата и гърба. Веднага е настанен в шокова зала, а състоянието му е тежко. На място са били изпратени екипи на полицията и Спешна помощ.", "date": "2019.05.22", "title": "Бой между роми преди мач от Първа лига"}
{"url": "https://standartnews.com/kultura/yanina-kasheva-d-r-krsteva-mina-granitsata-392716.html", "text": "„Доктор Кръстева даде твърде много на другите и в един момент това й се отрази. Когато минем границата на възможностите си, стигаме до аварийна ситуация“, разказа Янина Кашева в \"На кафе\" броени часове, след като нейната героиня получи инсулт в предишния епизод на най-успешния български медицински сериал. Как тя ще бъде лекувана с иновативен метод, ще стане ясно в сряда вечер. „Щастлива съм, че тя се развива толкова интересно. Предизвикателството пред този образ стоеше от самото начало – още с размяната на двете деца и появилата се зависимост“, допълни Янина. Една от големите теми за доктор Кръстева е именно любовта в зряла възраст, която тя изпитва към професор Цонев.  Драмите продължават до самия край на сезона. Доктор Грънчарова и доктор Огнянова ще се изправят една срещу друга в най-голямата битка – за попечителството на бебето Диана. В сложната ситуация ще бъде замесен и доктор Табаков, който ще се озовава пред морална дилема в укриването на своята роля в историята. Доктор Карагьозов и Дарина ще имат нов сблъсък, а Пепе ще се окаже неволен свидетел. Ще се промени ли отношението на детето към неговия баща? Ще бъде ли ракрита тайната на доктор Табаков и какво ще се случи с доктор Кръстева ще стане ясно във финалите епизоди на „Откраднат живот: Любовта лекува“.", "date": "2019.05.22", "title": "Янина Кашева: Д-р Кръстева мина границата"}
{"url": "https://standartnews.com/sport/niki-lauda-udivitelen-chovek-video-392770.html", "text": "Ники Лауда беше удивителен човек, много специална личност. Това може да изглежда странно, предвид факта, че текстът е писан точно след кончината му, но що се отнася до Андреас Николас Лауда, това е на 100% вярно. Почти няма аспект от живота му, който да не е значителен и от време на време невероятен. От факта, че това финансираше началото на кариерата си със заеми от всички възможни банки, през мамене за спонсорство, през печелене на световната титла в четвъртия му пълен сезон. Той не само, че оцеля в зверска катастрофа през 1976 г., но и се върна в болида шест седмици по-късно. \r\nТези детайли са доста добре обработени и анализирани. Но щом говорим за Лауда, трябва да кажем, че за него беше важно не дали ще постигне нещо, а как ще го стори. Той винаги говореше за постиженията си като нещо рутинно. \r\nЛауда никога не се оплакваше от трудностите, които му поднесе живота. Точно за това интервютата с него винаги са удоволствие. Винаги разговорът с него бе задълбочен, а не просто за... времето. Но веднъж спечелиш ли му доверието и имаш неговото внимание, то отговорите му стават толкова последователни и логично, все едно Лауда е в болида. \r\nПрез 2006 г. ми бяха дали поръчка от вестника ми да интервюирам Лауда за „Триумф и отчаяние“, поредица, в която спортистите си спомнят за силните и слабите страни в своята кариера. Започнах с това, че спечелването на шампионата през 1977 г. трябва да е било моментът на триумфа. \r\n„Правилно“, беше типичният кратък отговор. А какво да кажем за отчаянието? Трябваше да са били моментите, довели до това, когато свещеникът прилагаше последните ритуали? \r\n\"Не беше\", каза той твърдо. \"През 1991 г. един от самолетите от компанията ми \"Лауда Еър\" се беше разбил в Банкок, убивайки 223 души. Когато аз се кача на кола или мотор рискувам моето здраве и живот. Но когато, над 200 човека искат да прелетят от точка А, до точка В и не успеят, ето това е отговорност, това е отчаяние\". Той продължи да описва абсолютния ужас и опустошение на мястото на катастрофата, докато се опитваше да открие причината \"Боинг 767\" да падне от 28 000 фута. Лауда можеше да подкара всичките си самолети. Подозираше, че на единият двигател е бил монтиран обратен удар, който е обърнал самолета. \r\nПоследните 23 неидентифицирани пътници се оказаха критична точка, тъй като роднините продължиха да гледат към Лауда за отговори. Лауда отлетя право към централата на Боинг в Сиатъл и помоли да лети на симулатора, програмиран по начина, по който се смяташе, че 767 са в момента, в който бедствието се е случило. \"Отначало те отказаха\", каза Лауда. - Казах: „Слушайте, това беше моят самолет, моето име, моето увреждане ... така че нека го направя.“ От Боинг се съгласиха и Лауда доказа, че това е неуспех на пръстена на обратния натиск. Когато от Боинг му казаха, че ще направят изявление, Лауда влезе в действие - както само той можеше. \"Ще направя пресконференция. Ще кажа, че ще вземем 767, ще го заредим по същия начин като падналия самолет. Ако сте толкова сигурни, че хората могат да продължат да летят с тези самолети, тогава нека го направим. Но и аз ще бъда на борда\", обявил тогава Лауда. Накрая стана ясно, че производителят е виновен, а не операторът на самолета. \r\nНики Лауда - удивителен човек!", "date": "2019.05.22", "title": "Ники Лауда - удивителен човек (ВИДЕО)"}
{"url": "https://standartnews.com/sport/pavel-dochev-otnovo-poe-germanski-otbor-392772.html", "text": "Павел Дочев беше представен като наставник на германския Виктория (Кьолн). Клубът спечели промоция за местната Трета лига, но ръководството не беше доволно от досегашния треньор и го замени с българина. “Искахме наставник с опит в Трета лига. Като новаци целта ни е да не изпаднем веднага”, заяви главният спонсор на клуба от Кьолн Франц-Йозеф Вернце. “Очаквам с нетърпение да започна работа. Проектът на клуба е много вълнуващ. Знам, че предизвикателството пред нас е огромно, защото останалите съперници са много силни. Сега е важно да оползотворим добре времето си и да подготвим домашното си, като се подготвим добре за новия сезон. След това вече ще можем да направим силен шампионат”, заяви Дочев. За последно 53-годишният софиянец водеше Ханза (Рощок), но през зимата беше освободен.", "date": "2019.05.22", "title": "Павел Дочев отново пое германски отбор"}
{"url": "https://www.standartnews.com/sport/siti-prska-200-miliona-za-transferi-392763.html", "text": "Манчестър Сити разполага с 200 милиона за трансфери през лятото, съобщава „Дейли Мейл“. Мениджърът Хосеп Гуардиола вече е дал списъка с желаните от него футболисти. Смята се, че той иска да подсили състава си с четири нови попълнения. Спортният директор на Манчестър Сити Чики Бегиристайн работи усилено по селекцията на отбора. „Гражданите“ се очаква да привлекат трима или четирима нови футболисти. Шампионът на Англия със сигурност ще търси заместник на Венсан Компани и поне две нови попълнения в средата на терена. Ако Николас Отаменди напусне, то Манчестър Сити ще трябва да вземе още един защитник.", "date": "2019.05.22", "title": "Сити пръска 200 милиона за трансфери"}
{"url": "https://www.standartnews.com/sport/brand-podpisa-s-borusiya-dortmund-392764.html", "text": "Борусия (Дортмунд) потвърди втори солиден трансфер в рамките на няколко часа. Сега клубът се похвали с привличането на Юлиан Бранд от Байер (Леверкузен), след като по-рано през деня обяви идването и на Торган Азар от Борусия (Мьонхенгладбах). 23-годишният Бранд подписа контракт за пет сезона. Клубът активира откупната му клауза от 25 млн. евро. Вчера пък вестфалци взеха още един представител на Бундестима - Нико Шулц от Хофенхайм.", "date": "2019.05.22", "title": "Бранд подписа с Борусия Дортмунд"}
{"url": "https://www.standartnews.com/sport/rudi-garsiya-si-trgva-ot-marsiliya-392765.html", "text": "Треньорът на Олимпик Марсилия Руди Гарсия подаде оставка и повече няма да води елитния френски клуб. Според местните медии ръководството на Марсилия планираше да освободи Гарсия от поста му, след като тимът направи слаб сезон в Лига 1 и не успя да се класира за участие в евротурнирите през следващата кампания. Гарсия обаче изпревари събитията и сам си тръгна от \"Стад Велодром\", само два дена преди последния мач от първенството срещу Монпелие. 'Реших да напусна. Споделих това свое решение с президента на клуба и той го прие\", коментира 55-годишният специалист на днешната си пресконференция. \r\nОлимпик Марсилия заема шесто място в класирането преди домакинския двубой с Монпелие и при победа може да измести съперника си от петата позиция в крайното класиране, но това няма да донесе европейски футбол на клуба, тъй като по-ниско класираните Рен и Страсбург спечелиха две от квотите за Лига Европа.", "date": "2019.05.22", "title": "Руди Гарсия си тръгва от Марсилия"}
{"url": "https://standartnews.com/sport/turitsov-se-otrva-ot-tezhka-kontuziya-392771.html", "text": "Тази сутрин, десният защитник на ЦСКА Иван Турицов  мина медицински прегледи. Ядрено-магнитният резонанс е показал, че няма скъсани връзки на дясното коляно. По време на вчерашния мач спечелен от \"червените\" с 2:0 срещу Левски, младият футболист получи моментно изместване на капачката след нарушение на Паулиньо. Турицов бе заменен на почивката и изгледа второто полувреме от резервната скамейка. Талантливият краен бранител пропуска последния мач на отбора този петък срещу Ботев Пловдив, както и мачовете на националният отбор с Чехия и Косово в началото на юни за които бе получил първа повиквателна от новия национален селекционер Красимир Балъков. Турицов, ще почива известно време, за да бъде готов за лятната подготовка на отбора. В социалните мрежи футболистът на \"червените\" получи куп окуражителни съобщения от феновете на отбора, на които бранителя искрено благодари.", "date": "2019.05.22", "title": "Турицов се отърва от тежка контузия"}
{"url": "https://standartnews.com/sport/atletiko-posyaga-km-neres-392773.html", "text": "Испанският Атлетико Мадрид се е включил в надпреварата за подписа на атакуващия полузащитник на Аякс Амстердам Давид Нерес през идното лято. Бразилският национал отбеляза 12 гола и даде пасове за още 15 попадения в 50-те си мача с екипа на холандския гранд през сезон 2018/19. Английските Ливърпул и Челси също са свързвани с подписа на 22-годишния футболист, който е в групата на „селесао” за предстоящия турнир Копа Америка 2019. Испанският AS написа, че Атлетико също е „хвърлил око” към Нерес, който имаше ключова роля в домашния дубъл за Аякс в Холандия – титла и купа на страната, а в добавка направи сензационни мачове с отбора при похода до полуфинала в Шампионска лига. Атлетико Мадрид се очаква да има достатъчен финансов ресурс през този сезон, след като по всяка вероятно ще продаде Антоан Гризман. Очаква се френският футболист да напусне „Уанда Метрополитано” за 120 милиона евро, като най-вероятната дестинация е Барселона. \r\nНерес, който дебютира за Бразилия през март, се присъедини към Аякс от Сао Пауло през януари 2017-а година.", "date": "2019.05.22", "title": "Атлетико посяга към Нерес"}
{"url": "https://standartnews.com/sport/avstraliets-s-vtori-uspekh-na-dzhiroto-video-392775.html", "text": "Австралиецът Калеб Юън постигна втора етапна победа в тазгодишното 102-ро издание на колоездачната обиколка на Италия. Юън се оказа най-съобразителен на финалната права в 221-километровия етап от Карпи до Нови Лиджуре и се възползва от грешка на отбора на \"Групама\", за да изпревари основния си конкурент Арно Демар, който завърши втори, и германеца Паскал Акерман, останал трети. Австралиецът пресече финалната линия заедно с основната група с време от 5 часа, 17 минути и 26 секунди. Начело в генералното класиране след преполовяването на \"Джирото\" остава италианецът Валерио Конти, който има преднина от 1:50 минути пред втория Примож Роглич от Словения. На трето място в подреждането за \"розовата фланелка\" е французинът Нанс Петерс на 2:21 минути зад лидера. В класирането при спринтьорите, където се дава \"цикламена фланелка\", начело излезе Демар със 194 точки, пред Акерман със 183 и Юън със 159. В четвъртък предстои 12-ият етап от обиколката на Италия, в който състезателите ще трябва да преодолеят 158 километра от Кунео до Пинероло. По пътя им 16 километра преди финала ще се изправи височината от първа категория, която вероятно ще донесе размествания на върха в класирането.", "date": "2019.05.22", "title": "Австралиец с втори успех на Джирото (ВИДЕО)"}
{"url": "https://standartnews.com/svyat/elizabet-ii-posreshchna-gosti-na-chaeno-parti-392677.html", "text": "В градините на Бъкингамския дворец се състоя традиционното Чаено парти, на което домакин е кралица Елизабет Втора. Тази година й помагаха херцозите на Кеймбридж - Катрин и Уилям, които поздравяваха гостите и разговаряха с тях. Всяка пролет дворецът кани по няколко хиляди поданици на нейно величество, с което иска да почете работата им. Обикновено присъстват военни, членове на общински съвети и църковни настоятелства. Сервират се чай и леки закуски. Елизабет Втора беше заложила на бледо синия цвят, розови акценти имаше по шапката й. Изцяло в розово пък беше съпругата на принц Уилям - Катрин.", "date": "2019.05.22", "title": "Елизабет ІІ посрещна гости на чаено парти"}
{"url": "https://standartnews.com/sport/abramovich-prsnal-93-miliona-za-kompensatsii-392774.html", "text": "Тази седмица беше наредено на Челси и Роман Абрамович да плати 9 милиона пауда компенсация за уволнението на Антонио Конте. Италианецът бе изритан миналия юли, тъй като тимът не стигна Шампионската лига. Това не е първата жертва на Челси обаче, си тръгва с пълни джобове от \"Стамфорд Бридж\". Не е изненада за никого, че Раниери е първият уволнен спец от Абрамович. Неговата бъдеще не бе ясно още от идването на руснака, който искаше повече в замяна на голямата си инвестиция. Големият португалец и Абрамович се разделят за първи път. Е, определено на на Жозе и екипът му не им е било чак толкова лошо с тези пари. Грант си тръгна чувствайки се предаден, ядосан след като напусна поста си дни след загубата от Манчестър Юнайтед във финала от Шампионската лига. Челси изрита Сколари след като 7 месеца начело на отбора. Клубът изобщо не успя да се противопостави на Манчестър Юнайтед за титлата и завърши на 7 точки от върха. Челси изгони Калето след като италианецът завърши втората си година начело на Челси без трофей, а година по-рано бе направил дубъл - титла и Купа на Англия. Португалецът взе доста парички за само 9 месеца работа. А и Челси бяха още в Шампионската лига, ФА Къп и бяха в Топ 4 в Англия. Ди Матео спечели Шампионската лига и ФА Къп като временен мениджър и му бе предложен двугодишен договор. Но само 8 месеца по-късно той бе уволнен след загуба от Ювентус в Шампионската лига Испанецът, който бе поставен в шах и реално бе временен вариант, напусна ядосан: \"Феновете не ни помагат. В края на сезона си тръгвам, не се притеснявайте за мен\". Челси уволни Моуриньо само седем месеца след трофея във Висшата лига. Той загуби 9 от 16-те мача на отбора и бе на 16-то място в класирането, 1 точка над опасната зона Хидинк пое отбора като временен мениджър след безчинствата на Моуриньо. През това време той молеше Абрамович де реши кой да бъде новият постоянен мениджър на Челси. Уволнение, което се чакаше с месеци. Тимът завърши извън зона Шампионска лига след като година по-рано бе станал шампион.", "date": "2019.05.22", "title": "Абрамович пръснал 93 милиона за компенсации"}
{"url": "https://standartnews.com/sport/boy-mezhdu-romi-predi-mach-ot-prva-liga-392777.html", "text": "Бой между роми на Националния стадион завърши с един наръган и десетки задържани. Малко преди 15.00 часа избухва скандал между ромите, които почистват съоръжението за мача между Септември (София) и Дунав, който се играе в момента. Минути след това спорът прераства в масов бой. По време на мелето най-тежко е пострадал 30-годишен мъж, съобщава \"Bulgaria ON AIR\". От Спешна помощ съобщават, че той е намушкан в областта на главата и гърба. Веднага е настанен в шокова зала, а състоянието му е тежко. На място са били изпратени екипи на полицията и Спешна помощ.", "date": "2019.05.22", "title": "Бой между роми преди мач от Първа лига"}
{"url": "https://standartnews.com/sport/loko-moskva-otne-kupata-ot-khicho-392779.html", "text": "Отборът на Локомотив (Москва) завоюва Купата на Русия след победа с 1:0 над Урал във финала, игран в Самара. Българинът Николай Димитров - Хичо не беше в групата за двубоя поради контузия. Единственото попадение в срещата отбеляза Дмитри Баринов в 27-ата минута. Той реализира с глава на първа греда след изпълнение на корнер. Това е осма Купа на Русия за Локо. Любопитното е, че шест от тях са под ръководството на настоящия треньор Юрий Сьомин. Специалистът има е завоювил трофеите в два свои етапа (1995/96, 1996/97, 1999/00, 2000/01 и 2016/17 и 2018/19). За Урал това е втори загубен финал от две битки за купата.", "date": "2019.05.22", "title": "Локо Москва отне Купата от Хичо"}
{"url": "https://standartnews.com/biznes/startira-trseneto-na-investitori-za-aets-belene-392698.html", "text": "Процедурата за избор на стратегически инвеститор по проекта АЕЦ „Белене“ е публикувана, днес – 22 май 2019 г., в брой С176 в Официален вестник на Европейския съюз. Срокът за получаване на заявления за участие в процедурата за избор на стратегически инвеститор е до 90-тия ден, считано от датата на публикуване на поканата в Официален вестник на ЕС. Индикативният срок за приключване на процедурата е 12 месеца от днешна дата. Това съобщиха от пресцентъра на Министерство на енергетиката. Припомняме, че с Решение на Народното събрание на Република България от 7 юни 2018 г. и Решение № 447 от 29 юни 2018 г. на Министерския съвет бяха възобновени действията по търсене на възможност за реализация на проекта за АЕЦ „Белене“, съвместно със стратегически инвеститор, на пазарен принцип. Заявление за участие в процедурата за избор на стратегически инвеститор, съответно интерес за придобиване на миноритарно акционерно участие в проектната компания, могат да подават български или чуждестранни юридически лица, както и обединения от такива.", "date": "2019.05.22", "title": "Стартира търсенето на инвеститори за АЕЦ Белене"}
{"url": "https://www.standartnews.com/sport/loko-moskva-otne-kupata-ot-khicho-392779.html", "text": "Отборът на Локомотив (Москва) завоюва Купата на Русия след победа с 1:0 над Урал във финала, игран в Самара. Българинът Николай Димитров - Хичо не беше в групата за двубоя поради контузия. Единственото попадение в срещата отбеляза Дмитри Баринов в 27-ата минута. Той реализира с глава на първа греда след изпълнение на корнер. Това е осма Купа на Русия за Локо. Любопитното е, че шест от тях са под ръководството на настоящия треньор Юрий Сьомин. Специалистът има е завоювил трофеите в два свои етапа (1995/96, 1996/97, 1999/00, 2000/01 и 2016/17 и 2018/19). За Урал това е втори загубен финал от две битки за купата.", "date": "2019.05.22", "title": "Локо Москва отне Купата от Хичо"}
{"url": "https://standartnews.com/biznes/rozobert-zaksnyava-ochakvat-slaba-rekolta-392751.html", "text": "Тази година розоберът в Казанлъшко започва с около десетина дни по-късно от други години заради студената и дъждовна пролет. Още по-притеснителни за розопроизводителите са прогнозите за качеството на розовия цвят. \r\nказа. \r\n„Резките промени на времето - повишаване и след това понижаване на температурите  са предпоставки  розовият  цвят да не може да разцъфти качествено, което се отразява и на рандемана, и на качеството на розовото масло“, прогнозира в ефира на Радио Стара Загора доц. Ганка Баева, директор на Института по розата и етеричномаслените култури в Казанлък. \r\n Както всяка година, и през тази кампания основният проблем ще бъде наемането на розоберачи. Въпреки че собствениците на розови насаждения вече предлагали по масово 1-1,50 лв за кг набран розов цвят, мераклии няма. Много розопроизводители били принудени да търсят работници далеч от Казанлък и региона. Осигурявали им превоз за своя сметка, а често и сандвич за закуска, тъй като розоберът започва рано преди изгрев слънце.По официални данни около 45 хил. дка са градините у нас с маслодайна роза. Почти половината от тях са в Казанлъшко. \r\n Все още никой не може да прогнозира колко от скъпоценно розово масло ще бъде произведено тази година и как ще се търгува на международните пазари. Миналата година цената на скъпоценния продукт не паднала под 7 хил. долара за кг. Но пък близо една трета от общото количество розово масло - над 300 кг, е останало непродадено в складовете. \r\n ", "date": "2019.05.22", "title": "Розоберът закъснява, очакват слаба реколта"}
{"url": "https://standartnews.com/svyat/glavi-na-ministri-khvrchat-v-avstriya-392678.html", "text": "Политическата криза в Австрия се задълбочава. Президентът Александър ван ден Белен уволни всички министри от крайната десница с изключение на външния, а премиерът е нагърбен да създава временен кабинет без подкрепата на мнозинството в парламента. След корупционния скандал управляващата коалиция се разпадна и на мястото на компрометираните министри ще бъдат издигнати експерти. „След оставките и уволненията президентът ми възложи задачата да съставя кабинет от експерти. Това ще бъде временно правителство от хора с нужната квалификация и лични качества”, заяви министър-председателят Себастиан Курц. „Искам дебело да подчертая - това е временно правителство и ще ръководи страната до изборите и ще остане не власт до формирането на управляващо мнозинство. Призовавам всички парламентарно представени партии да бъдат отговорни и да не прахосват парите на данъкоплатците”, каза президентът Александер ван дер Белен. Той изрази надежда, че опозицията ще даде шанс на временното правителство и няма да иска вот на недоверие на премиера в близките дни, защото \"засега няма план Б\".", "date": "2019.05.22", "title": "Глави на министри хвърчат в Австрия"}
{"url": "https://standartnews.com/biznes/startirat-stroezha-na-gazova-vrzka-mezhdu-blgariya-i-grtsiya-392679.html", "text": "Премиерите Бойко Борисов и Алексис Ципрас ще дадат днес началото на изграждането на междусистемната газова връзка между България и Гърция. Газовата връзка между България и Гърция е с дължина 182 км, от които 150 км са на българска територия. Тя започва от Комотини, Гърция и се свързва с българската газопреносна система при Стара Загора. Интерконекторът ще спомогне за диверсификация на източниците и доставките на газ за България и региона на Югоизточна Европа. Чрез него ще получаваме азербайджански природен газ от Трансадриатическия газопровод. Възможни ще бъдат и доставки през терминала на Александруполис за втечнен природен газ от САЩ, Катар, Алжир, Израел и Египет.", "date": "2019.05.22", "title": "Стартират строежа на българо-гръцка газова връзка"}
{"url": "https://standartnews.com/biznes/galaksi-investmnt-grup-s-priz-za-rekonstruktsiyata-na-intercontinent-392713.html", "text": "Галакси Инвестмънт Груп е големият победител в тазгодишното издание на първия и най-голям интериорен конкурс в България, организиран от сп. Идеален дом. Призът се връчва на инвестиционната компания за реновацията и реконструкцията на петзвездния хотел InterContinental Sofia, който беше открит миналата година. На церемонията по награждаването присъстваха много официални лица, сред които кметът на София Йорданка Фандъкова, главният архитект на столицата Здравко Здравков, управителят на медийна група България Венелина Гочева, водещи професионалисти и експерти в областта на архитектурата, интериора и дизайна, представители на бизнеса и др. „Водещ принцип на екипа при реализацията на проекта беше отношението към детайла във всеки етап на реконструкцията, довършителните работи и обзавеждането. В този процес взеха участие утвърдени специалисти, сред които проектанти, дизайнери и консултанти, които приеха предизвикателството да направят този проект възможен“, сподели по време на церемонията управителят на Галакси Инвестмънт Груп Константин Бояджиев. Той допълни, че едва година след откриването си, Intercontinental Sofia вече е символ на най-висок хотелски стандарт и безкомпромисно качество. „Поредното доказателство в тази посока е фактът, че хотелът в София е на трето място по качество на услугата сред общо 150-те най-луксозни обекта от веригата в Европа“, сподели той. За да отговори на последните тенденции в бранша и на високите стандарти на оператора, сградата на пл. „Народно събрание“ 4 е изцяло реновирана от компанията инвеститор Галакси Инвестмънт Груп, като в контекста на съществуващата сграда е изградено напълно ново крило. Така хотелът предлага на своите посетители общо 194 стаи, отговарящи на най-високите световни стандарти за качество и лукс, а на последния етаж е разположен и първият по рода си президентски апартамент у нас. Той се простира върху 268 кв. м. от седмия етаж на сградата и осигурява несравним комфорт, което го прави идеално място за визити от най-високо ниво. Съвременният интериор на InterContinental Sofia предоставя несравним комфорт и уют, създавайки подходяща атмосфера както за работа и бизнес срещи, така и за релакс с най-близките хора. Изисканият дизайн в стаите и общите помещения оставят у гостите усещането за дискретен лукс, а вдъхновяващото изкуство, дело на подбрани български творци, пресъздават живия дух на дестинацията. Емблематичното лоби е предпочитана локация за срещи и фотосесии, а статуята на момичето с глухарчетата въплъщава надеждата и неспирния стремеж към развитие. Като допълнение, луксозната дестинация предлага на своите посетители и 5 модерни мултифункционални зали за събития, удобно разположени на един етаж, които осигуряват разнообразни възможности за организиране на корпоративни срещи, конференции, коктейли, вечери или частни мероприятия. Обществените пространства са просторни и взаимно свързани, подходящи за срещи и събития, за уединение и работа.", "date": "2019.05.22", "title": "Галакси Инвестмънт Груп с приз за реконструкцията на InterContinent"}
{"url": "https://standartnews.com/biznes/investitor-dava-2-mlrv-evro-za-nov-stadion-392718.html", "text": "Нов вариант за изграждането на Национален стадион в София се появи като част от офертата на инвеститорите от MAG за концесията на летище София. Стадионът е включен в разширеното предложение, подадено пред Министерството на транспорта, съобщи \"Дир.бг\".  Арената е част от независима и допълнителна инвестиция на стойност от 600 милиона евро, която е извън обхвата на основната инвестиционна оферта от близо 1.5 милиарда евро. Така цялостното предложение надвишава 2 милиарда евро. Консорциум \"Витоша\" (състоящ се от Manchester Airports Group (MAG) и нейният партньор Beijing Construction Engineering Group (BCEG)) предлага да вземе дейно участие в развитието на Airport City Sofia (Летищен град София), който ще включва нов национален стадион (построен по стандартите на УЕФА от категория 4), подкрепен от търговска зона, магазини, зона за отдих и логистични съоръжения. Проектът предвижда новият стадион да бъде мултифункционален, напълно подходящ за националните отбори по различни видове спорт, световни спортни състезания, както и концерти и фестивали. Той може да бъде завършен навреме, за да бъде използван при евентуално одобрение на домакинството на България на Младежките зимни олимпийски игри през 2024 г. Снимка: MAG \"Щастливи сме, че можем да направим това предложение на жителите на София като част от нашата оферта за летище София. Нов стадион с емблематичен дизайн ще може да бъде използван както за световни първенства, така и от гражданите за ежедневни спортни дейности\", каза Греъм Фъргюсън, директор по корпоративно развитие за MAG. MAG и BCEG вярват, че Airport City Sofia ще бъде перфектната локация за нов национален стадион, подходящ за кандидатурата на България за домакинство на Световната купа 2030, заедно с Гърция, Румъния и Сърбия. Снимка: MAG", "date": "2019.05.22", "title": "Инвеститор дава 2 млрд. евро за нов стадион"}
{"url": "https://standartnews.com/biznes/babkh-v-magazinite-u-nas-nyama-opasen-zekhtin-392743.html", "text": "Във връзка с изнесена по-рано тази година информация от Българската национална асоциация „Активни потребители“ за маслиново масло, съдържащо остатъци от халогенирани разтворители, Българската агенция по безопасност на храните (БАБХ) взе проби по официален контрол от продуктите на марките, посочени като опасни в медийното пространство. Пробите бяха изпратени в лаборатория в град Хамбург, Германия, която има съответната акредитация за извършване на необходимите анализи, тъй като на територията на България няма акредитирана лаборатория за изпитване на халогенирани разтворители в маслиново масло. Резултатите от анализа на пробите показват отсъствие на халогенирани разтворители в маслиново масло „помаче“ с марка „Родон“ и маслиново масло „екстра върджин“ с марка „Офелия“.", "date": "2019.05.22", "title": "БАБХ: В магазините у нас няма опасен зехтин"}
{"url": "https://standartnews.com/svyat/avstriya-zakriva-sedem-dzhamii-i-goni-imami-392700.html", "text": "Австрийският консервативен канцлер Себастиан Курц обяви днес, че страната му ще експулсира няколко финансирани от чужбина имами и ще затвори седем джамии като мярка за борба с \"политическия ислям\", предаде Франс прес, цитирана от БТА. \"Паралелните общества, политическият ислям и радикализацията нямат място в нашата страна\", заяви на пресконференция Курц. Ще бъде закрита джамия, управлявана от турска крайнодясна организация и шест джамии, управлявани от Арабската религиозна общност, предаде ДПА. По данни на агенцията властите преразглеждат визите на 40 духовници, членове на организацията Австрийски турски ислямски съюз (АТИБ). Една от джамиите, подлежащи на закриване, принадлежи на АТИБ, която е свързана с Дирекцията по религиозните въпроси в Турция (Диянет). Въпреки че австрийските закони забраняват чуждестранно финансиране на имамите, АТИБ е намерила начин да заобиколи забраната, поясни министърът на културата Гернот Блюмел. В тази джамия в началото на месеца деца във войнишки униформи направиха възстановка на битката при Галиполи от Първата световна война. Снимки от възстановката, на които децата развяват турски знамена или се преструват на загинали в битката, разтревожиха австрийската политическа класа. Арабските джамии се закриват заради информации, че в тях се проповядват салафитски възгледи, каза министър Блюмел.", "date": "2019.05.22", "title": "Австрия закрива седем джамии и гони имами"}
{"url": "https://standartnews.com/svyat/kmett-na-antverpen-organiziral-lov-na-migranti-392702.html", "text": "Кметът на Антверпен Барт де Вевер наредил на полицията да задържа мигранти, които подлежат на принудително прогонване, до напълването на затворите. Това става ясно от звукозапис, който се появи в белгийски медии, съобщи БНР.  На записа се чуват думите на председателя на най-голямата партия в страната Нов фламандски алианс (НФА) и кмет на Антверпен Барт де Вевер, който говори за \"походи\" за задържане на мигранти до напълването на затворите. Записът е направен през 2016 г. по време на работно посещение. Най-добре е да се задържат хора от националности, предпочитани от \"Еър Франкен\", казва Де Вевер. Думите му са намек за полетите, организирани от тогавашния държавен секретар по убежището и миграцията Тео Франкен, с които принудително чужденци са връщани в държавите, от които произхождат. Ако самолетът може да се напълни, би било лудост това да не се направи, допълва Де Вевер. Той допълва, че преди да предприеме акция, полицията трябва да се осведоми за броя на свободните места в затворите и да ги запълни. Де Вевер говори и за подготовката на нов център за задържане, който да бъде изграден от ненужни контейнери, осигурени от Холандия. Медиите отбелязват, че този център вече съществува. Тази сутрин Де Вевер потвърди съдържанието на записа и обяви, че се гордее с рекордния брой прогонени мигранти - 6250 души. Главният политически съперник на НФА - председателят на партията на социалистите франкофони Елио ди Рупо - коментира, че за думите си Де Вевер трябва да бъде подведен под наказателна отговорност.", "date": "2019.05.22", "title": "Кметът на Антверпен организирал \"лов\" на мигранти"}
{"url": "https://standartnews.com/svyat/spor-v-amazon-za-litsevoto-razpoznavane-392711.html", "text": "Акционерите ще гласуват два пъти по въпроса, съобщи Би Би Си. Гласовете са необвързващи, което означава, че ръководителите не трябва да предприемат конкретни действия, независимо от резултата. Amazon се е опитала да блокира гласуването, но Комисията за ценни книжа и борси е изразила становище, че компанията няма право да го прави.", "date": "2019.05.22", "title": "Спор в Amazon за лицевото разпознаване"}
{"url": "https://standartnews.com/kultura/baba-kori-raztseluva-dnkan-lorns-392690.html", "text": "Победителят от Евровизия 2019 Дънкан Лорънс от Холандия беше посрещнат от хиляди на летище Схипхол в Амстердам. Пристигането на 25-годишния изпълнител на родна земя предизвика и изключителен медиен интерес.  Първа го прегърна и разцелува 82-годишната Кори – любимата баба на певеца. Тя сподели, че е изключително горда със своя внук и че всеки път се просълзява, когато чуе песента му по радиото. След като Дънкан Лорънс спечели 64-то издание на конкурса, което се проведе в Тел Авив и „Arcade” триумфира с 492 точки в големия финала, хитът оглави Itunes класациите в Белгия, Франция, Люксембург, Германия, Израел, Малта, Холандия, Португалия, Испания, Швеция, Австрия, Финландия, Гърция, Норвегия, Швейцария и Украйна. Това го постави на 5-то място в световната Itunes класация. Подобна беше ситуацията и в музикалната стрийминг платформа Spotify, където песента се класира в топ 30 в почти всички участващи държави. Песента се нареди на 15-то място в България. Веднага след победата си Дънкан обяви национално турне в Холандия, което се разпродаде за минути. Това наложи и уточняването на допълнителни дати. До края на годината обиколката ще мине и през редица европейски градове. Да припомним, че Дънкан Лорънс беше основният фаворит за победа на конкурса. Преди да бъде представен от холандската телевизия, той беше напълно непознат за местната аудитория. Всичко се обръща след представянето на „Arcade“, която бързо набира популярност в цяла Европа и се превръща в основния фаворит за победа в Тел Авив. Представянето на Дънкан на Евровизия бе съпроводено от невиждана еуфория в Холандия. Много сравняват Дънкан с българския представител от 2017-а Кристиан Костов. Самият Кристиан изрази подкрепата си за Лорънс в социалните медии преди финала. Това е петата победа на Холандия на Евровизия - предишната е през 1975-а, когато групата Teach-In печели с песента \"Ding-a-dong\".     Видео от посрещането на Дънкан на летището в Амстердам:   Видео от изпълнението на „Arcade” във финала на Евровизия 2019:   ", "date": "2019.05.22", "title": "Баба Кори разцелува Дънкан Лорънс"}
{"url": "https://standartnews.com/kultura/el-ey-aplodira-aladin-392692.html", "text": "Световната гала премиера на „Аладин“ се състоя в „Ел капитан“- сградата-символ на холивудската филмова история в Лос Анджелис. Грандиозното събитие събра  стотици фенове, знаменитости и участниците в продукцията. Повлияна от духа на Ориента и вдъхновена от  вечната класика на Дисни, обстановката допринесе за силния ентусиазъм и чувство на автентичност у всички присъстващи. По червения килим мина всеобщият любимец Уил Смит, който влиза в ролята на неотразимия дух от лампата и го превръща в абсолютния хит на филма. Младият Мена Масуд, който е уличният крадец Аладин, подари специално внимание на почитателите, а прекрасната Наоми Скот блесна със зашеметяваща визия. На публиката се поклониха режисьорът на „Аладин“ Гай Ричи, музикалният гений Алън Менкен, Зейн и сензацията Жавия Уорд, които изпълняват в дует емблематичната песен „Един цял нов свят“. Сред останалите гости бяха още Хелън Мирън, Жасмин Тукс, Тери Крюз, Татяна Али, семейство Смит и други. Освен задължителната за подобни грандиозни продукции световна премиера, екипът на „Аладин“ направи многобройни пътувания по света, за да представи магичния свят преди официалния  старт. Едно от най-ярките бе именно в родината на Аладин – Йордания. Екзотичната страна от Близкия изток е и главен участник във филма, тъй като там са заснети някои от най-зрелищните сцени. Спиращата дъха пустиня Вади Рум е естествен декор в продукцията и превръща Аладин в истински визуален шедьовър. Берлин, Токио и Париж са сред столиците, които приветстваха звездите. Очарованието на „Аладин“ действително въздейства върху феновете на красивите приключенски сюжети. В България килимчетата ще полетят из приказната Аграба на 24 май.", "date": "2019.05.22", "title": "Ел Ей аплодира Аладин"}
{"url": "https://standartnews.com/svyat/severna-koreya-dzho-baydn-e-glupak-392712.html", "text": "Севернокорейска информационна агенция КЦТА днес нарече Джо Байдън \"глупак\" и \"луд с нисък коефициент на интелигентност\". Поводът за това станаха критики на бившия американски вицепрезидент срещу лидера на КНДР Ким Чен-ун, предаде Франс прес и БТА. Байдън, който два мандата беше вицепрезидент на Барак Обама, е в предизборна кампания, след като миналия месец обяви, че ще се бори за номинацията на демократите за президентските избори през 2020 г. КЦТА обвини Байдън и в \"клевета срещу висшето ръководство\" на КНДР, формулировка, която обикновено се отнася до Ким, и посочи, че бившият сенатор е станал \"безотговорен и безразсъден\". Коментарът на КЦТА е под заглавие \"Сноб, лишен от елементарни човешки качества\", предаде ТАСС. Според сп. \"Нюзуик\", в кампанията му във Филаделфия в събота Байдън попитал риторично: \"Дали сме нация, която прегръща диктатори и тирани като Путин и Ким Чен-ун?\", предаде Ройтерс. КЦТА изброява предишни предизвикали противоречия прояви на Байдън, след които са обвинения в плагиатство от британски политик в предизборна реч през 1988 г. и това, че заспал дълбоко при изказване на президента Обама през 2011 г. Пхенян обвини Байдън в \"нетърпима и сериозна политически мотивирана провокация\" срещу КНДР, предаде Асошиейтед прес.", "date": "2019.05.22", "title": "Северна Корея: Джо Байдън е глупак"}
{"url": "https://standartnews.com/kultura/6-minutni-ovatsii-za-tarantino-v-kan-392706.html", "text": "„Имало едно време в Холивуд“ на Куентин Тарантино дебютира на филмовия фестивал в Кан. Точно 25 години след като знаменитият режисьор за първи път завладя елитния форум на Ривиерата с култовия „Криминале“, той отново се завърна на червения килим с десетия си филм. Журналисти тръпнаха в любопитство да бъдат първите, които гледат дългоочакваната лента и се редиха на опашка в продължение на 2 часа. Първоначалните отзиви за черната комедия са позитивни. „Най-забавният филм на Тарантино“ заявиха някои от зрителите, а от „The Guardian“ коментираха: „Възмутителен, дезориентиращ, безотговорен и възхитителен“. От „The Irish Times“ заявиха, че ленатата е по-добра от последната творба на режисьора „Омразната осморка“ от 2015-а. След края на ексклузивната прожекция публиката в Кан зарадва Тарантино с 6-минутни овации. Режисьорът се наслади на всяка секунда заедно със звездите на филма Брад Пит, Лео ди Каприо и Марго Роби, които бяха до него. „Имало едно време в Холивуд“ тръгва по кината у нас на 31 май.", "date": "2019.05.22", "title": "6-минутни овации за Тарантино в Кан"}
{"url": "https://standartnews.com/regionalni/blagoevgrad-chestva-dvoen-praznik-392708.html", "text": "За Деня на българската просвета и култура и на  славянската писменост, който е и празник на Благоевград, общината е подготвила богата празнична програма. Честванията ще започнат на 23 май с тържествен парад на училищните знамена, който ще достигне до зала \"Пейо Яворов\". Там ще бъде връчено престижното отличие \"Училище на годината 2019\". Денят ще завърши с официален прием за учители и дейци на културата, образованието и науката, който дава кметът на общината д-р Атанас Камбитов. Честването на самия Ден на българската просвета и култура и на славянската писменост ще започне с празнично шествие на училищата от града. Учениците ще преминат в два лъча по улиците на града и ще се съберат на площад \"Македония\". Празникът ще продължи с концерт на Камерна опера-Благоевград и Музикално училище „Престо“. Кулминацията в празничния ден ще бъде концертът на любимите изпълнители на България Мария Илиева и Любо Киров. Те ще изпълнят свои хитове и ще радват меломаните с много музика и емоции. Концертът е от 20 часа на площад „Македония“.  ", "date": "2019.05.22", "title": "Благоевград чества двоен празник"}
{"url": "https://standartnews.com/svyat/naydzhl-farazh-vzel-450-000-liri-ot-biznesmen-392732.html", "text": " Британският политик Найджъл Фараж е нарушил правилата, като е приел финансиране от 450 000 лири от бизнесмена Арън Банкс, който водеше кампания за напускане на съюза. Консултативен комитет към Европейския парламент ще разгледа въпроса дали двигателят на Брекзит  е нарушил правилата. Фараж не е обявил сумата пред ЕП в качеството си на евродепутат. По думите му той не е сторил това, защото възнамерявал да напусне политиката и да заживее в САЩ. Комисията ще разгледа случая, преди да консултира председателя на ЕП Антонио Таяни. Заседанието вероятно ще е на 4 юни. Ако бъде установено нарушение, Фараж може да получи порицание, да бъде лишен от полагащото се на евродепутатите финансиране и да му бъде забранен достъпът до някои дейности. Плащанията от Арън Банкс към лидера на националистическата формация UKIP бяха разкрити от разследване на британския Канал 4. Фараж, от своя страна, коментира, че няма да разговаря с журналисти от телевизията, защото са \"политически активисти\", и им забрани достъпа до събития на Партията на Брекзит  - новата му политическа формация.", "date": "2019.05.22", "title": "Найджъл Фараж взел 450 000 лири от бизнесмен"}
{"url": "https://standartnews.com/sport/dunav-ostava-v-elita-sled-golov-trilr-video-392780.html", "text": "Дунав остава в Първа лига! Русенци успяха да спечели с 3:2 срещу Септември в София и с общ резултат 3:3, но повече голове на чужд терен запазват мястото си сред най-добрите. \r\nСрещата на ст. \"Васил Левски\" стартира много добре за столичани, които откриха чрез Здравко Димитров още в петата минута. До края на полувремето обаче \"драконите\" избухнаха с пълен обрат. Първо Исмаил Иса изравни в 41-ата минута, а само 3 минути по-късно Свилен Щерев направи 2:1. След почивката Септември се хвърли да изравнява и успя да го стори. Боби Галчев бе точен в 67-ата минута, но 6 по-късно отново Щерев направи 3:2 за русенци. В 81-ата минута обаче Щерев пое към съблекалните след като бе изгонен от съдията. До края обаче Септември не успя да изравни. \r\nТака Дунав остава в елита, докато Септември ще играе най-вероятно срещу Арда Кърджали за място в Първа лига. Другия бараж противопоставя Витоша Бистрица и Монтана.", "date": "2019.05.22", "title": "Дунав остава в елита след голов трилър (ВИДЕО)"}
{"url": "https://standartnews.com/regionalni/politsiyata-na-krak-za-sbitiya-chetiri-v-edno-392728.html", "text": " Старозагорската полиция е на крак за струпалите се четири в едно събития между 24 и 26 май - общоградско шествие,абитуриентски балове, футболната среща между „Берое“ и „Левски“ и изборите за Европейски парламент. \r\n Засилено полицейско присъствие и временна организация на движението са част от мерките, които ще предприемем, казаха от областната дирекция на МВР в Стара Загора.  \r\n Те се въвеждат още на 24 май сутринта, когато стартира шествието по улиците на града по повод празника на българската просвета и култура и на славянската писменост. Засилено полицейско присъствие ще има и вечерта около заведенията, където ще се проведат абитурентските празненства. \r\n В празничния ден ще се проведе и футболната среща между отборите на „Берое“ и „Левски“, заради което на входовете на града ще има изградени временни КПП-та за проверка на феновете на гостуващия отбор. \r\n  Стана ясно, че въпреки абитуриентските балове, кметът на общината Живко Тодоров ще издаде традиционната заповед да забрана на продажбата и употребата на алкохол в деня за размисъл и в изборния ден.  \r\n  В ход е и цялата организация по охраната на изборните бюлетини и избирателните секции.Още днес изборните книжа щели да бъдат извозени под охрана по общините в  Старозагорска област. Тук бюлетините ще  бъдат съхранявани и пазени до 25-ти май, когато ще ги получат ръководствата на избирателните секции. След това всички секции ще бъдат охранявани от полицията до края на изборния ден.  \r\nСлед приключване на изборите отново под охрана изборните книжа ще бъдат извозени до районната избирателна комисия, която тази година ще работи в сградата на регионалната библиотека „Захарий Княжески“. Около нея  също ще бъде създадена ще има и временна организация на движението до приключване работата на РИК.", "date": "2019.05.22", "title": "Полицията на крак за събития четири в едно"}
{"url": "https://standartnews.com/svyat/restorantite-na-dzheymi-olivr-falirakha-392737.html", "text": "Търси се нов собственик за над 20 обекта, като процесът по преобразуване на остатъците от компанията ще се води от KPMG. Говорител на Оливър подчерта, че проблемите засягат само една от фирмите му в Обединеното кралство и останалите дружества към момента \"функционират нормално\". Преди две години бизнесът на Оливър избегна на косъм същата съдба. През 2017 г. готвачът, който живее в имение за 8.9 млн. паунда в Хайгейт, инвестира 12.7 млн. от собствените си пари, след като му бяха дадени само два часа, за да реагира и да спаси веригата си. Тогава компанията дължала 71.5 млн. паунда. През 2018 г. 12 от общо 37 ресторанта от веригата затворили врати. Основна причина е изключителната конкуренция на пазара, която вече изхвърли от бизнеса много от другите играчи.", "date": "2019.05.22", "title": "Ресторантите на Джейми Оливър фалираха"}
{"url": "https://standartnews.com/biznes/koy-iska-da-stroi-aets-belene-yasno-do-3-mesetsa-392758.html", "text": "До три месеца ще е ясно кой иска да строи АЕЦ „Белене”. Министерството на енергетиката обяви процедурата за избор на инвеститор. В следващите 90 дни желаещите да изградят втората ни атомна централа може да го заявят. Това може да са български, чужди или смесени компании. Цялата процедура трябва да приключи до една година и на 22 май 2020 г. да е ясно кой ще изгражда \"Белене\". След спирането на проекта, от юни миналата година работата по АЕЦ-а беше подновена от Народното събрание. Държавата реши втората атомна централа да се строи на пазарен принцип, без държавна гаранция.", "date": "2019.05.22", "title": "Кой иска да строи АЕЦ \"Белене\" - ясно до 3 месеца"}
{"url": "https://standartnews.com/svyat/prekhodnoto-pravitelstvo-na-avstriya-se-zakle-392738.html", "text": "Преходното правителство на Австрия се закле. Това стана пред президента на страната  Александер Ван дер Белен. Този кабинет ще ръководи страната до предсрочните парламентарни избори, предаде БГНЕС. Във вторник Ван дер Белен прие оставката на всички министри от Австрийската партия на свободата (АПС), с изключение на министъра на външните работи Карин Кнайсел. Австрийският канцлер Себастиан Курц заяви, че президентът на страната му е наредил да запълни свободните министерски постове с експерти. Президентът официално уволни министри от АПС и след това назначи нови политици на правителствени постове. Постът на подалия оставка Хайнц-Кристиан Щрахе като вицеканцлер ще бъде зает от финансовия министър Хартвиг Льогер, а министър на спорта (който пост също заемаше Щрахе) ще бъде зает от Юлиана Боньер-Щраус, която оглавява Министерството на жените, семейството и младежта. За нов ръководител на австрийското вътрешно министерство е назначен бившият председател на австрийския Върховен съд Екарт Ратц и министерството на отбраната вече ще се ръководи вместо от Марио Кунасек от Йохан Луиф. Постът на министъра на транспорта, иновациите и технологиите бе поет от ръководителя на управлението на въздушното движение Austro Control Валери Хакъл, а Валтер Пелтнер, досегашен шеф на управление в министерството на труда, социалните въпроси, здравеопазването и защитата на потребителите оглави ведомството. До тези правителствени рокади се стигна след станалия известен видеозапис на вицеканцлера Щрахе, обсъждащ възможността за закупуване на медийни активи за влияние на изборите с „рускиня“, която според самия Щрахе е латвийски гражданин. ", "date": "2019.05.22", "title": "Преходното правителство на Австрия се закле"}
{"url": "https://standartnews.com/kultura/brayan-adams-s-mega-kontsert-v-plovdiv-392710.html", "text": "Гостуването на великият канадски рокаджия бе едно от предложенията по обявената обществена поръчка за \"Организиране и провеждане на събитие с участието на световноизвестен изпълнител“. Процедурата бе пряко договаряне, а покана за участие получиха четири промоутърски фирми. \"София Мюзик Ентерпрайсис“ предложи Брайън Адамс, \"Кантус Фирмус“ – пианиста Ричард Клайдерман, \"БГ Саунд Стейдж“ – изключителния испански цигулар от ливански произход Ара Маликян, а \"Джаз Плюс“ ООД – носителите на \"Латино Грами“ Еструна, българо-испански проект, слял фламенко и български фолклор. Все пак очакванията са, че Маликян ще свири в Пловдив на 24 ноември от 19.30 ч. Екипът на виртуозния изпълнител е от 24 човека – оркестър, техници и дори осветители.  Същото важи и за Ричард Клайдерман, който вероятно ще гостува в Пловдив на 18 октомври в зала С.И.Л.А. и ще изнесе двучасова програма с оркестър на Класик ФМ радио.", "date": "2019.05.22", "title": "Браян Адамс с мега концерт в Пловдив"}
{"url": "https://standartnews.com/svyat/belgiyski-monasi-vzkresyavat-220-godishna-bira-392760.html", "text": ", чиято марка е била въведена в масово производство през 50-те години на ХХ век. Бирата може да се вари отново, след като монасите преоткриха оригиналните съставки и методи в своите архиви. Като знак за важността на новината за белгийците, обичащи бирата, съобщението бе направено от отец Карел Статемас в присъствието на кмета на Гримберген, 120 журналисти и ентусиасти. Статемас каза, че разработването на първата чаша е било кулминацията на четири години изследвания на методите на монасите, които приготвят бира в пивоварната на манастира Норбертин преди да бъде опожарена от френски революционери през 1798 г. Манастирът е възстановен, но пивоварната и неговите рецепти се смятаха за загубени. Статемас призна, че може би е най-добре да не се пие прекалено много от новопроизведената бира, която е с 10,8% алкохолно съдържание. \" , добави и Крис Селеслах, кмет на Гримберген, град на няколко километра северно от Брюксел. Източникът на вдъхновение за новата пивоварна, разположен на същото място като оригиналната, беше откриването на книжа от 12-ти век, съдържащи подробности за методите за приготвяне на бирата от монасите, по-специално използването на хмел, а не на ферментирали билки, което ги прави по-напредничави от техните съвременници.", "date": "2019.05.22", "title": "Белгийски монаси възкресяват 220-годишна бира"}
