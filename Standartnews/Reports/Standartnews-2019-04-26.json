{"url": "https://standartnews.com/regionalni/firmi-darikha-mineralna-voda-na-bolnitsata-v-krdzhali-390581.html", "text": "Поредно дарение от представители на местния бизнес получи най–голямото лечебно заведение в Източните Родопи. В навечерието на Великденските празници МБАЛ”Д-р Атанас Дафовски” две фирми предоставиха голямо количество минерална вода за пациентите. Дарението бе направено от Бекир Емин, управител на „Еврострой-Т” и транспортирано от Хюсню Тахир, управител на фирма „Хюхютах”. Изпълнителният директор на болницата проф.д-р Тодор Черкезов благодари на дарителите за благотворителния жест.  ", "date": "2019.04.25", "title": "Фирми дариха минерална вода на болницата в Кърджали"}
{"url": "https://standartnews.com/regionalni/bezplatno-parkirane-vzelenata-zona-po-praznitsite-390526.html", "text": "\r\n    За пореден път община Стара Загора улеснява собствениците на автомобили и пазаруването по време на Великденските и майските празници. В централната градска част на областния център ще се паркира безплатно. Престоят на автомобилите в границите на „Зелена зона“ ще бъде свободен от 26 до 29 април (включително). Безплатно ще се паркира на 1 и 6 май.", "date": "2019.04.25", "title": "Безплатна „зелена\" зона по празниците"}
{"url": "https://standartnews.com/regionalni/proveryavat-za-prevoz-na-meso-bez-dokumenti-390548.html", "text": "29 агнета и 70 броя трупно месо, животински отпадъци и кожи са открити от полицаи в Кърджали в хода на специализирана операция за противодействие на нерегламентирано производство, транспорт и разпространение на месни продукти, съобщават от  ОД на МВР Кърджали. Стоката без документи за произход била обработвана в транжорна в Крайно село. Служители на ОДБХ Кърджали са съставили акт по Закона за ветеринарномедицинската дейности. Местото е поставено под възбрана. Образувана е проверка по чл.350, ал.2 за нарушени правила при производството, съхранението или търговията с животни, с което се създава опасност за здравето и живота на потребителите. Работата продължава сектор „Охранителна полиция“. От полицията  съобщават също , че  120 кг телешко месо с неясен произход е било открито в частен дом в село Срединка от служители на Икономическа полиция. Месото е поставено под възбрана с акт на ОДБХ Кърджали и работата продължава сектор „Противодействие на икономическата престъпност“ в ОД на МВР.  Установен е също  нерегламентиран превоз на животни при проверка на товарен „Мерцедес“ с кърджалийска регистрация, управляван от 24-годишен. Колата била спряна от полицаи  на КПП“Чилик“ снощи около 19,30 часа. Водачът не представил документи да превозваните две телета. Съставен му е акт по Закона за ветеринарномедицинската дейност.  ", "date": "2019.04.25", "title": "Проверяват за превоз на месо без документи"}
{"url": "https://standartnews.com/regionalni/velikdenski-iznenadi-za-zhiteli-i-gosti-na-blagoevgrad-390549.html", "text": "Биг Бенд–Благоевград и музикално училище „Presto“ ще изнесат концерт в първия ден на Възкресение Христово. Те са подготвили богат репертоар с поп&рок и джаз изпълнения.  Концертът ще започне в 11.30 часа на 28 април на площад „Македония“. И тази инициатива ще премине под благотворителен знак, в помощ на малката Лия, която страда от Детска Церебрална парализа- квадрипареза. Ще бъде поставена кутия, до оркестъра на Биг Бенд-а. \r\nТова са само част от изненадите, които Община Благоевград е подготвила за жителите и гостите на града по повод Великденските празници. \r\nМузикалното събитие ще бъде отменено при неподходящи метеорологични условия.  ", "date": "2019.04.25", "title": "Великденски изненади за жители и гости на Благоевград"}
{"url": "https://standartnews.com/regionalni/detsa-ot-krdzhali-boyadisvakha-yaytsa-za-velikden-390568.html", "text": "В навечерието на Възкресение Христово ученици от СУ „Йордан Йовков“ гостуваха в Регионалния исторически музей Кърджали, където се  запознаха с празничната обредност за Великден. Петокласниците участваха в своеобразно състезание за боядисване на яйца. Техни конкуренти бяха връстниците им от ОУ \"Св.Св.Кирил и Методий”. Специалистите от отдел „Етнография” в музея демонстрираха различни техники за боядисване на великденски яйца. Децата научиха как може да се багрят яйца с ориз, с използване на естествени багрила и как могат да направят декупаж върху яйце.  ", "date": "2019.04.25", "title": "Деца от Кърджали боядисваха яйца за Великден"}
{"url": "https://standartnews.com/regionalni/dzhaz-na-dvopa-shche-zvuchi-v-kshchata-na-apxitekta-390529.html", "text": "За пореден път красивата Къща на архитекта, както е известен домът на един от прочутите старозагорски архитекти в миналото - Христо Димов, ще бъде свободна територия на джазовата музика. Шecтoтo издaниe нa мyзиĸaлния фopyм „Джaз нa двopa“ щe ce пpoвeдe oт 27 дo 30 aпpил, информират opгaнизиpaторите и стопаните на къщата  oт  сдpyжeниe зa cъвpeмeннo изĸycтвo и ĸyлтypa \"Paзличният пoглeд“. Тази година джазовият фopyм е посветен  Meждyнapoдният дeн нa бaлeтa (27 aпpил ) и Meждyнapoдният дeн нa джaз- мyзиĸaтa (30 aпpил). \r\n  Почитателите на джаза ще се насладят на музиката на ВОЅЅА NОVА ТRІО - Πaвeл Tepзийcĸи – вoĸaл, Mиxaил Йocифoв – ĸитapa и Aлeĸcaндъp Дaниeл – yдapни и на дуото - Дaниeл Hиĸoлoв – вoĸaл и Baлeнтин Дaнeв – ĸитapa. Преди самите концерти, които са нa 29 и 30 aпpил са предвидени лeĸтории c диcĸycя нa тeмa ТНЕ GRЕАТ АМЕRІСАN. \r\nДжaз вeчepитe ce ocъщecтвявaт c пoдĸpeпaтa нa общинa Cтapa Зaгopa и нa Haциoнaлeн фoнд „Kyлтypa“. Bxoдът зa вcичĸи пpoяви e cвoбoдeн, допълват организаторите. \r\n ", "date": "2019.04.25", "title": "„Джaз нa двopa“ ще звучи в Kъщaтa нa apxитeĸтa"}
{"url": "https://standartnews.com/regionalni/detsa-shche-zaradvat-sotsialno-slabi-za-velikden-390578.html", "text": "500 яйца боядисаха на Велики четвъртък децата от клубните форми към Общински детски комплекс в Кърджали. Ръководителката на Школата по етнография и краезнание Нели Карабашева разказа на децата за християнската традиция да се шарят яйца за Великден, за символиката на първото боядисано червено яйце и традиционната обредност на празника Възкресение Христово. С първото боядисано червено яйце учителите натъркаха бузките и челата на всички деца, за да са здрави през цялата година. За 15-та поредна година Детски и младежки парламент и ОДК Кърджали организират благотворителна великденска инициатива. „Великденска усмивка”. С част от дарените и боядисани яйца и закупените от децата от ОДК козунаци, младежите от Детски и младежки парламент подготвиха 50 великденски пакета, които ще раздават по адреси на самотни възрастни хора и деца от социално слаби семейства с пожелание за здраве и благополучие и с надеждата да има повече усмивки за светлия християнски празник Възкресение Христово.  ", "date": "2019.04.25", "title": "Деца ще зарадват социално слаби за Великден"}
{"url": "https://standartnews.com/regionalni/easter-fest-2019-zabavlyava-zhiteli-i-gosti-na-blagoevgrad-390570.html", "text": "Великденски фестивал ще се проведе и тази година в Благоевград. На 27 и 28 април центърът на града ще стане още по-празничен. \r\nТази година към музикалния „Easter Fest” е включен и арт базар, където жители и гости на областния център ще може да разгледат творенията на местни и гостуващи артисти. На базара ще се предлагат ръчно правен декор за дома, часовници, домашен мед, вкусен тахан, детски играчки, образователни кукли, бижута, сувенири и интересни модни предложения. \r\n  \r\nТази година ще има и дрескод за „Easter Fest 2019”. Всеки гост на събитието трябва да бъде облечен с шарена тениска на любим анимационен герой или на любима поп&рок банда. В съботната сутрин от 10 часа, Ganache Cake School ще организира работилничка за деца, в която, освен че децата ще се забавляват с традиционното боядисване на великденски яйца, ще спомогнат да се съберат средства за малката Лия, която има нужда от помощ, за да проходи. \r\nОсвен работилницата, всички останали участници в организацията на празничните дни, също се включват към каузата „Великден за Лия“. От 12 часа за музиката ще се грижи радио Aura. Истинското парти започва и двата дни в 15 часа. Участие ще вземат страхотните музикални надежди от Presto Music School, Златка Таскова Пиано клас и Вокално студио „Фа диез“, а парти-мейкъри ще бъдат DJs LINE UP, DJ Bibi BG, Chris BG MC NAMURO, Dj Ross & Atanas Naso Georgiev N A S O, DiMO (BG) (official)& Mr.K. Организатори и партньори на събитието са Община Благоевград, „Bar Memo“, „Swing Bar“, „Rock House“, „Verde Blagoevgrad“, „MeatLove”.", "date": "2019.04.25", "title": "„Easter Fest 2019” забавлява жители и гости на  Благоевград"}
{"url": "https://www.standartnews.com/sport/grisho-se-izlozhi-v-barselona-390593.html", "text": "Григор Димитров отпадна от турнира от категория АТР 500 в Барселона. Българският тенисист претърпя пълен крах от съперник, който можеше да победи, но след поредица от грешки отстъпи с 6:2, 4:6, 6:7(2) на Николас Джари. Григор Димитров приключи участието си в испанския град на осминафиналите на надпреварата. 23-годишният чилиец се оказа по-мотивиран, въпреки че премина през тежки трисетови мачове и в квалификациите. Началото на срещата закъсня заради дъжд, а в последствие в третата част прекъснат за 40 минути, което подейства по-ползотворно на Николас Джари. На четвъртфиналите чилиецът ще се изправи срещу Даниил Медведев. Българският състезател не изглеждаше много убедителен срещу 23-годишния съперник, който е под №81 в света. Хасковлията допускаше лесни грешки, като в началото на и двата сета беше пробит от чилиеца. Срещата от третия кръг продължи 2.07 часа. Григор Димитров допусна пробив още в първия гейм, но след това успя да спечели убедително с 6:2. Във втората част Джари отново стигна до пробив в първия гейм, който му беше достатъчен, за да изравни резултата след 4:6 в своя полза. Третият сет се игра при размяна на сервис-гемове, а в тайбрека чилиецът поведе с 5:1 и след 7:2 приключи мача. 27-годишният Димитров заработи 45 точки за световната ранглиста и 33 580 евро. Българинът, който е номер 43 в световната ранглиста, ще падне поне с четири места в подреждането, след като не успя да защити точките си от миналата година, когато достигна до четвъртфиналите. В първия си мач, част от втория кръг на турнира в Барселона, българинът се наложи с 6:2, 6:7(4), 6:3 над Фернандо Вердаско.", "date": "2019.04.25", "title": "Гришо се изложи в Барселона"}
{"url": "https://standartnews.com/regionalni/khristiyani-i-myusyulmani-na-obshcha-trapeza-za-velikden-390580.html", "text": "Мюсюлмани и християни, членове на Клуба на пенсионера в град Ардино, се събраха да отпразнуват заедно настъпването на най-светлия християнски празник Възкресение Христово. Домашно приготвени сладкиши, козунаци и боядисани яйца присъстваха на великденската трапеза, а сладките приказки и приятната атмосфера бяха неизменна част от празника. \r\nСпециални гости на хората от „третата възраст“ бяха кметът на Ардино Ресми Мурад, зам.–кметът Изет Шабан и председателят на общинския съвет Сезгин Байрям. Кметът на общината Ресми Мурад поздрави всички християни с настъпващите Великденски празници с пожелания за здраве, добруване и благополучие. Той подчерта, че в Ардино християни и мюсюлмани почитат празниците си с взаимно уважение. Организатор на проявата бе ръководството на Клуба на пенсионера в град Ардино.  ", "date": "2019.04.25", "title": "Християни и мюсюлмани на обща трапеза за Великден"}
{"url": "https://standartnews.com/mneniya/terasite-khristovi-390597.html", "text": "\r\n-- \r\nНещо такова би изглеждал диалогът, ако онази Страстна седмица бе не преди 21 века, а днес, в България. \r\nА как ще изглежда светлата седмица ли? Отсега е ясно, че няма да бъде светла. Партиите ще се каят и ще се пречистват, както подобава до неделя, защото все пак идват избори. И ще продължат да се пречистват до такава степен от хора без апартаменти, че накрая няма да смеят да вкарат в листите си дори собственик на боксониера с остъклен балкон. Или ще заменят поредните отпаднали кандидати от листите си с бездомници, които ще търсят около Сточна гара. Ако той разказва в книгата си за първите прояви на отстояване на българската вяра, в момента страстите български са свързани с отстояване на апартаменти и тераси. Под претенции за смирение някои от партиите приемат оставки на кило, а други предприемат смели решения като да съборят ромски незаконни къщи, за да отклонят вниманието от собствената си тераса. Всички говорят за смирението на Христос и припалват свещички, пропускайки думите му   и онова, което прави, за да запази храма чист от търговията. А в онези години, поради липсата на партии, какво да пазиш чисто, освен храма? Сега просто си \"чистиш къщичката\" от потенциално опасни в имотно отношение хора, за да получиш възможността да получаваш безнаказано още повече.     В които да осмислим какви сме, в какво трябва да повярваме, как трябва да продължим и с какво трябва да се разделим. Да изгоним търговците от своя собствен храм - тоест от живота си. Или да се примирим с тях, ако е неизбежно. Да приемем живота си, ако не сме в състояние да го променим. Честването на Великден е свързано с онова, което Иисус е направил за нас, човеците. А той ни е дал едно съществено нещо -правото на избор. На начин на живот. На вяра. На вземане на решения. Иначе ще продължим да си живеем само със смирението. А то невинаги е продуктивно - дори и Иисус не го препоръчва в пълен размер. Иначе да Ви е вкусно агнешкото и да не Ви се счупят яйцата - в нета има поне 100 съвета по този повод.", "date": "2019.04.25", "title": "Терасите Христови"}
{"url": "https://standartnews.com/regionalni/zavrshi-remonta-na-ptya-stara-zagora-radnevo-390520.html", "text": "Завърши рехабилитацията на главния път ІІ-57  от Стара Загора до Раднево, който минава през две области - Старзагорска и Сливенска Вече има  подписан Акт 16 и разрешение за ползване, съобщават от АПИ. Основният ремонт на отсечката, която е дълга 38,9 км струваше 27,4 млн. лева.  \r\n  Пътят е основна пътна артерия към енергийния комплекс „Марица Изток“ и осигурява връзката на общините Стара Загора и Раднево с АМ „Тракия“  \r\nОбновяването подобрява и достъпът до съществуващите в района паметници на тракийската култура, до археологическия комплекс в Раднево и до други природни и туристически забележителности.", "date": "2019.04.25", "title": "Завърши ремонта на пътя Стара Загора - Раднево"}
{"url": "https://www.standartnews.com/lifestyle/lili-ivanova-e-tsaritsata-na-shopinga-390567.html", "text": "Ако Лили Иванова не беше най-голямата в родната поп музика, то със сигурност щеше да е лидер в стайлинг индустрията /не че у нас я има, но може би из Европа/. Защото първата дама на шоубизнеса в родината, която празнува юбилей на 24 април, е страхотен разбирач и познавач на стилове и трендове. Тя смело експериментира и е същинска царица на шопинга. Но не пазарува у нас. Нейният гардероб съдържа всичко онова, което е по витрините на бутиците в Париж, Рим, Милано, Москва, Ню Йорк. Визиите й за сцената са полюсни - спортен шик /което е по-рядко/ или \"фаталност плюс еротика\". Никога не прекалява с бижутата. Сред любимите й аксесоари е златен синджир с плочка, върху която е изписана първата буква от името й, Богородица и слонче за късмет. /В чантичката, с която не се разделя по време на турнетата има малка икона на Дева Мария и Библия/. Татусите й са временни - най-често дракони, които си лепи преди шоу. Токовете на обувките й почти винаги гонят 12 сантиметра - Лили цял живот е съжалявала, че не й достигат някакви си 5 сантиметра, за да се чувства съвършено. Но това не й пречи, когато към края на грандиозните си концерти й дойде в повече да изглежда супер върху кокилите, да се развихри боса пред своята публика. Нео хипи и романтика - това е предпочитаната комбинация във визията на Лили. Винаги има акцент - бюстието, което изтъква естествените й прелести в одеждите на \"Версаче\", \"Джанфранко Фере\", Долче и Габана, Роко Бароко, Роберто Кавали. За всекидневието Лили предпочита лек гръндж - топове и ризи с надписи, цифри, принтове, пайети... Из Москва пък пазарува с вип карти, които осигурява нейният добър приятел Филип Киркоров, с когото винаги обсъждат последните писъци в световния шик. Най-ценното обаче е, че Лили винаги успява да вгради индивидуалността си във всичко, което облече. Личните й гримьори през годините Люба Алтънова и Кирил Чалъков винаги са били наясно с нейните предпочитания - леко, дискретно, ефектно, без ярки тонове нито на устните, нито върху ноктите. Певицата е истински експерт по уханията. Преди 18 години тя направи собствен аромат с поетичното име \"Голдън Ли\". Зад проекта стоеше световноизвестният \"нос\" Франсоа Берн, който усети темперамента на българката - Лили пет пъти върна парфюма на французина, докато не получи желаното въздействие. \"Обичам леките и ефирни ухания - тежките ми напомнят за мръсотия\", твърди тя. Сред фаворитите й в тази сфера са ароматите на Келвин Клайн. \"Жената е длъжна да изглежда добре най-вече заради себе си. Вътрешното й състояние се оглежда във външния вид. А спортът не може да спаси никого, ако той не се ограничава в храната\", категорична е тя. Лили с усмивка е разказвала за \"периодите\" си: бял, черен и розов - като любимите й цветове. Но напоследък като ли често се изкушава и от синьото. На концертите от националното турне, което продължава през цялата година и ще финализира през есента в НДК, Лили блести най-често в черно - като истинска владетелка на емоциите, които провокира в почитателите си.", "date": "2019.04.25", "title": "Лили Иванова е царицата на шопинга"}
{"url": "https://www.standartnews.com/sport/siti-specheli-derbito-na-manchestr-390510.html", "text": "Манчестър Сити отново поведе във Висшата лига след победа с 2:0 над Юнайтед в дербито на Манчестър. Бернардо Силва и Лерой Сане бяха точни на \"Олд Трафорд\". С тази победа \"гражданите\" вече имат 89 точки, докато Ливърпул е с 88. До края на първенството остават три кръга. Загубата е трета поредна за Манчестър Юнайтед във всички турнири и общо пета в последните шест мача. В другия мач игран снощи в Англия Уулвърхямптън победи Арсенал с 3:1.", "date": "2019.04.25", "title": "Сити спечели дербито на Манчестър"}
{"url": "https://standartnews.com/sport/siti-specheli-derbito-na-manchestr-390510.html", "text": "Манчестър Сити отново поведе във Висшата лига след победа с 2:0 над Юнайтед в дербито на Манчестър. Бернардо Силва и Лерой Сане бяха точни на \"Олд Трафорд\". С тази победа \"гражданите\" вече имат 89 точки, докато Ливърпул е с 88. До края на първенството остават три кръга. Загубата е трета поредна за Манчестър Юнайтед във всички турнири и общо пета в последните шест мача. В другия мач игран снощи в Англия Уулвърхямптън победи Арсенал с 3:1.", "date": "2019.04.25", "title": "Сити спечели дербито на Манчестър"}
{"url": "https://standartnews.com/sport/sporna-duzpa-prati-bayern-na-final-390530.html", "text": "Байерн (Мюнхен) се класира за финала в турнира за Купата на Германия по футбол. Баварците биха драматично като гост Вердер в Бремен с 3:2. Успехът за Байерн дойде след спорна дузпа, която бе отсъдена в 80-ата минута. Преди това Левандовски (36) и Мюлер (63) изведоха баварците напред с 2:0. Вердер изравни чрез Осако (74) и Рашица (76). За падане на Коман в пеналта съдията даде дузпа за Байерн в 80-ата. Точен за крайното 3:2 бе Левандовски. За купата Байерн ще играе на финала в РБ Лайпциг, който стига до тази фаза на турнира за първи път.", "date": "2019.04.25", "title": "Спорна дузпа прати Байерн на финал"}
{"url": "https://standartnews.com/biznes/biznest-khrani-po-branshovi-standart-za-obshchestvenite-porchki-390595.html", "text": "Храните, които се доставят по обществени поръчки - за училища, детски градини, затвори, болници, социални домове, задължително да се произвеждат по утвърден браншови стандарт. Това предложи шефът на Националния браншови съюз на хлебарите и сладкарите Марияна Кукушева на дискусията на \"Стандарт\" \"Да! Та българската храна\".  Тя се аргументира, че така всички ще имат достъп до най-качествени храни, а българските производители ще бъдат подкрепени. Освен това браншът ще се изсветли, защото всички фирми, които работят по стандарти, са на светло. Предложението бе подкрепено и от Атанас Урджанов, шеф на Асоциацията на месопреработвателите в България. \"Ако става въпрос за поръчки с евросредства - това ще е сложно, но ако парите са български - ще е по-лесно. Приемам ръкавицата\", отговори земеделският министър. \r\nЯна Иванова, изпълнителен директор на сдружението \"Храни и напитки в България\", пък поиска помощ от Порожанов при подготовката на директивата за двойните стандарти на храните. От сдружението настояват да се запише в текстовете, че когато два продукта са взаимозаменяеми, това да не се счита за различно качество. Иванова поиска съдействие от българските управляващи браншовите организации у нас да бъдат уведомявани за промени в нормативите на европейско ниво, които касаят техните членове, за да могат да участват в обсъждането.  ", "date": "2019.04.25", "title": "Бизнесът: Храни по браншови стандарт за обществените поръчки"}
{"url": "https://standartnews.com/sport/nakazakha-botev-pd-s-3-bona-zaradi-fenovete-390569.html", "text": "Дисциплинарната комисия на Българския футболен съюз обяви наказанията след полуфиналите за купата на страната. ФК Ботев (Пловдив) е наказан с общо 3000 лева за използване от привържениците на бомбички и нецензурни скандирания. Освен това ДК разпореди клуба да възстанови щетите на стадион „Българска армия“. За използване на факли и димки от феновете ЦСКА-София е глобен с 300 лева. За бутането на съдията Петър Костадинов Антонио Вутов от Ботев (Пловдив) е лишен от състезателни права за три срещи и глобен с 1000 лева.", "date": "2019.04.25", "title": "Наказаха Ботев (Пд) с 3 бона заради феновете"}
{"url": "https://standartnews.com/sport/karolina-prepna-shampiona-vashington-390536.html", "text": "Хокеистите на Каролина детронираха миналогодишния шампион Вашингтон след победа в 7-ия мач от плейофа в Източната конференция на НХЛ на САЩ и Канада. Каролина се наложи с 4:3 след две продължения и спечели серията от първия кръг с 4-3 победи. Каролина ще играе на полуфиналите в Източната конференция за първи път от 2009 година и там ще срещне Ню Йорк Айлъндърс. След отпадането на Вашингтон за първи път в историята на НХЛ и четирите победители в дивизиите в редовния сезон Тампа Бей (Атлантическа), Калгари (Тихоокеанска), Нешвил (Централна) и Вашингтон (Метрополитън) - бяха елиминирани още в първия кръг на плейофите. ", "date": "2019.04.25", "title": "Каролина препъна шампиона Вашингтон"}
{"url": "https://www.standartnews.com/sport/kuzmanov-e-na-chetvrtfinal-v-antaliya-390572.html", "text": "Националът по тенис за Купа „Дейвис“ Димитър Кузманов се класира за четвъртфиналите на турнира в Анталия (Турция) с награден фонд $15 000. Водачът в схемата победи с лекота германския квалификант Лукас Хелфрич с 6:2, 6:3 за 86 минути. 25-годишният Кузманов постигна пет пробива от седем възможности, а допусна два. Следващият съперник на пловдивчанина е Кристофър О’Конъл от Австралия.", "date": "2019.04.25", "title": "Кузманов е на четвъртфинал в Анталия"}
{"url": "https://www.standartnews.com/sport/karolina-prepna-shampiona-vashington-390536.html", "text": "Хокеистите на Каролина детронираха миналогодишния шампион Вашингтон след победа в 7-ия мач от плейофа в Източната конференция на НХЛ на САЩ и Канада. Каролина се наложи с 4:3 след две продължения и спечели серията от първия кръг с 4-3 победи. Каролина ще играе на полуфиналите в Източната конференция за първи път от 2009 година и там ще срещне Ню Йорк Айлъндърс. След отпадането на Вашингтон за първи път в историята на НХЛ и четирите победители в дивизиите в редовния сезон Тампа Бей (Атлантическа), Калгари (Тихоокеанска), Нешвил (Централна) и Вашингтон (Метрополитън) - бяха елиминирани още в първия кръг на плейофите. ", "date": "2019.04.25", "title": "Каролина препъна шампиона Вашингтон"}
{"url": "https://www.standartnews.com/sport/sporna-duzpa-prati-bayern-na-final-390530.html", "text": "Байерн (Мюнхен) се класира за финала в турнира за Купата на Германия по футбол. Баварците биха драматично като гост Вердер в Бремен с 3:2. Успехът за Байерн дойде след спорна дузпа, която бе отсъдена в 80-ата минута. Преди това Левандовски (36) и Мюлер (63) изведоха баварците напред с 2:0. Вердер изравни чрез Осако (74) и Рашица (76). За падане на Коман в пеналта съдията даде дузпа за Байерн в 80-ата. Точен за крайното 3:2 бе Левандовски. За купата Байерн ще играе на финала в РБ Лайпциг, който стига до тази фаза на турнира за първи път.", "date": "2019.04.25", "title": "Спорна дузпа прати Байерн на финал"}
{"url": "https://www.standartnews.com/lifestyle/izvayanite-kraka-na-lili-blesnakha-vv-fesybuk-390564.html", "text": "Лили Иванова изненада феновете с нова снимка във Фейсбук. Певицата пусна провокативен черно бял фотос по случай 80-та си годишнина, в който тя е с гръб към камерата, показвайки изваяните си крака и добре подържаните си хълбоци. Снимката вече има над 11 хиляди харесвания и почти 600 коментара. Повечето потребители останаха възхитени от тялото на певицата. Една върла почитателка написа: „Има момичета, които се раждат баби, а има баби, които умират като момичета. Остарява достойно като катедрала!!!“ Друга фенка пък защити Лили от злобарите, които веднага я обвиниха във фотошоп: „Дори и да е пипнато някъде малко, колкото и да не ми се вярва, тя е перфектна. Нали я гледаме на живо по концертите как е облечена, как не спира да подскача на 12 сантиметрови токчета. Кожата може и да не е като на 20, но тялото и духа са“. Лили Иванова продължава с националното си турне.", "date": "2019.04.25", "title": "Изваяните крака на Лили блеснаха във Фесйбук"}
{"url": "https://standartnews.com/sport/khubchev-i-shchaba-mu-napuskat-natsionalniya-390571.html", "text": "Петър Хубчев и щаба му напускат националния по футбол. Селекционерът и подал молба за разтрогване на договора с БФС от 1 май. Очаква се новия тим за Хубчев и помощниците му да е Левски. За нов треньор на националния се спрага името на Красимир Балъков, който сега води Етър. Начело на първия тим Хубчев бе начело 2,5 г, като под негово ръководство отбора постигна 6 победи, 5 равни и 4 загуби. Много малко не стигна на отбора да се класира за Мондиал 2018. Изпълнителният директор на Левски Павел Колев коментира за Дарик радио новината за Петър Хубчев и молбата му за разтрогване на договора си с Българския футболен съюз. Името на специалиста отдавна се спряга с треньорския пост в Левски. „Ако изобщо има такова решение, взето от г-н Хубчев, то не е  взето заради Левски. Не съм наясно какво се случва в БФС и националния отбор. Не съм в течение какво се случва и не мога да коментирам”, сподели Павел Колев пред Дарик радио.", "date": "2019.04.25", "title": "Хубчев и щабът му напускат националния"}
{"url": "https://www.standartnews.com/sport/nakazakha-botev-pd-s-3-bona-zaradi-fenovete-390569.html", "text": "Дисциплинарната комисия на Българския футболен съюз обяви наказанията след полуфиналите за купата на страната. ФК Ботев (Пловдив) е наказан с общо 3000 лева за използване от привържениците на бомбички и нецензурни скандирания. Освен това ДК разпореди клуба да възстанови щетите на стадион „Българска армия“. За използване на факли и димки от феновете ЦСКА-София е глобен с 300 лева. За бутането на съдията Петър Костадинов Антонио Вутов от Ботев (Пловдив) е лишен от състезателни права за три срещи и глобен с 1000 лева.", "date": "2019.04.25", "title": "Наказаха Ботев (Пд) с 3 бона заради феновете"}
{"url": "https://standartnews.com/sport/kuzmanov-e-na-chetvrtfinal-v-antaliya-390572.html", "text": "Националът по тенис за Купа „Дейвис“ Димитър Кузманов се класира за четвъртфиналите на турнира в Анталия (Турция) с награден фонд $15 000. Водачът в схемата победи с лекота германския квалификант Лукас Хелфрич с 6:2, 6:3 за 86 минути. 25-годишният Кузманов постигна пет пробива от седем възможности, а допусна два. Следващият съперник на пловдивчанина е Кристофър О’Конъл от Австралия.", "date": "2019.04.25", "title": "Кузманов е на четвъртфинал в Анталия"}
{"url": "https://www.standartnews.com/sport/khubchev-i-shchaba-mu-napuskat-natsionalniya-390571.html", "text": "Петър Хубчев и щаба му напускат националния по футбол. Селекционерът и подал молба за разтрогване на договора с БФС от 1 май. Очаква се новия тим за Хубчев и помощниците му да е Левски. За нов треньор на националния се спрага името на Красимир Балъков, който сега води Етър. Начело на първия тим Хубчев бе начело 2,5 г, като под негово ръководство отбора постигна 6 победи, 5 равни и 4 загуби. Много малко не стигна на отбора да се класира за Мондиал 2018. Изпълнителният директор на Левски Павел Колев коментира за Дарик радио новината за Петър Хубчев и молбата му за разтрогване на договора си с Българския футболен съюз. Името на специалиста отдавна се спряга с треньорския пост в Левски. „Ако изобщо има такова решение, взето от г-н Хубчев, то не е  взето заради Левски. Не съм наясно какво се случва в БФС и националния отбор. Не съм в течение какво се случва и не мога да коментирам”, сподели Павел Колев пред Дарик радио.", "date": "2019.04.25", "title": "Хубчев и щабът му напускат националния"}
{"url": "https://standartnews.com/kultura/igra-na-tronove-shche-se-izlchva-na-stadion-390565.html", "text": "От ръководството на московския „Локомотив“ съобщиха, че ще организират масово гледане на последната серия от осмия сезон на „Игра на тронове“ на 20 май. За целта на стадион „РЖД Арена“ ще бъде изграден екран с височината на четириетажна сграда. Световната премиера на епизода ще бъде в нощта на 19 срещу 20 май от 4 часа сутринта българско време, в колкото се излъчват и всички останали епизоди. Стадионът на „Локомотив“ има 27 000 места, които се очаква да бъдат заети. „Дълго обмисляхме да направим нещо подобно и ще го осъществим за последния епизод. Нека заедно направим нещо, което винаги ще се помни. Работим по техническата подготовка и озвучаването, така че шоуто да е пълно“, коментираха от клуба.", "date": "2019.04.25", "title": "„Игра на тронове“ ще се излъчва на стадион"}
{"url": "https://standartnews.com/kultura/elizabet-olsn-snima-serial-prez-esenta-390558.html", "text": "Елизабет Олсън съобщи, че снимките за сериала на „Марвел“ с нейно участие започват през есента. „WandaVision“ ще се излъчва по новата платформа за филми и сериали „Disney+“, която ще бъде пусната на 12 ноември. Продукцията ще се фокусира върху героинята на Олсън от филмите „Отмъстителите“ – Уанда Максимоф, както и върху персонажа на Пол Бетaни – Вижън. Действието в сериала ще се развива през 50-те години на миналия век. Актрисата сподели също, че първият сезон се очаква да бъде дълъг само шест часа. Жак Шефър, една от писателките на „Капитан Марвел“, ще ръководи сериала като продуцент и сценарист. Очаква се продукцията да се появи на бял свят през втората година, след стартирането на платформата.", "date": "2019.04.25", "title": "Елизабет Олсън снима сериал през есента"}
{"url": "https://standartnews.com/biznes/na-9-may-otvaryat-ofertite-za-letishche-sofiya-390506.html", "text": "Офертите за концесия на летище София ще бъдат отворени на 9 май в открито заседание на комисията за провеждане на процедурата в 9.00 часа. Това заяви министърът на транспорта, информационните технологии и съобщенията Росен Желязков пред ресорната парламентарна комисия, цитиран от пресцентъра на МТИТС. На заседанието могат да присъстват участниците или техни представители, както и други лица. Така, както е според закона, първо ще бъдат обявени допуснатите участници. След това, отново по реда на тяхното подаване ще бъдат отворени офертите на участниците. Комисията ще прочете обвързващите предложения на всички допуснати участници. На това заседание ще бъдат обявени и параметрите, които предлага всеки от участниците - размер на годишното концесионно възнаграждение, размер на инвестициите, планове за развитие на летището, е допълнил още министърът. Росен Желязков е уточнил, че бъдещият концесионер следва да изгради нов терминал и писта на най-голямото летище у нас до десетата година от подписването на концесионния договор, защото капацитетът на съществуващите вече е запълнен. \"Вчера беше публикувана позиция от Световната банка с поздравление към правителството, към доброто протичане на процедурата и за петте подадени оферти от изключително сериозни кандидати, включващи световни летищни оператори\", е отбелязал министърът. Транспортният министър е определил позицията на опозицията като ясно изразена и политическа. \"Няма как да не призная, че най-успешните концесии в летищната и пристанищната инфраструктура са направени по времето на управлението на тройната коалиция, за което е и видимо, че това води до подобряване на услугата и до подобряване на инфраструктурата\", е коментирал министърът. Във връзка с исковата молба на Европейската комисия пред Съда на Европейския съюз, че страната ни не е изпълнила задълженията си спрямо безопасността на железопътния транспорт в Общността, отнасящи се към дейността на звеното за разследване на произшествия във въздушния, водния и железопътния транспорт, министър Желязков е заявил, че са подготвени промени в три закона. Това са Законът за гражданското въздухоплаване, Законът за железопътния транспорт и Кодексът на търговското корабоплаване. Също така се предлага да бъде създаден Национален борд за разследване на произшествия във въздушния, водния и железопътния транспорт като самостоятелно юридическо лице към Министерския съвет, второстепенен разпоредител с бюджет към министъра на транспорта, информационните технологии и съобщенията. Административното, техническото и финансовото обслужване на Националния борд ще се осъществява от администрацията на министъра на транспорта, информационните технологии и съобщенията. Членовете на борда ще се назначават от министър-председателя. \"Как административно ще бъде структурирано звеното, няма отношение към качеството на разследването. Наред със законовите промени, подготвяме и план за търсене и спасяване, който ще реализираме основно с колегите от Министерството на отбраната и Министерството на вътрешните работи, както и с Държавното предприятие \"Ръководство на въздушното движение\", категоричен е бил министърът.", "date": "2019.04.25", "title": "На 9 май отварят офертите за летище София"}
{"url": "https://standartnews.com/biznes/forum-obszhda-finansirane-i-dostp-do-kapitali-390505.html", "text": "На 16 май MoitePari.bg и Enterprise организират първото по рода си издание на бизнес форум Business & Finance 4.0 - Бизнес финансиране и достъп до капитали. Събитието ще представи информация за възможностите за финансиране и привличане на допълнителни средства за растеж. Ще бъдат разгледани и тенденциите с новостите в сектора. Акцент ще бъдат дискусии за Blockchain, мобилни плащания, Fintech пазар, както и мастър клас за развиване на практическите умения за ефективното управление на оборотния капитал. Изложбената част ще даде възможност за получаване на индивидуални оферти, ефективен нетуъркинг и лични дискусии. Форумът Business & Finance 4.0 е събитие за иновативните, търсещите, можещите и успелите предприемачи. Той ще събере представители на банкови и финансови институции, доказани финансови експерти, представители на бизнеса и на различни бизнес асоциации и сдружения. Успешното управление на капиталите и свободния достъп до тях е ключов фактор за успеха на всеки бизнес. Взимането на правилните финансови решения е най-важно в управлението. Събитието ще започне с представяне на финансовия анализ и анкета на MoitePari.bg, представени от изпълнителния директор на компанията Деян Василев. Лектори в програмата ще са още Христо Стоянов – Европейски инвестиционен фонд, Райна Миткова Тодорова – управляващ директор на EOS България и председател на Асоциацията на колекторските агенции, Гергана Стоичкова – директор на Българска Финтех асоциация. Финансовият портал MoitePari.bg и списание ENTERPRISE са водещи медии в сферите на бизнеса и финансите, с дългогодишен опит в организирането на успешни събития, насочени към малък и среден бизнес. Медиите са обединени в мисията си да помагат на малки и средни компании да взимат информирани финансови решения и да постигат високи резултати.", "date": "2019.04.25", "title": "Форум обсъжда финансиране и достъп до капитали"}
{"url": "https://standartnews.com/biznes/otmenikha-doplnitelniya-dank-za-kurortni-imoti-390562.html", "text": "Народното събрание прие промени в Закона за местните данъци и такси. 106 общини с национални курорти ще трябва да намалят данъка за имоти, които не са основно жилище или които не са регистрирани като туристически обекти, тъй като Конституционният съд отмени това изискване с дата до 20 април. На всички жители на общините, в които има национални курорти и които са платили авансово данъка за 2019 година и са ползвали отстъпка от 5%, с промените в Закона за местните данъци и такси общините ще трябва да върнат разликата или да уведомят гражданите дали са съгласни тя да бъде използвана за други вземания. Председателят на Бюджетната комисия в НС Менда Стоянова разясни какво са длъжни да правят общините и гражданите, за да бъде коректно върната сумата: \"Тази отмяна на Конституционния съд важи от 1 януари 2019 г. и общините следва служебно да преизчислят данъка на всички тези хора, които са засегнати от отменената разпоредба, да им го съобщят и ако тези хора са си платили данъка, да им го възстановят или прихванат за други техни задължения, ако те желаят това\". Промените в спешен порядък в Закона за местните данъци и такси идват след решението на Конституционния съд, съгласно което по-високите налози в курортите водят до неравно третиране на различните собственици, а имущественият данък се определя неправомерно от начина на ползване на жилищата. Досегашните текстове предвиждаха имотите в курортни населени места, които не са основно жилище, не се отдават под наем или не са регистрирани като туристически обекти, да се облагат с по-висок местен данък.", "date": "2019.04.25", "title": "Отмениха допълнителния данък за курортни имоти"}
{"url": "https://standartnews.com/biznes/predlagat-sofiya-za-evrostolitsa-na-inteligentniya-turizm-390576.html", "text": "Националният борд по туризъм /НБТ/ ще издигне кандидатурата на София за Европейска столица на интелигентния туризъм за 2020 г., каквато инициатива има Европейската комисия. Това стана ясно по време на 6-тата годишна среща на организацията, която се проведе под мотото „2019 – година на вътрешния туризъм, инвестициите и иновациите“. В нея взеха участие министърът на туризма Николина Ангелкова, кметът на София Йорданка Фандъкова, председателят на икономическата комисия в парламента Петър Кънев, както и над 150 лидери в туристическия бранш, международни и местни корпорации и организации, сред които представители на IT компании, телекоми, банки и финансови институции, работодателски и браншови организации.   На форума стана ясно, че голяма част от най-важните „умни услуги“ вече  са разработени. Високоскоростен интернет, паралелни мрежи, създадени изцяло да поддържат свързаност между устройства, както и мобилни апликации вече има в София и други големи градове. На тяхна база могат да се предоставят услуги като видеонаблюдение, умно сметосъбиране, измерване на чистотата на въздуха, интелигентен градски транспорт, умно паркиране, резервационни системи за културни събития, ресторанти и хотели и много други възможности, които ще подобрят качеството на живот в градовете и оттам ще увеличат техния потенциал като туристически дестинации. Един от панелите в конференцията беше посветен на потенциала на София да се превърне в център на конгресен, културен, събитиен, младежки и фестивален туризъм.  \r\n„Конгресният туризъм е продукт номер едно в сектора, той би имал най-висока принадена стойност. България има всички дадености да развива най-рентабилния туристически продукт, но й липсва цялостен работещ модел“, подчерта Мартин Захариев, зам.председател на УС на сдлужението. И допълни, че НБТ има готовност да предложи такъв модел и да играе ключова роля в прилагането му.  \r\nНеобходима е дългосрочна визия за развитието на конгресния туризъм в София до 2030 г. Първата стъпка е да се създаде работещо звено, в което да си партнират Столична община и всички останали участници в този бизнес. „В момента София като конгресна дестинация е като разглобен автомобил – ние имаме всички части, но ни липсва система, по която да ги съчетаем и да заработят. Важно е да обединим усилия и да създадем работещ механизъм по подобие на този, който имат утвърдени конгресни центрове като Виена, Берлин, Прага, Краков ”, коментира Полина Карастоянова, изпълнителен директор на сдружението. Навлизането на нови международни хотелски брандове във високия клас е ключова предпоставка за подобряване на имиджа на София и привличането на повече туристи. Около това мнение се обединиха присъстващите на форума. Според кмета на София Йорданка Фандъкова, важно за града е модернизирането на хотелите и стъпването на нови хотелски брандове. Тя посочи, че за периода 2008-2018 броят на нощувките в столицата се е увеличил с 36%, а броят на чуждите туристи е скочил с 82%. „Допълнителен плюс на града е наличието на престижни четири и петзвездни хотели, които осигуряват отлични възможности за провеждането на събития от всякакъв формат. Галакси Инвестмънт Груп има дългогодишен опит именно в привличането на големи международни брандове, част от които са хотелите InterContinental Sofia и Hilton Sofia, предпочитани от огромен брой чуждестранни гости на града, дипломати и представители на високопоставени делегации от цял свят“, сподели по време на събитието управителят на „Галакси Инвестмънт Груп“ Константин Бояджиев. По думите му международни вериги от такъв ранг оказват положително влияние върху имиджа на София като туристически бранд, тъй като те са неговата реклама. Те привличат своите международни лоялни клиенти тук и показват и популяризират дестинацията София и България, допълни още мениджърът.   „Изключително важно за имиджа на страната е присъствието на международни световни вериги като InterContinental Sofia и Hilton Sofia. Присъствието на подобен тип висок клас хотели е от особено значение за туризма“, допълни  министърът на туризма Николина Ангелкова. Тя отчете над 8,4 млрд. лв. приходи през 2018 г. , което е с 6% повече, в сравнение с година по-рано. За последните три години - от 2015 насам, ръстът на приходите от международен туризъм са 34%, каза министърът на туризма. Според нея през миналата година страната ни е посетена от над 9 млн. чуждестранни туристи.   По време на срещата НБТ представи своите аргументи бюджетът за реклама на туризма да се формира на база 1% от приходите, които секторът и свързаните с него индустрии генерират годишно в националната икономика. До момента инвестициите са значително по-малки и това рефлектира върху конкурентоспособността на България като туристическа дестинация в сравнение с пазарите на съседните страни, според представителите на сдружението.   ", "date": "2019.04.25", "title": "Предлагат София за евростолица на  интелигентния туризъм"}
{"url": "https://standartnews.com/svyat/veliki-chetvrtk-v-erusalim-390592.html", "text": "На Велики четвъртък в Ерусалим патриарх Теофил III изми ритуално краката на висши духовници. Православни християни от цял свят са в Ерусалим за дните от Страстната седмица. На Велики четвъртък някои от тях присъстваха на богослужението в църквата \"Възкресение Христово\". Ерусалимският патрирах Теофил III ритуално изми краката на духовници пред погледите на туристи и поклонници. Този акт е повторение на Христовите действия по време на Тайната вечеря и е израз на смирение. Иисус измива нозете на учениците си, включително на Юда, чието предателство предсказва.", "date": "2019.04.25", "title": "Велики четвъртък в Ерусалим"}
{"url": "https://standartnews.com/biznes/aleksandr-georgiev-stana-shef-na-komisiyata-po-khazarta-390551.html", "text": "Министърът на финансите Владислав Горанов, в изпълнение на своите правомощия съгласно чл. 18, ал. 1 от Закона за хазарта, назначи Александър Георгиев за председател на Държавната комисия по хазарта, считано от днес, 25.04.2019 година. Това съобщиха от ведомството на Горанов. Александър Георгиев e роден през 1971 г., има висше юридическо образование от СУ „Св. Климент Охридски“. От май 2017 г. до момента е зам.-директор на Националната агенция за приходите. Има дългогодишен опит в системата на приходната администрация, където постъпва през 2000 г. През 2008 г. е назначен за заместник-директор на дирекция „Обжалване и управление на изпълнението“ на НАП София, а от 2009 г. оглавява структурата.", "date": "2019.04.25", "title": "Назначиха нов шеф на комисията по хазарта"}
{"url": "https://standartnews.com/biznes/razpredelyat-9-mlrd-leva-za-fermerite-do-2027-g-390582.html", "text": "Между 8,5 и 9 млрд. лева ще влязат в българското земеделие до 2027 г. Парите са за директни плащания и по Програмата за развитие на селските райони. \r\nРазпределянето им ще бъде изключително трудно, защото в земеделието има десетки браншове, чиито интереси трябва да бъдат защитени - не само у нас, но и на общия европейски пазар, където българските производители трябва да са конкурентни на своите колеги от ЕС. \"Не искам да съм министър на земеделието, когато се разпределят тези пари\", заяви \r\nМинистърът обясни, че по Общата селскостопанска политика /ОСП/ 2020-2027 се води тежък дебат по брюкселски. А справедливостта е различна за всяка от държавите в ЕС. В крайна сметка за разпределението на ресурса ще се направи политически компромис. Положителното за България е, че страната ни е извоювала първата стъпка в посока изравняване на субсидиите с другите страни-членки на ЕС. \"При 5% орязване на бюджета за земеделие в ЕС, за България няма намаление\", посочи министърът. Той очаква разглеждането на регламентите да продължи до средата на следващата година в новите Европарламент и Еврокомисия, които ще се формират след изборите на 26 май. Очаква се многогодишната финансова рамка да се гледа в края на тази година, като тя се одобрява на ниво премиери. Там ще бъде засегната и темата за тавана на земеделските субсидии, която е най-чувствителната за родния бизнес. В момента той е 150 000 евро за стопанство, като предложението е да падне до 100 000 евро.   \"Важно е да поддържаме темпото и да сме готови с това, което се изисква от нас\", каза министърът. Вече тече подготовката по изготвянето на Национален стратегически план за развитие на сектора. Приоритетите ще бъдат определени с помощта на т. нар слот анализи. Най-важният от тях - \"Земеделие и храни\", вече се работи от Института по аграрна икономика и се очаква да бъде готов в края на май. След това ще бъде подложен на публично обсъждане със земеделския бранш и в парламента. Другият анализ е за регионалното развитие в селските райони и третият е екологичен. Преработката на плодове и зеленчуци, общинската инфраструктура и младите в земеделието ще бъдат част от акцентите в българския стратегически план. \"Дошъл е моментът да се направи Земеделска камара, в която всички браншови съюзи да имат свои представители\", каза   Ползата от единното сдружение ще е, че всичко ще се обсъжда предварително и общите решения ще се предлагат на министерството. Той коментира още, че малките производители не бива да роптаят срещу големите, защото те правят сериозният износ, който е много труден, но в същото време дърпат и дребния бизнес. Затова, вместо да се делят на големи и малки, е по-добре да вървят заедно. \r\nМинистър Порожанов коментира, че ако бъде създадена подобна единна камара, той би бил най-щастливият човек на земята. Но посочи, че на практика това е много трудно да се случи. Той припомни, че преди години е имало подобен законопроект в парламента и е готов да участва в подготвянето на нов. \"Но като го пуснем за обществено обсъждане - какво ще се случи?\", риторично попита министърът. Да не бъдат ощетени малките и средни стопанства в бъдещата ОСП, настоява  , която има над 2500 члена. И допълни, че ако искаме да сме нация, която се самоизхранва, трябва да се помисли и за тези стопанства, когато се подготвя националният стратегически план. Малките ферми сега поддържат селата живи, иначе те съвсем ще се обезлюдят. Караколев посочи, че едва една от 10 малки ферми успява да получи европари. Затова стопаните не успяват да се снабдят с техника и всичко се прави на ръка. \"Гърция харчи 10 млн. евро годишно за промоция на фета, а ние какво правим за нашето овче и козе сирене?, попита Караколев.  Той призова всички да подкрепят кампанията на асоциацията, която е \"Български храни от български суровини\". Този обществен диалог, който днес провеждаме в аграрния сектор, е част от голямата тема за промяна в целия ни икономически модел – новата българска икономика на добавената стойност, която е залегнала не само в отделните партийни платформи за предстоящите евроизбори, но и активно се разработва от изпълнителната власт в лицето на вицепремиера Томислав  Дончев. А нейната крайна цел е да заемем подобаващото ни място в Европа като по-богата държава с по-богати граждани. \r\nКаквато и промяна да ни очаква от Европа, българската кауза е тази, която трябва да отстояваме и която е единствената която ни обединява в днешните трудни времена.  ", "date": "2019.04.25", "title": "Разпределят 9 млрд. лева за фермерите до 2027 г."}
{"url": "https://standartnews.com/biznes/iznasyame-zemedelski-stoki-za-45-mlrd-evro-dopblnena-390594.html", "text": "4,5 – 5 милиарда евро достигна износът в сектор земеделие и храни, като 1 милиард евро е положителното салдо. Това съобщи  Основната ни експортна насоченост е Европейския пазар, но нишите са на изток, подчерта министърът. Той посочи, че секторът \"Земеделие и храни\" е конкурентен, въпреки че ние получаваме от ЕС 250 евро на хектар, докато Холандия, например, е с 400 евро, а Гърция - с 550 евро. \r\nПорожанов разказа за срещата си със своя китайски колега, с който разговаряли за митата. \"Имам уверение, че след 3-годишни мъки ще има решение за износа на млечните продукти\", каза Порожанов. Интересът на Китай към беления слънчоглед е голям. Основният износ - за 10 млн. долара, правят три наши фирми, но още 10 чакат да бъдат одобрени. На срещата Европа – Китай, известна като формата  „16+1”, която ще се проведе в Поднебесната империя в средата на май, ще се опитаме да увеличим възможностите за износ и на вино, каза земеделският министър. \r\nПорожанов направи преглед на новите пазари пред българските земеделски производители.  Той определи Северна Америка като „доста трудна дестинация с променлив успех”. Но обърна специално внимание на Ливан като точка за дистрибуция на храни. Там се провежда едно от най-добрите световни изложения за храни, а догодина България ще има самостоятелен щанд. Борим се за намаляване на митата за Ливан на млечните продукти и меда, съобщи още Порожанов. Той разказа и за изложението в Мароко, което посети преди две седмици. Това е най-големият панаир за храни в Африка, но не смятам, че там имаме потенциал, защото страната си произвежда и месо, и млечни продукти, каза министърът. Изложението в Рияд обаче дава добри възможности. На заседанието си в сряда правителството одобри и участието за втора поредна година на България на изложението в Саудитска Арабия. \"Фирмите ни трябва да положат повече усилия, нужно е да са агресивни, за да имаме конкретни резултати\", посочи Порожанов. \r\nОтносно споразумението на ЕС с Япония за нулеви мита, агроминистърът каза, че това е шанс за производителите на вино, за преработвателите на плодове и зеленчуци, за слънчогледовото и розовото ни масло. През 2018 г. са изнесени за Япония 1,3 млн. л наливно българско вино. То се бутилира от японска компания, която е дъщерна на \"Мейджи\" - производителят на българското кисело мляко. Предлага се на японския пазар с бранд „Нешка“, на името на много популярната там българска треньорка по художествена гимнастика, съобщи . Той очаква с падането на митата износът ни към Страната на изгряващото слънце да се увеличи. Повишаване на количествата има и за китайския пазар. Но по-важното е, че българските вина удвоиха своите цени в Япония, Китай, САЩ и ЕС - те вече не се търгуват между 75 цента и 1 евро, а между 1,75 и 3 евро. Това показва, че виното ни е оценено, посочи Коев. Той припомни, че средствата за инвестиции в сектора са за 134 млн. евро до 2023 г. Субсидията за винарите ни е 75%, като такава е запазена единствено още за Унгария и Словакия, а всички останали страни са паднали до 50%. 1127 хектара са новите лозя, 9 са новите изби, като до края на годината винарните ще стигнат 300. По новата лозаро-винарска програма предстои отварянето на мярката за инвестиции, която браншът чака с нетърпение. А по мярката за промоция на бг виното в трети страни, по която има 10 млн. евро, се очаква субсидията да е до 80 на сто от цената на проекта. Български производител на олио ще изнесе 200 т за Китай след участие в търг на МЕТРО Интернешънъл. Това съобщи Георги Гърневски, ръководител на проекта на веригата в България за директна работа с производители. Всеки български производител може да участва в международните търгове на компанията и така да стигне до международните пазари, където оперира търговската верига, посочи Гърневски. Той даде за пример оризопроизводители от Пловдивско и Пазарджишко, които също са спечелили конкурс и сега чрез МЕТРО снабдяват с ориз няколко държави в ЕС. Наше сладко пък се продава в хипермаркетите на МЕТРО в Румъния. Вино на \"Катаржина\" е влязло в международния каталог на компанията и може да бъде поръчано от всяка страна. \"Важно е да имаме обща визия и да работим заедно\", каза още Гърневски. \r\nДруга новина е лютеницата от розов домат, която вече се предлага в магазините на МЕТРО у нас.  ", "date": "2019.04.25", "title": "Изнасяме земеделски стоки за 4,5 млрд. евро /ДОПЪЛНЕНА/"}
{"url": "https://standartnews.com/sport/grisho-se-izlozhi-v-barselona-390593.html", "text": "Григор Димитров отпадна от турнира от категория АТР 500 в Барселона. Българският тенисист претърпя пълен крах от съперник, който можеше да победи, но след поредица от грешки отстъпи с 6:2, 4:6, 6:7(2) на Николас Джари. Григор Димитров приключи участието си в испанския град на осминафиналите на надпреварата. 23-годишният чилиец се оказа по-мотивиран, въпреки че премина през тежки трисетови мачове и в квалификациите. Началото на срещата закъсня заради дъжд, а в последствие в третата част прекъснат за 40 минути, което подейства по-ползотворно на Николас Джари. На четвъртфиналите чилиецът ще се изправи срещу Даниил Медведев. Българският състезател не изглеждаше много убедителен срещу 23-годишния съперник, който е под №81 в света. Хасковлията допускаше лесни грешки, като в началото на и двата сета беше пробит от чилиеца. Срещата от третия кръг продължи 2.07 часа. Григор Димитров допусна пробив още в първия гейм, но след това успя да спечели убедително с 6:2. Във втората част Джари отново стигна до пробив в първия гейм, който му беше достатъчен, за да изравни резултата след 4:6 в своя полза. Третият сет се игра при размяна на сервис-гемове, а в тайбрека чилиецът поведе с 5:1 и след 7:2 приключи мача. 27-годишният Димитров заработи 45 точки за световната ранглиста и 33 580 евро. Българинът, който е номер 43 в световната ранглиста, ще падне поне с четири места в подреждането, след като не успя да защити точките си от миналата година, когато достигна до четвъртфиналите. В първия си мач, част от втория кръг на турнира в Барселона, българинът се наложи с 6:2, 6:7(4), 6:3 над Фернандо Вердаско.", "date": "2019.04.25", "title": "Гришо се изложи в Барселона"}
{"url": "https://standartnews.com/svyat/udlzhikha-izvnrednoto-polozhenie-v-egipet-390557.html", "text": "Властите в Египет удължиха извънредното положение с още три месеца. Постановлението на министър-председателя Мустафа Мадбули е публикувано в официалното издание Al Gareedah Al Rasmeyah, предава БНР. С документа извънредното положение се удължава с още 3 месеца, считано от 1 часа на 25 април местно време. С друго постановление се въвежда комендантски час в северната част на Синайския полуостров в близост до границата с Израел. Извънредното положение в Египет беше въведено през април 2017 след атентати в две църкви, при които загинаха най-малко 45 души. От тогава властите периодично го удължават с по 3 месеца.", "date": "2019.04.25", "title": "Удължиха извънредното положение в Египет"}
{"url": "https://standartnews.com/svyat/putin-i-kim-chen-un-si-stisnakha-rtsete-za-prvi-pt-390517.html", "text": "Руският президент  и лидерът на Северна Корея  \r\nДвамата си  , който се провежда при засилени мерки за сигурност на в Далечния изток. БГНЕС Първоначално е предвиден разговор на четири очи между двамата лидери, а след това срещата ще продължи в разширен формат с участието на двете делегации. \r\n  \r\nОсновна тема на разговорите се очаква да бъде ядреното разоръжаване на Корейския полуостров, двустранните отношения и регионалното сътрудничество. БГНЕС Не се предвижда нито подписване на документи, нито съвместни изявления. \r\n ", "date": "2019.04.25", "title": "Путин и Ким Чен-ун си стиснаха ръцете за първи път"}
{"url": "https://standartnews.com/svyat/dzho-baydn-vliza-v-borbata-za-prezident-na-sashch-390574.html", "text": "Бившият вицепрезидент на САЩ Джо Байдън обяви, че навлиза в надпреварата за Белия дом през 2020 г., като се присъедини към вече препълнения списък с кандидати от страна на Демократическата партия, съобщи АФП. \"Основните ценности на тази нация... нашата позиция в света... нашата демокрация... всичко, което е направило Америка сегашната Америка - е заложено на карта. Ето защо днес обявявам кандидатурата си за президент на Съединените щати“, заяви той в Туитър. По-рано 76-годишният бивш вицепрезидент на Барак Обама подчерта, че предстоящите президентски избори са изключително важни, „тъй като, приятели мои, трябва да обединим страната отново“. Според редица проучвания Байдън е сред политиците, които се ползват с най-голяма подкрепа от членовете на Демократическата партия сред кандидатите за президентските избори през 2020 година. Байдън е роден през 1942 г. в Пенсилвания. Политическата си кариера започва през 1970 г., а две години по-късно бива избран в Сената и става един от най-младите сенатори в историята на Съединените щати. В продължение на много години Байдън е председател на Комисията по международни отношения на Сената и на правния комитет. През 1988 и 2008 г. участва в борбата за президентския пост в САЩ, но и двата пъти оттегля кандидатурата си, тъй като не получава достатъчно подкрепа по време на първоначалните избори. През 2008 г. Барак Обама му предлага да се кандидатира за вицепрезидент и така той заема тази длъжност в продължение на 8 години от януари 2009 г. до януари 2017 г. И въпреки двата си предишни неуспешни опита за победа в президентските избори, сега той определено има по-голям шанс - особено след службата си в администрацията на Обама и името, което си изгради там. Първите срещи на партийните активисти в хода на бъдещата президентска кампания ще се проведат в Айова в началото на февруари 2020 г. Конгресът на Демократическата партия, на който официално ще бъде издигнат техният кандидат за президент, ще се проведе от 13 до 16 юли 2020 г. Маями Бийч (Флорида), Милуоки (Уисконсин) и Хюстън (Тексас) се състезават за правото да бъдат домакини на конгреса. Републиканците ще проведат своята конгрес през август 2020 г. в Шарлот, Северна Каролина. 59-те президентски избори в САЩ ще се проведат на 3 ноември 2020 година.", "date": "2019.04.25", "title": "Джо Байдън влиза в борбата за президент на САЩ"}
{"url": "https://standartnews.com/svyat/45-mln-garantsiya-za-bivshiya-shef-na-nisan-390522.html", "text": "Карлос Гон, бивш директор на автомобилния производител „Нисан”, може да бъде освободен за втори път под гаранция в разследването за злоупотреба със средствата на компанията, съобщиха местните медии. Това съобщи БГНЕС. В четвъртък съдът в Токио одобри искане за освобождаване под гаранция и определи сумата от 500 млн. йени (4,5 млн. Долара). Според АФП, 65-годишният Гон е изправен пред четири обвинения, вариращи от прикриване на част от заплатата си от акционерите до използване на фондове на Нисан за лична употреба. Карлос Гон може да напусне ареста \"още в четвъртък\", предаде АФП, цитирайки телевизия NHK. Първоначално Гон беше арестуван в Япония в края на ноември 2018 г., защото не е декларирал около 44 милиона долара от доходите си и е използвал активите на компанията. Той беше освободен под гаранция в началото на март, за да бъде арестуван месец по-късно по нови подозрения. Гон отрече всички обвинения. След първоначалния му арест, Нисан го освободи от поста.", "date": "2019.04.25", "title": "$4.5 млн. гаранция за бившия шеф на Нисан"}
{"url": "https://standartnews.com/svyat/nova-eksploziya-raztrsi-grad-v-shri-lanka-390534.html", "text": "Експлозия разтърси шриланкийския град Пугода, на около 40 километра от столицата Коломбо, предадоха Ройтерс и ТАСС. Властите поясниха, че става дума за контролиран взрив, извършен от силите за сигурност, на подозрителен предмет, намерен на сметище в града, допълва Асошиейтед прес. По-рано бе съобщено, че експлозията е станала зад сградата на местния съд. Новината за взрива стресна жителите на Шри Ланка броени дни след серията от терористични атаки в страната, в които на Великден загинаха 359 души, а около 500 души бяха ранени. Тази нощ бяха арестувани още 16 души във връзка с атентатите на Великден, предаде ДПА. Така броят на задържаните нарасна на 76 от неделя досега. Конфискувани са и коли, използвани от задържаните. Сред задържаните има няколко пакистанци и един египетски гражданин, допълва Ройтерс. Служители на ФБР и на Интерпол помагат на властите на Шри Ланка в разследването на атентатите, предаде ДПА. Управлението за гражданско въздухоплаване пък наложи забрана за използване на дронове и безпилотни самолети във въздушното пространство на страната до второ нареждане. В Шри Ланка бяха разположени хиляди допълнителни военни, за да подпомагат полицията в издирването на заподозрени за серията атаки, предаде Франс прес. Военните, които участват в тази операция, бяха увеличени от 1300 на 6300. Военновъздушните и военноморските сили изпратиха 2000 души. Експлозиите в три църкви и три хотела на Великден бяха извършени от атентатори самоубийци. Коломбо призна за пропуски на държавно ниво по отношение на сигурността. Стана ясно, че властите не са могли да предотвратят атентатите, въпреки че са разполагали с важни предварителни сведения. Днес австралийският премиер Скот Морисън каза, че един от атентаторите в Шри Ланка е бил в Австралия преди години като студент. Той е напуснал страната през 2013 г., предаде Асошиейтед прес. Британски служители по сигурността казаха, че един от атентаторите вероятно е учил във Великобритания в периода 2006-2007 г. Става дума за мъж на име Абдул Латиф Джамил Мохамед. По време на пребиваването му във Великобритания той не е бил под наблюдение на британското разузнаване. Като цяло обстановката в Шри Ланка остава напрегната. Днес за кратко беше затворен основният път, водещ към летището на Коломбо заради подозрителна кола на съседен паркинг. Тревогата се оказа неоснователна, предаде Ройтерс. Силите за сигурност освен това наредиха на служителите на централната банка да не напускат сградата в Коломбо заради подозрения, че в близост може да стане експлозия, предаде Ройтерс, като се позова двама служители на банката. Католическите църкви в страната пък остават затворени до ново нареждане, предаде Франс прес, като се позова на висш църковен представител.    ", "date": "2019.04.25", "title": "Нова експлозия разтърси град в Шри Ланка"}
{"url": "https://standartnews.com/svyat/poreden-vzriv-v-shri-lanka-no-kontroliran-390528.html", "text": "Още 16 души арестувани Нов взрив разтърси шриланкийския град Пугода, на около 40 километра от столицата Коломбо, предадоха Ройтерс и ТАСС. Властите поясниха, че става дума за контролиран взрив, извършен от силите за сигурност, на подозрителен предмет, намерен на сметище в града, допълва Асошиейтед прес. По-рано бе съобщено, че експлозията е станала зад сградата на местния съд. Новината за взрива стресна жителите на Шри Ланка броени дни след серията от терористични атаки в страната, в които на Великден загинаха 359 души, а около 500 души бяха ранени. Тази нощ бяха арестувани още 16 души във връзка с атентатите на Великден, предаде ДПА. Така броят на задържаните нарасна на 76 от неделя досега. Конфискувани са и коли, използвани от задържаните. Сред задържаните има няколко пакистанци и един египетски гражданин, допълва Ройтерс. Служители на ФБР и на Интерпол помагат на властите на Шри Ланка в разследването на атентатите, предаде ДПА. Управлението за гражданско въздухоплаване пък наложи забрана за използване на дронове и безпилотни самолети във въздушното пространство на страната до второ нареждане. В Шри Ланка бяха разположени хиляди допълнителни военни, за да подпомагат полицията в издирването на заподозрени за серията атаки, предаде Франс прес. Военните, които участват в тази операция, бяха увеличени от 1300 на 6300. Военновъздушните и военноморските сили изпратиха 2000 души. Експлозиите в три църкви и три хотела на Великден бяха извършени от атентатори самоубийци. Коломбо призна за пропуски на държавно ниво по отношение на сигурността. Стана ясно, че властите не са могли да предотвратят атентатите, въпреки че са разполагали с важни предварителни сведения. Днес австралийският премиер Скот Морисън каза, че един от атентаторите в Шри Ланка е бил в Австралия преди години като студент. Той е напуснал страната през 2013 г., предаде Асошиейтед прес. Британски служители по сигурността казаха, че един от атентаторите вероятно е учил във Великобритания в периода 2006-2007 г. Става дума за мъж на име Абдул Латиф Джамил Мохамед. По време на пребиваването му във Великобритания той не е бил под наблюдение на британското разузнаване. Като цяло обстановката в Шри Ланка остава напрегната. Днес за кратко беше затворен основният път, водещ към летището на Коломбо заради подозрителна кола на съседен паркинг. Тревогата се оказа неоснователна, предаде Ройтерс. Силите за сигурност освен това наредиха на служителите на централната банка да не напускат сградата в Коломбо заради подозрения, че в близост може да стане експлозия, предаде Ройтерс, като се позова двама служители на банката. Католическите църкви в страната пък остават затворени до ново нареждане, предаде Франс прес, като се позова на висш църковен представител.", "date": "2019.04.25", "title": "Пореден взрив в Шри Ланка, но контролиран"}
{"url": "https://standartnews.com/svyat/kiev-moskva-premina-chervenata-liniya-390524.html", "text": "Украинският президент Петро Порошенко обвини вчера Москва, че е преминала \"червена линия\", като е подписала указ за облекчаване на процедурата за получаване на руско гражданство в Източна Украйна, предаде ДПА. Порошенко, който загуби втория тур на президентските избори в Украйна в неделя, призова международната общност да предотврати \"най-лошия сценарий\" и да затегне санкциите срещу Русия. Екипът на новоизбрания президент Володимир Зеленски - комик, който никога не е заемал политически пост - също разкритикува хода на Кремъл. \"Това действие е още едно очевидно потвърждение за международната общност за истинската роля на Русия като държава агресор\", заяви екипът му. \"Украйна разчита на подкрепата на международната общност и на усилването на дипломатическия натиск и санкциите срещу Русия\", се казва още в изявлението. Кремъл съобщи вчера, че президентът Владимир Путин е подписал указ, който прави по-лесно за хората, живеещи в сепаратистките региони на Източна Украйна, да получат руски паспорти. Жителите с постоянно пребиваване в \"отделни окръзи\" в Донецка и Луганска област могат да станат руски граждани чрез \"опростен процес\", според Кремъл. Решението за предоставяне на жителите на Донбас на гражданство на Руската федерация по опростен ред има чисто хуманитарен характер, защото ситуацията, в която те се оказаха, не бива да бъде търпяна, заяви руският президент Владимир Путин пред руски депутати, предаде ТАСС. \"Нямаме никакво желание да създаваме проблеми на новата украинска власт, но да се търпи ситуация, при която хора, живеещи на територията на тези Донецка и Луганска република, лишени напълно от всякакви граждански права, това вече преминава границата от гледна точка на правата на човека. Те не могат да се придвижват нормално, не могат да удовлетворяват най-елементарните си потребности и да се ползват от елементарните си права. Това е въпрос от чисто хуманитарен характер\", каза руският президент.", "date": "2019.04.25", "title": "Киев: Москва премина \"червената линия\""}
{"url": "https://standartnews.com/svyat/sreshchata-na-putin-i-kim-chen-un-prodlzhi-tri-chasa-i-polovina-390542.html", "text": "Това е първото посещение на Ким Чен Ун в Русия Първата среща на руския президент Владимир Путин и севернокорейския лидер Ким Чен Ун във Владивосток завърши.Разговорите продължиха три часа и половина, а почти два часа държавните глави са говорили на четири очи. Според Путин разговорът с лидера на КНДР се оказал \"задълбочен\". Така бяха засегнати темите за двустранните отношения, перспективите за развитие на сътрудничеството, както и ситуацията на Корейския полуостров. „Имахме много съдържателен обмен на мнения по въпроси от взаимен интерес и се надявам, че нашите разговори ще продължат в същия полезен и конструктивен план”, каза на свой ред Ким Чен Ун. Срещата се проведе в една от сградите на Далекоизточния федерален университет на остров Руски. Това е първото посещение на Ким Чен Ун в Русия, както и първото му пътуване зад гграница след преизбирането му за председател на държавния съвет на КНДР. Според източник на РИА Новости, след срещата на върха, ръководителя на Северна Корея го очаква културна програма. Във Владивосток той ще остане до вечерта на 26 април. Предишните преговори на върха се състояха през 2011 г., когато Ким Чен Ир се срещна с Дмитрий Медведев в Улан-Уде. Владимир Путин посети Северна Корея преди 19 години, като това е било първото посещение на високо равнище в историята на отношенията между Русия и КНДР. През 2001 г. Ким Чен Ир дойде в Москва, а година по-късно във Владивосток се проведе срещата на върха Москва-Пхенян.          ", "date": "2019.04.25", "title": "Срещата на Путин и Ким Чен Ун продължи три часа и половина"}
{"url": "https://standartnews.com/svyat/sled-atentatite-ostavka-pri-voennite-na-shri-lanka-390586.html", "text": "Главният секретар в Министерството на отбраната на Шри Ланка подаде оставка, поемайки отговорността за пропуските в сигурността, довели до самоубийствените атентати с почти 360 жертви, предаде БГНЕС. Хемасири Фернандо - най-високопоставеният бюрократ във ведомството, изпрати оставката си на президента Майтрипала Сирисена. По последните данни осемте бомби, избухнали в църкви и хотели в страната, са загинали почти 360 души, а други 520 са ранени. Отговорността за нападенията пое терористичната групировка ИДИЛ. Според следователите деветима атентатори камикадзе са участвали в атаките, като 8 от тях вече са идентифицирани. Непосредствено след атаките бе съобщено, че полицията е получила сигнал за готвен терористичен акт 11 дни преди събитията. На този сигнал обаче не е обърнато внимание. В резултат на трагично развилите се събития президентът на Шри Ланка Майтрипала Сирисена помоли секретаря на Министерството на отбраната Хемасири Фернандо и началника на полицията Пуджитха Джаясундара да подадат оставка.", "date": "2019.04.25", "title": "След атентатите: Оставка при военните на Шри Ланка"}
{"url": "https://standartnews.com/svyat/strelba-v-park-v-moskva-dvama-zaginali-390590.html", "text": "Двама души са загинали при стрелба в парк в близост до метростанция \"Новие Черемушки\" в Москва, предаде БГНЕС. \"Два тела са намерени с огнестрелни рани. По предварителна информация стрелбата е станала по време на конфликт между двама мъже\", каза източник на РИА Новости. Той добави, че служителите на правоохранителните органи проучват възможни очевидци на инцидента, поискали са видео от камери за наблюдение.", "date": "2019.04.25", "title": "Стрелба в парк в Москва, двама загинали"}
