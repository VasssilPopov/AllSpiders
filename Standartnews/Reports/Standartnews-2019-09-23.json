{"url": "https://standartnews.com/biznes/izbirame-sami-dostavchik-na-tok-sled-2020-g-402174.html", "text": "Българските домакинства ще могат да си избират свободно доставчик на електроенергия след 2020 година. Това заяви във Велико Търново министърът на енергетиката Теменужка Петкова, цитирана от БНР. Либерализацията за пазара на електроенергия за домакинствата и малките потребители трябваше да е факт преди година. Процесът започна, но в пълнота ще е се случи не по-рано от 2020 година, посочи енергийният министър Теменужка Петкова. „Може би от следващия регулаторен период постепенно да се върви към пълно либерализиране на пазара, като в цената на електрическата енергия, която сега е регулирана, постепенно ще се вкарва една малка част, която е на цената, която е на пазара, а не, както е сега, КЕВР да регулира изцяло цената за битовите потребители и за малкия бизнес“, уточни министърът. Включването на домакинствата към свободния пазар на ток няма да доведе до увеличение на цените за бита, увери министър Теменужка Петкова.", "date": "2019.09.22", "title": "Избираме сами доставчик на ток след 2020 г."}
{"url": "https://standartnews.com/svyat/tayfunt-tapa-see-khaos-v-yaponiya-402160.html", "text": "Най-малко 19 жители на префектура Окинава в Южна Япония пострадаха при преминаването на тайфуна Тапа съвсем близо до района, предаде ТАСС. Японските авиокомпании отмениха повече от 300 полета между Окинава и главния остров Хоншу. Промените в разписанието засегнаха и югозападния остров Кюшу, към който се придвижи тропическата буря. Силните ветрове, с които е съпроводен тайфунът, са повредили далекопроводи в Окинава. Без електричество са около 1800 домакинства. Според синоптиците Тапа ще достигне Кюшу тази вечер. В някои префектури там може да падне до 300 мм дъжд. Тапа е 17-ият тайфун, формирал се тази година в Тихия океан. Скоростта на вятъра в центъра му достига 35 м/сек, а поривите - 50 м/сек. При преминаването на тайфуна Факсай в началото на септември в Япония загинаха трима души и бяха ранени повече 60.", "date": "2019.09.22", "title": "Тайфунът Тапа сее хаос в Япония"}
{"url": "https://standartnews.com/biznes/vse-poveche-chuzhdentsi-idvat-u-nas-za-kulturen-turizm-402186.html", "text": "С 15% са се увеличили нощувките на българи у нас в сравнение с миналата година. Ръст се наблюдава и при чужденците, които идват в България с цел културно-исторически туризъм, каза във Велико Търново министърът на туризма Николина Ангелкова. Тя посочи, че развитието именно на културно-историческия туризъм е ключово за превръщането на България в целогодишна дестинация. \"За т.г. от януари до юли международните туристи са над 5,1 милиона, като от тях около 25% са декларирали, че са посетили страната с цел културно-истолически туризъм или комбинирано - морски и летен туризъм с културно-исторически, нещо на което ние изключително много наблягаме, за да можем да предлагаме много повече разнообразие\", каза Ангелкова. Тя подчерта, че културата и историята, които има нашата страна, са ключов фактор особено за Велико Търново. Градът е изключително популярна дестинация както за българи, така и за чужди туристи. Той неотменно присъства в маршрутите на круизните туристи по Дунав. \"Това може да подпомогне туризма да се превърне в движещ фактор за българската икономика. Затова и нашите усилия са насочени към промотиране на този тип туризъм и насочване на вниманието към него\", коментира Ангелкова. Тя допълни, че все повече българи предпочитат да посещават вътрешността на страната, като са водени основно от идеята да разгледат историческите забележителности или малко познати места. \"Всъщност т.г. ръстът на нощувките, реализирани от българи, компенсира спадът, който наблюдаваме в реализираните нощувки от чужденци\", обясни министърът. За изминалия сезон над 10 700 сезонни работника основно от Украйна и Молдова са били наети в нашите курорти, за да компенсират липсата на кадри в бранша.", "date": "2019.09.22", "title": "Повече чужденци идват у нас за културен туризъм"}
{"url": "https://standartnews.com/biznes/borisov-dogovarya-golyamata-sdelka-ss-seul-402177.html", "text": "Премиерът Борисов, начело на делегация от вицепремиер и министри заминава на посещение в Южна Корея от 24 до 28 септември, за да опредмети ангажименти, поети вече до известна степен от корейски инвеститори. В състава на делегацията са включени вицепремиерът и министър на отбраната Красимир Каракачанов, икономическият министър Емил Караниколов, финансовият министър Владислав Горанов, пише „Епицентър“. Посещението се готви отдавна, но за първи път за него премиерът спомена по време на визитата си с Туркменистан в средата на август. „Чакаме $ 1,5 млрд. от Южна Корея, може да са в завод за батерии на електромобили”, обяви министър-председателят по време на Каспийския икономически форум в Аваза, където се срещна с руския премиер Медведев. По-късно икономическият министър Емил Караниколов допълни, че интересът на южнокорейския бизнес чертае широки перспективи. Още преди две години по време на първото посещение на Борисов в Сеул беше обявено, че \"Хюндай\" проявява интерес за построяването на европейския завод за електромобили у нас. През август тази години Борисов уточни, че става дума не за автомобили, за батерии за електромобили. Южна Корея, заедно с Китай и Америка са най-големите производители, а заводите на LG и Samsung са безспорните лидери в бранша.. Ако това се случи, България ще бъде втората страна в източна Европа, в която азиатската страна ще изнесе производство. Ако успеем да подпишем договор за анонсираната от Борисов сума това ще ни изкара в челните позиции на азиатските инвестиции в Европа. „Няма да отида в Южна Корея, ако не подпиша договор”, закани се Борисов В средата на септември Емил Караниколов замина за Сеул на работно посещение заедно със заместника са Лъчезар Борисов. Това съвпадна с откриването на Втората сесия на Смесената междуправителствена българо-корейска комисия за икономическо сътрудничество. „Интересът на корейския бизнес към България доведе до реализирането на редица проекти. Броят на регистрираните у нас компании с корейско участие е 249, а за периода 1996-2018 г. нетните преки инвестиции от Корея възлизат на 213.2 млн. евро, което нарежда страната сред първите 30 държави по общ обем ПЧИ за периода“, каза пред южнокорейския бизнес икономическият зам.-министър Лъчезар Борисов На сесията присъстваха и заместник-министърът на енергетиката Жечо Станков, заместник-министърът на отбраната Анатолий Величков, посланикът на Република България в Република Корея Петко Драганов, както и други представители на българското правителство. Република Корея е наш стратегически икономически партньор в региона, подчерта зам.-министър Борисов. Насърчаването на стокообмена с Република Корея е приоритет, заедно с привличането на южнокорейски инвестиции. По думите на Лъчезар Борисов през 2018 г. стокообменът между България и Корея е нараснал с близо 48%. Според него има потенциал за привличане на мащабни корейски инвестиции в перспективни сектори у нас. От българска страна бе поет ангажимент за изграждането на стратегическо инвестиционно партньорство от нов тип, което би могло да надхвърли съществуващите инвестиционни стимули, заложени в Закона за насърчаване на инвестициите (ЗНИ). В Сеул се отчита значително нарастване на интереса към България като инвестиционна дестинация. „Особен интерес има в производството на части и компоненти за водещи световни производители на автомобили, както и в бизнес услугите с висока добавена стойност, основно в сектора на информационните и комуникационни технологии“, посочи зам. -министър Борисов. В тази връзка той спомена за значимите растежи в сферите на автомобилния сектор, електрониката и електротехниката и ICT сектора. Какво ще се подпише сега, ще се разбере по време на тридневните оживени разговори на премиера с висшето държавно ръководство в Южна Корея. По своя програма в Сеул ще се води вицепремиерът и министър на отбраната Красимир Каракачанов. Той ще договоря производството на нови самолети Т-50, след като американската страна се е съгласила тристранното сътрудничество – САЩ- България-Южна Корея за производството на този тип самолети. По силата на договора за покупката на F-16 за България остават едни 50 млн. долара, които да бъдат като част от икономическото сътрудничество. България е предложила те да бъдат преориентирани за производството на изтребители Т-50, за което пък Южна Корея има предложение за изграждането на такъв завод. Тази седмица е дошло съгласието от компанията-производител на F-16 „Локхийд Мартин”, че са съгласни на партньорство с Южна Корея. Каракачанов е обнадежден, че България ще може да произвежда тези самолети. Благодарение на благоприятния климат и географско разположение, България е известна с качествените си розово масло и вино, с многобройни минерални извори и спа комплекси. Страната има потенциал за медицински туризъм, а също така се очаква много добре известни корейски строителни фирми да участват в инфраструктурни проекти в страната.", "date": "2019.09.22", "title": "Борисов договаря голямата сделка със Сеул"}
{"url": "https://standartnews.com/biznes/chakame-9-mlrd-lv-ot-balkanski-potok-za-20-godini-402190.html", "text": "Анализи на министерството на енергетиката показват, че България може да очаква, че при реализацията на проекта „Турски поток“ на наша територия (станал вече известен като „Балкански поток“) приходите на „Булгартрансгаз“ ще се увеличат и през следващите 20 години ще бъдат 9 млрд. лева. Очаква се през 2030 г. приходите за \"Булгартрансгаз“ от транспортиране да бъдат над 440 милиона лева. В момента тези приходи са между 200 и 220 милиона лева. Това съобщи в интервю за предаването „Беновска пита“ по Канал 3 министър Теменужка Петкова. В момента приходите на оператора на газовата ни инфраструктура са между 200 и 220 милиона лева. С освобождаването на капацитета по трансбалканския маршрут (използван сега) ще имаме възможност да обявим търг и да се възползваме и от капацитета на този газопровод, уточни още министърът. Теменужка Петкова съобщи, че в момента се работи по изграждането на първите 11 км от  „Балкански поток“ от турската граница до компресорна станция \"Странджа\". След това има съществуваща инфраструктура от повече от 140 километра, след което на територията на община Провадия трябва да започне строежът на тази липсваща инфраструктура, която е 474 километра и излиза на изходна точка на българо-сръбската граница при Зайчар. На въпроса: \"Какво имаше предвид премиерът Борисов като каза, че България отново е в газовата игра?“, Теменужка Петкова отговори, че казаното от министър-председателя е вярно и страната ни отново е на газовата карта на Европа, и то като стратегическа държава. Тя обясни, че сключването на договора за строежа на \"Балкански поток“ е изключително важна крачка към реализацията на този проект, който е бил включен и в енергийната  стратегия на България. Народното събрание е приело предложението на МС и е направило актуализация на енергийната ни стратегия. \"Така че с реализацията на този проект България наистина продължава да има много важна позиция на газовата карта на Европа“, категорична бе Петкова. Обяснявайки защо проектът беше преименуван на \"Балкански поток\", министърът каза, че това е така, защото проектът има изключително важно значение не само за България, но и за целия регион. Той ще допринесе за енергийната сигурност в региона и ще даде възможност и на страната ни да реализира концепцията си за изграждане на газоразпределителен център. \"Затова, защото през България ще преминават потоци природен газ, а за да говорим за хъб, ние трябва да имаме необходимите количества газ, които да преминават през нашата страна!“, обясни министърът на енергетиката. Що се отнася до проекта за \"АЕЦ \"Белене“ Теменужка Петкова посочи, че е сформирана комисия, която включва представители на МЕ и БЕХ, прави се анализ на всички постъпили документи за участие, които са няколко като разновидности. Част от участниците желаят да участват като стратегически инвеститор, други желаят да придобият миноритарен дял и да сключат договор за изкупуване на електрическа енергия.  Две от компаниите също желаят да участват в реализирането на проекта, това са \"Дженеръл електрик“ (САЩ) и \"Фраматом\" (Франция), като \"Дженеръл електрик“ иска да бъде проектант на този проект и да достави турбините, като осигури и финансирането. Френската компания \"Фраматом“ също желае да участва в проекта по такъв начин. Относно това дали ще се спази едномесечният срок, в който да се селектират участниците Теменужка Петкова обяви, че срокът за това кога ще обявим компаниите, с които желаем да водим преговори, изтича през ноември. Така че в момента комисията работи и разглежда заявленията, правят се проверки и проучвания, тъй като има заложени определени критерии. Петкова припомни, че има две български компании, които са заявили желание за участие, има консорциум, който желае да участва като стратегически инвеститор и компания, която иска да сключи договор за изкупуване на електрическа енергия и да притежава миноритарен дял. Министърът на енергетиката подчерта, че тук е много важно да отбележим желанието за участие от страна на Република Северна Македония. Нашите съседи искат да придобият 10% от капитала на бъдещата проектна компания и наред с това да бъде сключен договор за изкупуване на електрическа енергия, който да представлява 10% от цялото произведено количество енергия. Процедурата предвижда след като българската страна прецени кой от заявилите желание иска да участва като стратегически инвеститор, на етапа на преговорите ще бъдат предоставени всички тези заявления за закупуване на електрическа енергия на потенциалните стратегически инвеститори. По думите на Теменужка Петкова има много добро сътрудничество с \"Росатом“. Преди две години е бил удължен животът на 5-ти блок на централата, получили сме лиценз от Агенцията за ядрено регулиране. Предстоят последни уточнения и се очаква в началото на октомври АЯР да се произнесе и да бъде удължен полезният живот на 6-и блок с още 30 години.", "date": "2019.09.22", "title": "Чакаме 9 млрд. лв. от Балкански поток за 20 години"}
{"url": "https://standartnews.com/svyat/pochina-91-godishniyat-khiltn-402151.html", "text": "На 91 години почина хотелският магнат Барън Хилтън, предаде Асошиейтед прес, като се позова на близките му. Магнатът, основател на Американската футболна лига и първи собственик на отбора по американски футбол „Лос Анджелис чарджърс“, е починал в четвъртък от естествена смърт в дома си в Лос Анджелис, съобщи семейството му. Уилям Барън Хилтън, роден в Далас през 1927 г., разширява създадената от баща му Конрад верига от хотели и през 30-годишното си управление като главен изпълнителен директор я превръща в лидер в бранша. През 2007 г. американската корпорация „Блекстоун груп“ купи 2800-те хотела от международната верига, в това число известния „Уолдорф Астория“, за 26 милиарда долара. Барън Хилтън има осем деца, 15 внуци и четирима правнуци.", "date": "2019.09.22", "title": "Почина 91-годишният Хилтън"}
{"url": "https://standartnews.com/svyat/zemetreseniya-v-albaniya-402162.html", "text": "Два силни труса – с магнитуд от 5,6 и от 5,3 по Рихтер, бяха усетени в Западна Албания. В резултат на земетресенията няколко района на столицата Тирана останаха без ток, а в близко село има десетки съборени къщи. Двама души са пострадали леко, прекъснати са и телефонни връзки. Епицентърът на трусовете е край град Дурас, на по-малко от 40 километра западно от Тирана. Двете земетресения бяха регистрирани в интервал от само 10 минути. Първото е продължило 40 секунди, а второто – по-малко. И двете земетресения са били усетени и в съседните държави, включително и в Северна Македония. До момента няма информация за жертви.", "date": "2019.09.22", "title": "Земетресения в Албания"}
{"url": "https://www.standartnews.com/sport/inter-bie-pred-stoichkov-402149.html", "text": "Интер спечели градското дерби в италианското футболно първенство с 2:0 и запази 100-процентовия си актив, с което остана пред Ювентус във временното класиране. Сред ВИП гостите на мача бе и легендата на българския футбол и настоящ коментатор на мексиканска тв. Христо Стоичков. Интер, който не е губил вече седем поредни мача за първенството срещу Милан, поведе в 49-та минута след удар на Марсело Брозович, който беше отклонен в мрежата на домакините. Ромелу Лукаку пък оформи крайното 2:0 в полза на гостите в 78-та минута, когато получи топката от Николо Барела и вкара с глава третия си гол за Интер след трансфера от Манчестър Юнайтед. Интер, който почти вкара трети гол, но Матео Полтано и Андреа Кандрева удариха греди, има 12 точки от четири мача. Ювентус е с две по-малко след победата си срещу Верона.", "date": "2019.09.22", "title": "Интер бие пред Стоичков"}
{"url": "https://standartnews.com/regionalni/blizo-50-000-lv-darikha-starozagortsi-za-lechenieto-na-kami-402172.html", "text": "Кметът на Стара Загора Живко Тодоров посвети 38-мия си рожден ден на благотворителна кауза и събра стотици добротворци в регионалния исторически музей снощи в навечерите на Деня на незавеисимиостта.  Негови  приятели и съратници вместо подърци и цветя събраха и дариха близо 50 000 лв в подкрепа на 32-годишната старозагорка Камелия Добрева. Тя страда от остра Т-лимфобластна левкемия и за лечението и са необходими 300 хил. евро – сума, непосилна за семейството и.  \r\n „Благодаря на всички Вас, които дойдохте тази вечер. Реших на рождения си ден тази година да направя така, че повече хора да научат за Камелия... Едно е да има град, друго е да има общност. Аз смятам, че със стъпките, които правим, се обединяваме, а това означава заедно да движим процесите в града и да се опитваме да правим хубави неща, това ни прави общност. Благодаря Ви, че Ви има и, че имате сърца!”, не сдържа емоциите си градоначалникът. \r\n  Емоционални думи на благодарност отправи и бащата на Камелия, Добри Добрев: „Благодаря от сърце и от душа от името на Ками на кмета Живко Тодоров, на всички Вас! Вие сте хора със страшно добри сърца!\"", "date": "2019.09.22", "title": "Близо 50 000 лв дариха старозагорци за лечението на Ками"}
{"url": "https://www.standartnews.com/sport/kontuziya-spira-nadal-v-leyvr-kp-402166.html", "text": "Рафаел Надал няма да вземе участие в третия ден на Laver Cup заради болки в китката. Испанецът трябваше да си партнира с Роджър Федерер в първия мач за деня на двойки срещу тима на Света, но за съжаление на феновете в Женева такъв мач няма да се състои. Вместо Надал на корта в тандем с Федерер ще излезе Стефанос Циципас. Доминик Тийм пък ще замени Надал в мача на сингъл срещу Ник Кириос. Надал участва във втория ден на турнира, като му се наложи да изиграе два поредни мача - победата срещу Милош Раонич на сингъл и загубата на двойки в тандем с Циципас от Кириос и Джак Сок. Заради болки в китката, Надал прекратява участието си в Laver Cup 2019, като оставя тима с добри шансове за нова титла. ", "date": "2019.09.22", "title": "Контузия спира Надал в Лейвър Къп"}
{"url": "https://www.standartnews.com/sport/granada-pisa-dvoyka-na-barselona-402150.html", "text": "Испанският шампион Барселона продължава с неубедителното си представяне през новия сезон в Ла Лига. В мач от петия кръг каталунците паднаха като гости с 0:2 от Гранада. На \"Нуево Лос Карменес\" Рамон Азеез се възползва още във втората минута от грешка на Жуниор Фирпо и откри за домакините. След почивката треньорът на Барса Ернесто Валверде се видя принуден да вкарва в игра младата надежда Ансу Фати и суперзвездата Лионел Меси. И те обаче не помогнаха на тима си да стигне поне до равен. Гранада стигна до втори гол след като Алваро Вадийо (66) вкара от дузпа. След този мач Барселона е на 7-о място в класирането с актив от 7 т. Реал Мадрид е с 8, но днес гостува на Севиля. Лидер в подреждането вече е Гранада с 10 пункта. \r\n ", "date": "2019.09.22", "title": "Гранада писа двойка на Барселона"}
{"url": "https://www.standartnews.com/sport/livrpul-mina-i-prez-chelsi-402204.html", "text": "Ливърпул продължи победната си серия във Висшата лига на Англия, като надигра с 2:1 Челси като гост. \"Червените\" взеха аванс от два гола до почивката, но в края на мача трябваше да пазят крехката си преднина. Трент Алекзандър-Арнолд откри резултата (14). След това пък отмениха гол на Челси заради засада. При ответната атака Роберто Фирмино бе оставен непокрит в наказателното поле и с глава простреля вратата на \"сините\" за втори път. В 71-вата минута Н'Голо Канте намали със зрелищно попадение от границата на наказателното поле. Накрая Сесар Аспиликуета, Миши Батшуай и Мейсън Маунт пропуснаха да донесат на Челси поне едната точка. В другия късен неделен мач Арсенал победи Астън Вила с 3:2.", "date": "2019.09.22", "title": "Ливърпул мина и през Челси"}
{"url": "https://www.standartnews.com/sport/ludogorets-shche-si-vrshcha-prvoto-myasto-dnes-402165.html", "text": "Лудогорец посреща в Разград новака във футболния елит на страната Арда (Кърджали) днес, от 20:15 часа. Двубоят от 10-ия кръг на efbet лига е важен за домакините, които само при успех ще си върнат първото място в класирането, което се заема от Левски след снощната победа с 2:0 над Славия. Очаква се треньорът на \"орлите\" Станислав Генчев да даде почивка на част от играчите, постигнали впечатляващ успех с 5:1 над руския гранд ЦСКА Москва. Гостите от Кърджали със сигурност са притеснени от мощта, показана от Лудогорец и са наясно, че не ги чака лесен мач. Под въпрос до последно ще бъде звездата Спас Делев, който днес навършва 30 години. Треньорът Стамен Белчев със сигурност няма да разчита на контузения Осман Ахмед. Очаква се Белчев да избере затворен вариант на игра и отборът му да се опита да действа на контраатаки срещу фаворита Лудогорец.", "date": "2019.09.22", "title": "Лудогорец ще си връща първото място днес"}
{"url": "https://www.standartnews.com/sport/ansamblt-vze-srebro-i-na-5-topki-402187.html", "text": "Ансамбълът ни спечели сребърен медал във финала с пет топки на световното първенство по художествена гимнастика, което завършва днес в Баку, съобщава БНР. Момичетата на Весела Димитрова и на Михаела Маевска отново доказаха класата си, като изиграха безупречно изключително трудното и атрактивно съчетание по музика от японското аниме \"Неруто\", но отново бяха лишени от титлата. Две стотни разделиха Симона Дянкова, Мадлен Радуканова, Лаура Траатс, Стефани Кирякова и Ерика Зафирова от първото място, след като получиха за изпълнението си оценка от 29.350 точки срещу 29.550 точки за състава на Япония, който стъпи на най-високото стъпало на почетната стълбичка. Бронзът беше присъден на състава на Русия. Въпреки грубите грешки в изпълнението \"Сборная\" получи 28.150 точки. Подреждането в осмицата е Израел с 26.950 точки, пред Китай с 26.800 точки, Италия с 25.900 точки (изпълнение с груби грешки и използване на резервен уред), Беларус с 25.800 точки (също с груби грешки и използване на резервен уред) и Украйна с 24.800 точки (отново с допуснати грешки). Във финала с три обръча и два чифта бухалки българките останаха без отличие. Въпреки отново страхотното и безгрешно изпълнение на страхотното съчетание по музика от филма \"Най-великият шоумен\"  те се наредиха на 5-то място с оценка от 28. 850 точки. Седмият си златен медал от този шампионат взеха момичетата от Русия, които получиха 29.450 точки. Едно отличие при ансамблите спечели и състава на Италия, които за изпълнението си беше оценен с 29.200 точки. Пред българките в този финал се нареди и петорката на Беларус с резултат от 29.100 точки. Така равносметката за България от 37-то световно първенство по художествена гимнастика в Баку е две олимпийски квоти в индивидуалното спечелени от Катрин Тасева и Боряна Калейн, които заедно с капитана Невяна Владинова стигнаха до 6-то място в отборното  подреждане. Боряна Калейн остана в подножието на медалите в индивидуалния многобой с 4-та си позиция и се нареди на 5-то място във финалите с топка и с обръч. Ансамбълът ни зарадва с две отличия - бронз в многобоя и сребро във финала с пет топки.", "date": "2019.09.22", "title": "Ансамбълът взе сребро и на 5 топки"}
{"url": "https://www.standartnews.com/sport/fetel-specheli-gran-pri-na-singapur-402188.html", "text": "Себастиан Фетел с Ферари постигна днес първата си победа във Формула 1 за сезона. Четирикратният световен шампион спечели оспорваната надпревара по улиците на Сингапур, като изпревари съотборника си от Ферари Шарл Льоклер. Така \"черните кончета\" записаха пълен триумф с двойна победа, а това им се случва за първи път този сезон. За тима това беше трети пореден успех за техен пилот, след като Льоклер взе предишните две надпревари. На подиума се качи и Макс Ферстапен със своя Ред Бул, а световният шампион Люис Хамилтън остана едва четвърти.", "date": "2019.09.22", "title": "Фетел спечели Гран при на Сингапур"}
{"url": "https://standartnews.com/regionalni/starozagortsi-nay-dobriyat-uchitel-e-istoriyata-402176.html", "text": "\r\n   C тъpжecтвeн pитyaл пpeд пaмeтниĸa нa зaгинaлитe във вoйнитe  cтapoзaгopци в пapĸ „Aл. Cтaмбoлийcĸи Cтapa Зaгopa oтбeлязa 111 гoдини oт oбявявaнeтo нa Heзaвиcимocттa нa Бългapия. B pитyaлa yчacтвaxa пoчeтeн ĸapayл и знaмeннa гpyпa oт Cтapoзaгopcĸия вoeнeн гapнизoн и вoeнният дyxoв opĸecтъp. \r\n „Hямa пo-дoбъp yчитeл нa eдин нapoд oт иcтopиятa мy. Днec ниe тpябвa дa знaeм, чe caмo oбeдинeни мoжeм дa paбoтим зa пpocпepитeтa нa oтeчecтвoтo“, ĸaзa в cлoвoтo cи пoдп. Диян Димoв, зaм.-нaчaлниĸ щaб нa Bтopa мexaнизиpaнa бpигaдaпoдп. Димoв. \r\n  Beнци нa пpизнaтeлнocт и пoчит ĸъм дейците, извоювали независимостта  нa Бългaрия  бяxa пoлoжeни пред пaмeтниĸa oт държавни, обществени и пoлитичecĸи opгaнизaции и пpизнaтeлни гpaждaни. \r\n Поздрав към старозагорци и гостите на града в празничния ден отправиха общинският дyxoв opĸecтъp и фолĸлopни групи и ансамбли.  \r\n ", "date": "2019.09.22", "title": "Старозагорци: Най-добрият учител е историята"}
{"url": "https://standartnews.com/sport/inter-bie-pred-stoichkov-402149.html", "text": "Интер спечели градското дерби в италианското футболно първенство с 2:0 и запази 100-процентовия си актив, с което остана пред Ювентус във временното класиране. Сред ВИП гостите на мача бе и легендата на българския футбол и настоящ коментатор на мексиканска тв. Христо Стоичков. Интер, който не е губил вече седем поредни мача за първенството срещу Милан, поведе в 49-та минута след удар на Марсело Брозович, който беше отклонен в мрежата на домакините. Ромелу Лукаку пък оформи крайното 2:0 в полза на гостите в 78-та минута, когато получи топката от Николо Барела и вкара с глава третия си гол за Интер след трансфера от Манчестър Юнайтед. Интер, който почти вкара трети гол, но Матео Полтано и Андреа Кандрева удариха греди, има 12 точки от четири мача. Ювентус е с две по-малко след победата си срещу Верона.", "date": "2019.09.22", "title": "Интер бие пред Стоичков"}
{"url": "https://standartnews.com/sport/granada-pisa-dvoyka-na-barselona-402150.html", "text": "Испанският шампион Барселона продължава с неубедителното си представяне през новия сезон в Ла Лига. В мач от петия кръг каталунците паднаха като гости с 0:2 от Гранада. На \"Нуево Лос Карменес\" Рамон Азеез се възползва още във втората минута от грешка на Жуниор Фирпо и откри за домакините. След почивката треньорът на Барса Ернесто Валверде се видя принуден да вкарва в игра младата надежда Ансу Фати и суперзвездата Лионел Меси. И те обаче не помогнаха на тима си да стигне поне до равен. Гранада стигна до втори гол след като Алваро Вадийо (66) вкара от дузпа. След този мач Барселона е на 7-о място в класирането с актив от 7 т. Реал Мадрид е с 8, но днес гостува на Севиля. Лидер в подреждането вече е Гранада с 10 пункта. \r\n ", "date": "2019.09.22", "title": "Гранада писа двойка на Барселона"}
{"url": "https://standartnews.com/kultura/utopiya-top-chetivo-za-politicheskata-esen-402169.html", "text": "Трактатът на Томас Мор „Утопия” /“Лист“/ е най-подходящото четиво за политическата есен. Великият английски философ и държавник го пише през 1516 година, но преди изборите изглежда по-актуален от всякога. Използван е преводът, който покойният професор Александър Милев прави от латински език през 1970-а. Утопия е мястото, където Томас Мор (1478-1535) вижда осъществен хуманистичния си политически идеал. Описва го най-подробно, но сякаш случайно забравя да уточни само едно – географското местоположение на острова, чието население се радва на „най-добрата форма на управление”. „Нали е съвсем неправилно и неблагодарно онова общество, което отделя толкова щедро блага за така наречените благородници, за банкерите и другите подобни, които нищо не работят и живеят като ласкатели и уредници на празни удоволствия, а пък не полага никакви грижи за земеделците, въглищарите, наемните слуги, каруцарите и занаятчиите, без които никакво общество не би могло да съществува?”, пита от страниците на трактата си Мор. 13 години след излизането на книгата изтъкнатият хуманист е назначен за лорд-канцлер на Англия от крал Хенри VIII, но това не му носи облаги. Монархът се стреми към абсолютна власт, а утопичният идеал на Томас Мор я изключва. Затова и философът управлява като канцлер само три години – от 1529 до 1532-а, а след още три подлага глава на дръвника със съзнанието, че е бил пророк на собствената си участ. ", "date": "2019.09.22", "title": "\"Утопия\" - топ четиво за политическата есен"}
{"url": "https://standartnews.com/kultura/intimno-za-virdzhiniya-ulf-402167.html", "text": "„Вирджиния Улф“ от Найджъл Никълсън („Колибри“) е необикновена биография, проникновен портрет на една от най-забележителните писателки на модернизма. Авторът е познавал създателката на „Госпожа Далауей” и „Стаята на Джейкъб” още от малък. В книгата са застъпени всички ключови моменти, обстоятелства и идеи, които правят живота на Вирджиния Улф така интригуващ и до ден-днешен за поколения читатели. Освен това биографията съдържа оценка на големите й литературни постижения. Найджъл Никълсън представя разказ от първо лице, изпъстрен с интимни случки и лични спомени, които не могат да се прочетат никъде другаде. Той обрисува Вирджиния Улф като централна фигура в небезизвестния интелектуален кръг Блумсбъри, възхищава се на удивителната оригиналност на романите й, особено на „Вълните“, изказва честното си мнение за двете й полемични книги „Собствена стая“ и „Три гвинеи“. Найджъл Никълсън е син на Вита Саквил-Уест, близка приятелка на Вирджиния Улф и за кратък период нейна любовница. Двете прекарват дълги дни заедно, най-вече по времето, когато Джини, както са я наричали на галено, пише „Орландо“ – въображаемата биография на неговата майка. Никълсън е редактор на изданието от шест тома писма на Вирджиния Улф. Автор е и на други биографични книги, сред които „Портретът на един брак“ за прочутите си родители, и двамата писатели. През 2000 г. е удостоен със званието „Кавалер на ордена на Британската империя“ за заслуги в областта на литературата и за запазване на историческата памет. През октомври почитателите на Вирджиния Улф и биографичните драми ще гледат филма „Вита и Вирджиния” - завладяваща история за любовната връзка между предизвикателната аристократка и писателка Вита Саквил-Уест и Вирджиния Улф, иконата на литературния модернизъм. Копродукцията на Великобритания и Ирландия е от програмата на CineLibri 2019.", "date": "2019.09.22", "title": "Интимно за Вирджиния Улф"}
{"url": "https://standartnews.com/sport/ludogorets-shche-si-vrshcha-prvoto-myasto-dnes-402165.html", "text": "Лудогорец посреща в Разград новака във футболния елит на страната Арда (Кърджали) днес, от 20:15 часа. Двубоят от 10-ия кръг на efbet лига е важен за домакините, които само при успех ще си върнат първото място в класирането, което се заема от Левски след снощната победа с 2:0 над Славия. Очаква се треньорът на \"орлите\" Станислав Генчев да даде почивка на част от играчите, постигнали впечатляващ успех с 5:1 над руския гранд ЦСКА Москва. Гостите от Кърджали със сигурност са притеснени от мощта, показана от Лудогорец и са наясно, че не ги чака лесен мач. Под въпрос до последно ще бъде звездата Спас Делев, който днес навършва 30 години. Треньорът Стамен Белчев със сигурност няма да разчита на контузения Осман Ахмед. Очаква се Белчев да избере затворен вариант на игра и отборът му да се опита да действа на контраатаки срещу фаворита Лудогорец.", "date": "2019.09.22", "title": "Лудогорец ще си връща първото място днес"}
{"url": "https://standartnews.com/sport/ansamblt-vze-srebro-i-na-5-topki-402187.html", "text": "Ансамбълът ни спечели сребърен медал във финала с пет топки на световното първенство по художествена гимнастика, което завършва днес в Баку, съобщава БНР. Момичетата на Весела Димитрова и на Михаела Маевска отново доказаха класата си, като изиграха безупречно изключително трудното и атрактивно съчетание по музика от японското аниме \"Неруто\", но отново бяха лишени от титлата. Две стотни разделиха Симона Дянкова, Мадлен Радуканова, Лаура Траатс, Стефани Кирякова и Ерика Зафирова от първото място, след като получиха за изпълнението си оценка от 29.350 точки срещу 29.550 точки за състава на Япония, който стъпи на най-високото стъпало на почетната стълбичка. Бронзът беше присъден на състава на Русия. Въпреки грубите грешки в изпълнението \"Сборная\" получи 28.150 точки. Подреждането в осмицата е Израел с 26.950 точки, пред Китай с 26.800 точки, Италия с 25.900 точки (изпълнение с груби грешки и използване на резервен уред), Беларус с 25.800 точки (също с груби грешки и използване на резервен уред) и Украйна с 24.800 точки (отново с допуснати грешки). Във финала с три обръча и два чифта бухалки българките останаха без отличие. Въпреки отново страхотното и безгрешно изпълнение на страхотното съчетание по музика от филма \"Най-великият шоумен\"  те се наредиха на 5-то място с оценка от 28. 850 точки. Седмият си златен медал от този шампионат взеха момичетата от Русия, които получиха 29.450 точки. Едно отличие при ансамблите спечели и състава на Италия, които за изпълнението си беше оценен с 29.200 точки. Пред българките в този финал се нареди и петорката на Беларус с резултат от 29.100 точки. Така равносметката за България от 37-то световно първенство по художествена гимнастика в Баку е две олимпийски квоти в индивидуалното спечелени от Катрин Тасева и Боряна Калейн, които заедно с капитана Невяна Владинова стигнаха до 6-то място в отборното  подреждане. Боряна Калейн остана в подножието на медалите в индивидуалния многобой с 4-та си позиция и се нареди на 5-то място във финалите с топка и с обръч. Ансамбълът ни зарадва с две отличия - бронз в многобоя и сребро във финала с пет топки.", "date": "2019.09.22", "title": "Ансамбълът взе сребро и на 5 топки"}
{"url": "https://www.standartnews.com/sport/yolo-nikolov-i-marinela-nineva-spechelikha-studentski-grad-rn-402197.html", "text": "Финалният кръг на веригата състезания „Рън България“ на БФЛА се проведе днес с надпреварата „Студентски град рън“ в едноименния столичен квартал. Йоло Николов (Орхание – Ботевград) беше безапелационен на 5.22 км при мъжете завърши с повече от минута преднина за 15:52 пред Гени Семковски (Тракия 96 – Пловдив)  и Мартин Балабанов ( Атлет – Мездра) 17:11 срещу 17:12. При жените национални състезателки в бяганията на средни и дълги разстояния окупираха първите три места. Маринела Нинева (Локомотив – Дряново) потвърди добрата си форма и със 18:25 беше безапелационна  пред Елица Тодорова (Средногорски атлет – Пирдоп) 18:52 и Билсерин Сюлейман (Нови Пазар) 19:46. Шафетите 2х2.61 км бяха за тандема Мартин Недялков и Християн Стоянов, които бягаха 16:01. Най-малкият участник в състезанието бе 2-гошната Симона Лазарова, която премина разстоянието за втора поредна година, след като баща й Ивайло Лазаров буташе бебешкаа й количка. Първите шест във всяка дисциплина бяха наградени от рекоторът на НСА „Васил Левски“ проф. Пенчо Гешев и кметът на район Студентски Димитър Дилчев. Двамата също пробваха силите си по трасето на състезанието. Веригата „Рън България“ се организира за втора поредна година в няколко града в България от Българска федерация лека атлетика, а основни партньори са Спорт Депо, минерална вода Банкя, Ийзи Консълт, Фантастико, Митвас и Поларис.", "date": "2019.09.22", "title": "Йоло Николов и Маринела Нинева спечелиха „Студентски град рън“"}
{"url": "https://standartnews.com/sport/kontuziya-spira-nadal-v-leyvr-kp-402166.html", "text": "Рафаел Надал няма да вземе участие в третия ден на Laver Cup заради болки в китката. Испанецът трябваше да си партнира с Роджър Федерер в първия мач за деня на двойки срещу тима на Света, но за съжаление на феновете в Женева такъв мач няма да се състои. Вместо Надал на корта в тандем с Федерер ще излезе Стефанос Циципас. Доминик Тийм пък ще замени Надал в мача на сингъл срещу Ник Кириос. Надал участва във втория ден на турнира, като му се наложи да изиграе два поредни мача - победата срещу Милош Раонич на сингъл и загубата на двойки в тандем с Циципас от Кириос и Джак Сок. Заради болки в китката, Надал прекратява участието си в Laver Cup 2019, като оставя тима с добри шансове за нова титла. ", "date": "2019.09.22", "title": "Контузия спира Надал в Лейвър Къп"}
{"url": "https://www.standartnews.com/sport/medvedev-specheli-turnira-v-sankt-peterburg-402198.html", "text": "Руснакът Даниил Медведев спечели третата си титла за тази календарна година, след като победи с 6:3, 6:1 хърватина Борна Чорич на финала на тенис турнира в Санкт Петербург на твърда настилка. \r\nЗа Даниил това бе пети пореден финал в турнир, в който участва и за разлика от разочарованието от финала на Откритото първенство на САЩ, където загуби от Рафаел Надал в пет сега, сега той нямаше никакви затруднения срещу четвъртия в схемата Чорич. \r\nМедведев затвори мача за едва 72 минути, като записа 7 аса спечели 78 процента от точките на свой първи сервис срещу едва 50 процента за Чорич по този показател. За победата си в турнира Медведев ще получи 203 хиляди долара от наградния фонд, докато Чорич ще се задоволи със 110 хиляди.  фото ЕПА/БГНЕС", "date": "2019.09.22", "title": "Медведев спечели турнира в Санкт Петербург"}
{"url": "https://www.standartnews.com/sport/ludogorets-se-vrna-na-prvoto-myasto-402201.html", "text": "Лудогорец се върна на първото място в efbet Лига с актив от 24 т. Това стана реалност, след като шампионите победиха Арда с 2:0 в мач от 10-ия кръг на първенството. Точни за успеха бяха Битон (35) и Чибота (66). Това беше и 4-ти мач без допуснат гол в първенството от състава на Станислав Генчев. Пак днес Локомотив (Пд) разгроми вкъщи Берое с 3:0.", "date": "2019.09.22", "title": "Лудогорец се върна на първото място"}
{"url": "https://standartnews.com/sport/fetel-specheli-gran-pri-na-singapur-402188.html", "text": "Себастиан Фетел с Ферари постигна днес първата си победа във Формула 1 за сезона. Четирикратният световен шампион спечели оспорваната надпревара по улиците на Сингапур, като изпревари съотборника си от Ферари Шарл Льоклер. Така \"черните кончета\" записаха пълен триумф с двойна победа, а това им се случва за първи път този сезон. За тима това беше трети пореден успех за техен пилот, след като Льоклер взе предишните две надпревари. На подиума се качи и Макс Ферстапен със своя Ред Бул, а световният шампион Люис Хамилтън остана едва четвърти.", "date": "2019.09.22", "title": "Фетел спечели Гран при на Сингапур"}
{"url": "https://standartnews.com/sport/yolo-nikolov-i-marinela-nineva-spechelikha-studentski-grad-rn-402197.html", "text": "Финалният кръг на веригата състезания „Рън България“ на БФЛА се проведе днес с надпреварата „Студентски град рън“ в едноименния столичен квартал. Йоло Николов (Орхание – Ботевград) беше безапелационен на 5.22 км при мъжете завърши с повече от минута преднина за 15:52 пред Гени Семковски (Тракия 96 – Пловдив)  и Мартин Балабанов ( Атлет – Мездра) 17:11 срещу 17:12. При жените национални състезателки в бяганията на средни и дълги разстояния окупираха първите три места. Маринела Нинева (Локомотив – Дряново) потвърди добрата си форма и със 18:25 беше безапелационна  пред Елица Тодорова (Средногорски атлет – Пирдоп) 18:52 и Билсерин Сюлейман (Нови Пазар) 19:46. Шафетите 2х2.61 км бяха за тандема Мартин Недялков и Християн Стоянов, които бягаха 16:01. Най-малкият участник в състезанието бе 2-гошната Симона Лазарова, която премина разстоянието за втора поредна година, след като баща й Ивайло Лазаров буташе бебешкаа й количка. Първите шест във всяка дисциплина бяха наградени от рекоторът на НСА „Васил Левски“ проф. Пенчо Гешев и кметът на район Студентски Димитър Дилчев. Двамата също пробваха силите си по трасето на състезанието. Веригата „Рън България“ се организира за втора поредна година в няколко града в България от Българска федерация лека атлетика, а основни партньори са Спорт Депо, минерална вода Банкя, Ийзи Консълт, Фантастико, Митвас и Поларис.", "date": "2019.09.22", "title": "Йоло Николов и Маринела Нинева спечелиха „Студентски град рън“"}
{"url": "https://standartnews.com/sport/medvedev-specheli-turnira-v-sankt-peterburg-402198.html", "text": "Руснакът Даниил Медведев спечели третата си титла за тази календарна година, след като победи с 6:3, 6:1 хърватина Борна Чорич на финала на тенис турнира в Санкт Петербург на твърда настилка. \r\nЗа Даниил това бе пети пореден финал в турнир, в който участва и за разлика от разочарованието от финала на Откритото първенство на САЩ, където загуби от Рафаел Надал в пет сега, сега той нямаше никакви затруднения срещу четвъртия в схемата Чорич. \r\nМедведев затвори мача за едва 72 минути, като записа 7 аса спечели 78 процента от точките на свой първи сервис срещу едва 50 процента за Чорич по този показател. За победата си в турнира Медведев ще получи 203 хиляди долара от наградния фонд, докато Чорич ще се задоволи със 110 хиляди.  фото ЕПА/БГНЕС", "date": "2019.09.22", "title": "Медведев спечели турнира в Санкт Петербург"}
{"url": "https://standartnews.com/sport/livrpul-mina-i-prez-chelsi-402204.html", "text": "Ливърпул продължи победната си серия във Висшата лига на Англия, като надигра с 2:1 Челси като гост. \"Червените\" взеха аванс от два гола до почивката, но в края на мача трябваше да пазят крехката си преднина. Трент Алекзандър-Арнолд откри резултата (14). След това пък отмениха гол на Челси заради засада. При ответната атака Роберто Фирмино бе оставен непокрит в наказателното поле и с глава простреля вратата на \"сините\" за втори път. В 71-вата минута Н'Голо Канте намали със зрелищно попадение от границата на наказателното поле. Накрая Сесар Аспиликуета, Миши Батшуай и Мейсън Маунт пропуснаха да донесат на Челси поне едната точка. В другия късен неделен мач Арсенал победи Астън Вила с 3:2.", "date": "2019.09.22", "title": "Ливърпул мина и през Челси"}
{"url": "https://standartnews.com/sport/ludogorets-se-vrna-na-prvoto-myasto-402201.html", "text": "Лудогорец се върна на първото място в efbet Лига с актив от 24 т. Това стана реалност, след като шампионите победиха Арда с 2:0 в мач от 10-ия кръг на първенството. Точни за успеха бяха Битон (35) и Чибота (66). Това беше и 4-ти мач без допуснат гол в първенството от състава на Станислав Генчев. Пак днес Локомотив (Пд) разгроми вкъщи Берое с 3:0.", "date": "2019.09.22", "title": "Лудогорец се върна на първото място"}
