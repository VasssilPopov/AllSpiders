{"url": "https://www.standartnews.com/sport/balkan-veche-e-na-polufinal-v-nbl-390886.html", "text": "Баскетболистите на Балкан (Ботевград) се класираха на полуфиналите в Националната баскетболна лига (НБЛ). Това стана реалност след като те победиха и във втория си мач от серията срещу Спартак (Плевен). Днес това стана със 71:57 (16:20, 9:13, 18:23, 14:15).Микаел Хопкинс завърши срещата с дабъл-дабъл при десет точки и още толкова борби, а Брендън Браун добави 15 пункта. Най-резултатен в мача беше Цветослав Острев с 16 точки за Спартак. За място на финала Балкан ще играе с Берое. В другия полуфинал играят Левски-Лукойл и Рилски спортист.", "date": "2019.04.29", "title": "Балкан вече е на полуфинал в НБЛ"}
{"url": "https://www.standartnews.com/sport/levski-uvolni-dermendzhiev-390864.html", "text": "Георги Дерменджиев вече не е треньор на Левски, твърди \"Дарик радио\". Специалистът е уведомен от управата, че няма да се разчита на неговите услуги. Все още от Левски не са потвърдили официално за раздялата си с Дерменджиев.  В оставащите мачове до края на сезона начело на \"сините\" ще е Георги Тодоров. Сегашните асистенти ще останат в щаба и ще имат значима роля.  Георги Тодоров вече води \"сините\" в началото на сезона. Той замени Делио Роси преди клубът да подпише със Славиша Стоянович.  Днешната тренировка на Левски ще бъде водена от Георги Тодоров, както и Красимир Петров. Иначе вариантите за нов треньор са няколко. Най-очевидния е Петър Хубчев, както се въртеше из публичното пространство. Възможно е обаче, от \"Герена\" да потърсят и чуждестранен специалист.", "date": "2019.04.29", "title": "Левски уволни Дерменджиев"}
{"url": "https://standartnews.com/regionalni/dzhaz-na-dvora-shche-zvuchi-v-kshchata-na-arkhitekta-390845.html", "text": "\r\n  \"Джаз на двора\" - така се нарича  музикалния  форум, който  ще се проведе днес и утре в  в емблематичната Къща на архитекта  в Стара Загора. Построена в началото на миналия вик от известния старозагорски архитект Христо Димов, днес това ахритектурно бижу е територия на младите творци. Стопанисва се от старозагорското Сдружение за съвременно изкуство и култура \"Различният поглед“, което е и инициатор  и организатор на джаз-вечерите, с подкрепата на община Стара Загора и Националния фонд „Култура“.  \r\n  Шестото издание на \"Джаз на двора\" е посветено Международния ден на балета /27 април/ и Международния ден на джаз-музиката /30 април/. \r\n  В първия концерт тази вечер любителите на джаза ще чуят BOSSA NOVA TRIO - Павел Терзийски – вокал,  Михаил Йосифов – китара и Александър Даниел – ударни.  Утре вечер ще се представи формацията  JOHNNY MERCER SONGBOOK - Даниел Николов – вокал и Валентин Данев – китара.  \r\nВходът  и за двата концерта е свободен. \r\n ", "date": "2019.04.29", "title": "Джаз на двора ще звучи в Къщата на архитекта"}
{"url": "https://www.standartnews.com/sport/khero-napuska-irtish-390867.html", "text": "Старши треньорът на казахстанския първодивизионен Иртиш (Павлодар) Димитър Димитров може да напусне поста си, съобщава KazFootball.kz. 59-годишният български специалист пое състава за втори път през юли миналата година в тежка ситуация, но успя да го спаси от изпадане от елита. Иртиш, обаче, е в лоша серия в началото на настоящата кампания, като загуби последните си три мача от шампионата без да отбележи гол, а от старта на сезона отборът е допуснал пет поражения в седем срещи и заема десетото място в подреждането с 6 точки. Димитров постигна големите си успехи в Иртиш по време на първия си период в клуба от юни 2015 до август 2017 година, когато изведе павлодарци до бронзовите медали през 2016 година и до участие в Европейските клубни турнири през сезон 2017/2018. Интересното е, че новината идва в деня, в който Левски уволни треньора си Георги Дерменджиев.", "date": "2019.04.29", "title": "Херо напуска Иртиш"}
{"url": "https://standartnews.com/sport/balkan-veche-e-na-polufinal-v-nbl-390886.html", "text": "Баскетболистите на Балкан (Ботевград) се класираха на полуфиналите в Националната баскетболна лига (НБЛ). Това стана реалност след като те победиха и във втория си мач от серията срещу Спартак (Плевен). Днес това стана със 71:57 (16:20, 9:13, 18:23, 14:15).Микаел Хопкинс завърши срещата с дабъл-дабъл при десет точки и още толкова борби, а Брендън Браун добави 15 пункта. Най-резултатен в мача беше Цветослав Острев с 16 точки за Спартак. За място на финала Балкан ще играе с Берое. В другия полуфинал играят Левски-Лукойл и Рилски спортист.", "date": "2019.04.29", "title": "Балкан вече е на полуфинал в НБЛ"}
{"url": "https://www.standartnews.com/sport/chunchukov-spasi-slaviya-v-sofiya-390882.html", "text": "Славия се спаси от домакинска загуба от Локо (Пд) в мач от 31-ия кръг на Първа лига. Двата тима завършиха 2:2, като изравнителният гол за \"белите\" вкара Чунчуков в 90-ата минута. Нападателят вкара и първия гол в петата минута. Гостите направиха обрат с попадения на Димитър Илиев (35) и Елитон (54). След този мач Локомотив е на първо място в група \"Б\" на втората осмица с 38 т, докато \"белите\" са с 2 точки по-малко на втората позиция.", "date": "2019.04.29", "title": "Чунчуков спаси Славия в София"}
{"url": "https://www.standartnews.com/sport/chetiri-tela-i-3-tona-bokluk-otkrikha-pod-everest-390875.html", "text": "Повече от 3 тона твърди отпадъци са събрани в района на базовия лагер под Еверест в рамките на мащабната кампания за почистване на непалския национален парк Сагарматха. Началото бе 14 април. Според Данду Гимир, директор на департамента по туризъм на Непал 2 тона от боклуците са биоразградими, а един тон не са. Те ще бъдат превозени с хеликоптери на непалската армия. Част от боклуците ще бъдат свалени в района на Намче Базар. По оценка на Департамента по туризъм на Непал кампанията по почистването излиза до момента 205 000 долара. Планира се да бъдат събрани 5 тона боклуци в района на базовия лагер под Еверест. Други 2 тона ще бъдат свалени от южното седло на Еверест, а 3 тона от втори и трети височинни лагери по пътя към най-високия връх на планетата. Според ръководителят на кампанията от 14 април до днес от почистващия екип са намерени и 4 тела на загинали алпиниски, които ще бъдат свалени в базовия лагер.", "date": "2019.04.29", "title": "Четири тела и 3 тона боклук откриха под Еверест"}
{"url": "https://www.standartnews.com/sport/a1-akademik-izmchi-levski-lukoyl-390883.html", "text": "Баскетболният шампион Левски Лукойл отстрани с мъка А1 Академик и стигна до полуфиналите в НБЛ. \"Сините\" спечелиха гостуването си със 108:105 и взеха серията с 2:0. Николай Грозев направи страхотен мач с 31 точки за А1 Академик, а Левски Лукойл отново се измъкна, въпреки че игра сериозно само на моменти и в доста периоди само гледаше отстрани как съперникът играе. Мачът приключи след 25 смени на водачеството и 20 равенства в резултата. В полуфинала Левски Лукойл ще срещне Рилски спортист.", "date": "2019.04.29", "title": "А1 Академик измъчи Левски Лукойл"}
{"url": "https://standartnews.com/svyat/10-lyubopitni-fakta-za-imperator-akikhito-390876.html", "text": "----------------------- . Акихито, принц Цугу, е роден на 23 декември 1933 г. в Токио. Акихито е най-големият син и пето дете на император Сева и императрица Содзюн. Наследникът на японския трон е учил в училище за деца от аристократични семейства в университета Гакусюин, но в същото време , която преподавала на момчето английски и го учела за обичаите на западния живот. Докато следва политически науки във Факултета по политика и икономика в университета Гакусюин, Акихито започва да прави международни визити в качеството на официален представител на баща си, император Хирохито. Така например той присъства на коронацията на кралица Елизабет II. Бъдещият император  – той се жени през 1959 г. за Мичико Шода, дъщеря на президента на голяма компания за брашно, избрана от него. Въпреки впечатляващото състояние на баща й, Мичико е обикновен човек, а на мъжете от императорското семейство е наредено да се женят само за жени от аристокрацията. Принцът обаче решава въпроса по свой собствен начин и този избор официално е одобрен от представителите на императорския двор.  . Въпреки своята натовареност и ангажшменти   - двама синове и една дъщеря – което не се е практикувало в императорското семейство.  В младостта си император Акихито обичал тениса.  . Страстта към спорта от родителите се предава и на техния син, наследника на трона Нарухито, който практикува алпинизъм. Що се отнася до самия Акихито, освен тениса, той дълго време се е занимавал с конна езда.  Император Акихито е . Влечението към научната дейност в тази сфера наследява от баща си, император Хирохито (официално - Сева). Публикува най-малко 25 научни статии на морски теми. През 1986 г. е избран за почетен член на Международното общество на биолозите. Акихито е почетен член на Зоологическото дружество и Аржентинския научен институт по естествени науки.  Докато все още е наследник на трона, Акихито прави официални посещения в 37 страни по света по покана на техните правителства. Почетен председател е на 11-ия Тихоокеански научен конгрес през 1966 г., Универсиадата 1967 в Токио и изложението ЕКСПО-70 в Осака. По време на посещенията на император Сева в Европа през 1971 г. и Съединените щати през 1975 г. Акихито успешно го замества при изпълнение на публични императорски функции. През септември 1988 г., поради болестта на императора той поема редица обществени задължения, включително участие в церемонията по откриването на парламентарната сесия. Акихито става император на Япония на 7 януари 1989 г., след смъртта на баща си, император Хирохито. Според японската хронология,   (“Ера на мира”). Според японската традиция мотото на царуването на Акихито се нарича Хейсей. Така в историята той влиза не като император Акихито, а като император Хейсей. Ритуалният аспект на сядането на Акихито на трона включва както интронизацията, така и религиозната церемония -  дайдзесай. След официалното си възкачване на трона Акихито се среща с представители на обществеността, публично обещавайки винаги да бъде с народа и да спазва стриктно Конституцията на Япония. . Император Акихито и неговата съпруга имат три деца - синовете Нарухито и Фумихито, както и дъщеря Саяко. Дъщерята на императора, подобно на него, чупи  вековните традиции -   Това става след омъжването й за човек, който не е от аристократично семейство, през 2005 г. - градския дизайнер Йошики Курода. Родителите одобряват избора на дъщеря си и присъстват на церемонията по бракосъчетанието. Между другото избраникът напринцеса Саяко е дългогодишен приятел на брат й, император Фумихито. . Император Акихито има двама сина, но в течение на дълги години в семейството им не са се раждали момчета. Паузата при раждането на мъжки бебета в японското императорско семейство е 41 години, вследствие на което  , което обаче се среща отчаяната съпротива на японските консерватори. Кризата е решена на 6 септември 2006 г., когато момче е родено в семейството на най-малкия син на Акихито, принц Фумихито. Внукът на императора е кръстен Хисахито. Днес 12-годишният Хисахито е трети по ред на японския трон след чичо си и баща си.  Според конституцията на Япония императорът не може да упражнява държавна власт. Акихито поддържа пълна неутралност по отношение на текущите политики, но понякога, в съгласие с правителството, прави изявления и действия, които  . Императорът остава и най-висшият служител на шинтоизма. Той изпълнява ритуали в големия храм на Исе, посветен на прародителката на императорското семейство, богинята на слънцето Аматерасу-но Омики, както и в собствения си дворец.  Последният император на Япония, който подава оставка, е император Кокаку, който заема трона от 16 декември 1779 до 7 май 1817 година. Кокаку прехвърля монархическата власт на сина си император Нинко, като взима титлата \"дайдзе тено\", която може грубо да се преведе като \"бивш император\". През август 2016 г. император Акихито направи видеосъобщение, в което обяви намерението си да прехвърли титлата на своя наследник.  . В средата на 2016 г. той заяви, че иска да абдикира заради напредвалата си възраст (сега 85 години) и влошеното здраве. \r\n ", "date": "2019.04.29", "title": "10 любопитни факта за император Акихито"}
{"url": "https://www.standartnews.com/sport/botev-pd-otkaza-tsska-sofiya-i-za-titlata-390885.html", "text": "Ботев (Пловдив) отказа ЦСКА-София и от битката за титлата в Първа лига по футбол. След като изхвърлиха \"червените\" за купата на България днес пловдивчани ги победиха и за първенството с 2:0 и не им позволиха да намалят аванса на Лудогорец. Със спечелените точки Ботев се върна на четвъртото място в класирането. Феребори Доре откри резултата в 83-ата минута, след перфектна асисенция на Тодор Неделев, а в продължението националът оформи крайното 2:0. Домакините играха без наказаните Филип Филипов и Антонио Вутов. Атаката поведе на Ботев води Феребори Доре, а Александър Тонев се завърна след вирусно заболяване. Съдията показа 5 ълти картона за домакините и 6 за гостите от София. В класирането Лудогорец води със 70 т, пред ЦСКА-София - 65 и Левски - 59. В следващия кръг Берое приема Лудогорец на 3 май (20,00 ч), ЦСКА-София гостува на Черно море (4 май от 17,30 ч), а Ботев (Пд) е домакин на Левски (4 май от 20,00 ч).", "date": "2019.04.29", "title": "Ботев (Пд) отказа ЦСКА-София и за титлата"}
{"url": "https://standartnews.com/svyat/eksperti-ne-brzayte-s-notr-dam-samo-zaradi-politikata-390868.html", "text": "Стотици френски и чуждестранни експерти призоваха президента на Франция Еманюел Макрон да не бърза с възстановяване \"на пожар\" на катедралата \"Нотр Дам\", съобщиха световните информационни агенции. Призивът на специалистите е публикуван на сайта на в. \"Фигаро\", като под него са се подписали 1170 души. Според вестника, намерението на президента възстановителните работи след опустошителния огън да бъдат извършени за 5 години предизвиква изумление и голямо безпокойство сред хората, които се занимават с реставрация на обекти на културата в различни страни. \"Тези видни експери призовават да се прояви бдителност и да се пристъпи към изпълнение на предстоящите задачи с необходимата отговорност\", пише \"Фигаро\". В призива на специалистите е подчертано, че е разбираем стремежът да се обявят на висок глас ефикасни действия, но това не трябва да прикрива факта, че е нужно първо да си дадем сметка за сложността на задачата. \"Нека не избързваме, а да изберем най-добрия път за възстановителните работи и едва след това да поставим срокове, в които да бъде извършена една наистина безукорна реставрация на катедралата\", отбелязват експертите.  \"Разбираме, че графикът на политическите събития принуждава да се действа бързо. Даваме си сметка колко отрицателно въздейства върху имиджа на Франция видът на засегнатата от пожара катедрала. Но важността на онова, което трябва да бъде направено за възстановяването на \"Нотр Дам\", ни кара да забравим за каквито и да било срокове\", посочват те. Франция възнамерява да обяви международен конкурс за обновяването на катедралата, но все още тече спор дали тя да бъде възстановена в първоначалния си вид или да бъде подновена с други технологични средства. Дори и само той разцепи специалистите на две, тъй като една част от тях са на мнение, че катедралата трябва да бъде възстановена в автентичния си вид, който за времето си е бил революция в технологиите, а другите твърдят, че трябва да се търсят по-съвременни решения. ", "date": "2019.04.29", "title": "Експерти: Не бързайте с Нотр дам  само заради политиката"}
{"url": "https://standartnews.com/svyat/indoneziya-mesti-stolitsata-si-390865.html", "text": "Столицата на Индонезия ще бъде преместена извън пренаселения остров Ява. За решението за президента на най-голямата икономика в Югоизточна Азаия - Джоко Видодо, съобщи  министърът по планирането на националното развитие Бамбанг Броджонегоро, съобщи Ройтерс. Сега столицата на страната е Джакарта.  \"Президентът реши да премести столицата извън Ява\", каза министър Бамбанг Броджонегоро след заседание на кабинета. Той уточни, че ново място още не е избрано. Според Броджонегоро, преместването на столицата от Джакарта в друг град може да отнеме до 10 години. Той даде за примери Бразилия, Малайзия и Казахстан. Броджонегоро заяви, че основните причини за това решение са претовареният пътен трафик, честите наводнения и бързата загуба на суша, отбелязва ДПА. Около 40 процента от Джакарта сега е под морското равнище. В града живеят над 10 милиона души, но около тройно повече е населението в околните гладове, което допринася за тежкото пренаселване на района. Според Броджонегро, предизвиканите от пътните задръствания в Джакарта загуби са за около 7 милиарда долара годишно. Под внимание е взет и фактът, че около 60 процента от 260-милионното население на Индонезия живее на остров Ява и икономическите дейности са съсредоточени там, вместо да са по-равномерно разпределени из цялата страна. По-рано тази година държавната агенция Антара съобщи, че един от кандидатите за нова столица на Индонезия е град Палангкарая в провинция Централен Калимантан на остров Борнео. Властите там са подготвили 300 000 хектара площи, ако градът бъде избран за нова столица.", "date": "2019.04.29", "title": "Индонезия мести столицата си"}
{"url": "https://standartnews.com/biznes/evtini-zaemi-za-mladi-fermeri-osigureni-s-1-mlrd-evro-390872.html", "text": "1 млрд. евро за финансиране на заеми за млади фермери ще бъдат отпуснати по съвместна програма на Европейската комисия и Европейската инвестиционна банка (ЕИБ). Това съобщиха от Еврокомисията, цитирана от АФП. Тази програма, финансирана изцяло от ЕИБ, би трябвало да бъде подпомагана от банките участнички във всяка страна членка и така потенциалната сума да достигне 2 милиарда евро, допълва АФП. \r\nМалко над една четвърт на молбите за заеми, подавани от младите земеделски производители в ЕС, се отхвърлят (27 на сто), спрямо 9 на сто за по-възрастните фермери, констатира ЕК. Тя подчертава, че се опасява най-вече от това как ще се подновяват поколенията в земеделския свят.  Според европейското законодателство един селскостопански производител е млад, ако е на възраст под 40 години, уточнява БТА. В тази категория влизат 11 на сто от общо 10,3 милиона земеделски стопани през 2016 година, сочат данни на Евростат (и 32 на сто са били на възраст над 65 години). Най-малък е броят на младите селскостопански производители в Кипър (3,3 на сто). Следва Португалия с 4,2 на сто и Великобритания с 5,3 на сто. В Австрия обаче те са 22,2 на сто, в Полша 20,3 на сто, а в Словакия 19,0 на сто. Във Франция техният дял е 15,6 на сто. Значителен проблем е осигуряването на достъп за младите селскостопански производители до дългосрочни заеми при разумни лихви, подчерта еврокомисарят по земеделие и развитие на селските райони Фил Хоган, цитиран от АФП. Достъпът до финансиране е от ключово значение и прекалено често това пречка за младите хора, които искат да станат част от професията, подчертава Хокан в комюникето на ЕК. \r\nСъвместната инициатива цели да бъдат отпускани заеми за 15 години при лихви, които са по-ниски от пазарните, обясни още еврокомисарят по земеделието.  ", "date": "2019.04.29", "title": "Евтини заеми за млади фермери осигурени с 1 млрд. евро"}
{"url": "https://standartnews.com/svyat/putin-shche-se-dogovorim-ss-zelenski-za-grazhdanstvoto-390877.html", "text": "Руският президент Владимир Путин очаква, че  ще успее да се споразумее с новоизбрания украински президент Володимир Зеленски за гражданството на руснаци и украинци, предаде ТАСС, цитирана от БТА. \"Много добре\". Така руският лидер коментира Путин решението на Зеленски, че е готов да издава украински паспорти за всички руснаци. \"Това показва, че навярно ще се договорим, защото имаме много общи неща. Много пъти съм казвал, че украинците и руснаците са братски народи. Ако имаме общо гражданство, от това само ще спечелят и руснаците, и украинците. Ще бъдем по-силни и по-успешни\", каза Путин, който вече опрости процедурата за издаване на руски паспорти за украинци в Донбас, а в събота каза, че Москва обмисля да разшири тази мярка до всички украинци. \"Ако те издават гражданство на руснаците в Украйна, а ние - на украинците в Русия, много бързо ще достигнем общ знаменател. Ще имаме общо гражданство\", каза Путин. Той посъветва Зеленски да защитава правата на човека, започвайки с грузинците, например с бившия им президент Михаил Саакашвили. Първият човек в Кремъл  заяви, че Саакашвили \"беше незаконно лишен от гражданство, незаконно изгонен от страната и следва да бъде върнат, да се възстановят нарушените му права, както и за много други граждани на Украйна, които са били принудени да напуснат територията на страната, спасявайки се от преследванията на сегашния украински режим\".  ", "date": "2019.04.29", "title": "Путин: Ще се договорим със Зеленски за гражданството"}
{"url": "https://standartnews.com/sport/olimpiyski-shampion-pazi-s-orzhie-medalite-si-390823.html", "text": "Олимпийският шампион по маратон от игрите в Пекин 2008 г. и трикратен световен шампион на 1500 м Асбел Кипроп (Кен) разкри сензационно, че ще използва оръжие, ако от Международната асоциация по лека атлетика (ИААФ) поискат да отнемат медали. \"Моля се кенийската полиция да ме уволни възможно най-бързо. Преди да използвам оръжието си заради справедливостта си. Хайде, ИААФ, опитайте се да вземете медалите си ”, написа Кипроп, който е полицейски служител в Кения. Преди седмица стана ясно,че Кипрот е дисквалифициран за 4 години за използване на еритропоетин. Самият спортист каза, че тестът му е заменен от допинг офицер, който го е изнудвал за пари.", "date": "2019.04.29", "title": "Олимпийски шампион пази с оръжие медалите си"}
{"url": "https://standartnews.com/sport/goldn-steyt-nadvi-khyustn-na-starta-na-pleyofite-v-nba-390830.html", "text": "Настоящият шампион Голдън Стейт стартира с победа 104:100 срещу Хюстън в плейофите на НБА. Стеф Къри вкара 17 точки, включително и ключовата тройка, с която направи резултата 103:98 точно 24 секунди преди края. Преди това гардът имаше и ключови прояви в защита, въпреки че висеше с 5 нарушения в продължение на няколко минути. Джеймс Хардън вкара 35 точки за Ракетите, но стрелбата му от игра бе едва 9 от 28. Той пропусна да изравни с изстрел отдалеч в последните секунди и тексасци отстъпиха. \r\nНа Изток Бостън срази Милуоки със 112:90 като гост и поведе с 1-0 в серията, като Селтикс вече имат домакинско предимство. Кайри Ървинг поведе Детелините с 26 точки и 11 асистенции. Ал Хорфърд добави 20 точки за Бостън.", "date": "2019.04.29", "title": "Голдън Стейт надви Хюстън на старта на плейофите в НБА"}
{"url": "https://standartnews.com/biznes/viza-i-mastrkard-namalyavat-taksite-za-plashchaniya-v-evropa-390869.html", "text": "По-ниски такси за плащания в Европа ще дължат притежателите на банкова карта Виза (Visa) и Мастъркард (Mastercard), издадена извън региона - в САЩ или Азия. Това обяви днес Европейската комисия, цитирана от Франс прес. Двете американски компании, които бяха обект на остри критики на европейската изпълнителна власт от години по тази тема, \"се ангажираха да намалят значително комисионните си, удържани за плащания, правени чрез карти, издадени извън Европа\", се посочва в комюникето на Еврокомисията. От ЕК уточняват, че Виза и Мастъркард са се ангажирали да намалят комисионните си средно с 40 на сто. Тези ангажименти, които вече са задължителни за Виза и Мастъркард, \"ще намалят разходите на търговците на дребно, които приемат плащания, направени с карти, издадени извън европейското икономическо пространство\", обединяващо ЕС, Исландия, Норвегия и Лихтенщайн, уточнява ЕК. Виза и Мастъркард удържат такси за трансграничните плащания и досега те бяха доста по-високи за картите, издадени извън европейското икономическо пространство в сравнение с прилаганите за издадените вътре в него. Крайните разходи се поемат от търговците, при които потребителят е направил покупка с карта. А търговците на дребно на свой ред си ги възстановяват, вдигайки цените за стоките си.  ", "date": "2019.04.29", "title": "Виза и Мастъркард намаляват таксите за плащания в Европа"}
{"url": "https://standartnews.com/sport/slabak-iznenada-real-madrid-390826.html", "text": "Грандът Реал Мадрид вече няма победа като гост в 4 поредни мача в Ла Лига. Това стана реалност след като \"кралския клуб\" отстъпи на Райо Валекано с 0:1 в двубой от 35-ия кръг. Футоблистите на Зинедин Зидан не показаха особени достойнства на терена в атакуващ план и заслужено домакините поведеоха в резултата чрез Адри Ембарда (23 дузпа). След почивката играта бе равностойна и резултатът остана непроменен. Загубата бетонира Реал на третото място с 65 т. Втори с 9 повече е Атлетико (Мадрид). Райо Валекано пък е предпоследен с 31 точки.", "date": "2019.04.29", "title": "Слабак изненада Реал Мадрид"}
{"url": "https://standartnews.com/sport/grisho-na-praga-na-top-50-v-sveta-390832.html", "text": "Григор Димитров отстъпи с шест позиции до №49 в световната ранглистата обявена днес. Гришо не защити точки в Барселона, където през миналата година достигна до четвъртфиналите, а тази отпадна на осминафиналите Николас Джари (Чили). Българинът разполага с актив от 985 точки и се намира на 20 пред 50-тия в света Джон Милман. Добрата новина за него е, че в следващите седмици няма почти никакви точки за защитаване, тъй като през миналата година отпадна още след първите си мачове на \"Мастърс\" турнирите в Мадрид и Рим.  На върха в ранглистата остава Новак Джокович, следван от Рафаел Надал, Александър Зверев и Роджър Федерер. Отстъпление има и за останалите българи с точки за ранглистата. 7 позиции губи Димитър Кузманов, който е №333 през новата седмица. С едно място надолу отива Александър Лазов - №481, а с пет позиции отстъпва Александър Лазаров - №490. При жените  първата ракета на България Виктория Томова отстъпва с 15 места до №167 в света. Втората Сесил Каратанчева също губи позиции и отстъпва 7 места до №213. Съвсем близо до нея след скок с 5 места е Изабелла Шиникова - №215. Четвърта ракета на България е Елица Костова (№254), а в Топ 500 са още Александрина Найденова (№417) и Джулия Терзийска (№458). Лидерка при дамите остава Наоми Осака, която вече е само с малко над 100 точки преднина пред втората Петра Квитова. Чехкинята измества от второто място Симона Халеп.", "date": "2019.04.29", "title": "Гришо на прага на топ 50 в света"}
{"url": "https://standartnews.com/sport/sportt-po-tv-za-29-april-390844.html", "text": "17,55 Баскетбол: Втора четвъртфинална среща от Националната баскетболна лига (пряко) 17,30 Футбол, България, Първа лига: Славия - Локо Пд; 20,00 Ботев Пд - ЦСКА (пряко) 17,50 Спорт тото 20,00 Футбол, Италия, Серия А: Аталанта - Удинезе; 22,00 Фиорентина - Сасуоло (пряко) 22,00 Футбол, Испания, Ла Лига: Бетис - Еспаньол (пряко) 21,15 \"Спорт в обектива\" 19,00 УЕФА Шампионска лига - магазинно предаване 15,00 и 20,30 Снукър: Световно първенство в Шефийлд, десети ден (пряко)", "date": "2019.04.29", "title": "Спортът по тв за 29 април"}
{"url": "https://standartnews.com/sport/cheshki-natsional-zagina-v-katastrofa-390846.html", "text": "Чешкият футболен национал Йозеф Шурал загина в автомобилна катастрофа в Турция, потвърди неговият клуб \"Айтемиз Аланияспор\". Минибусът, превозващ играчите на елитния турски тим, се е ударил при прибирането си от гостуването на \"Кайзериспор\", завършило при равенство 1:1, предаде БГНЕС. В резултат на катастрофата седем от футболистите на \"Аланияспор\" са пострадали. Шурал е починал от раните си в болницата. Седемте футболисти са решили да си наемат ВИП минибус, вместо да се приберат с клубния автобус от Кайзери, но наетият автомобил е катастрофирал на около пет километра преди Алания. Шофьорът на ВИП минибуса е задържан, докато тече разследването на катастрофата. Президентът на \"Аланияспор\" Хасан Чавушоглу заяви, че шофьорът на минибуса е заспал в движение, което е причинило инцидента. „Според информацията, която получиха от шефа на полицията, в минибуса е имало двама шофьори, но и двамата са заспали“, каза Чавушоглу пред местните медии. 28-годишният нападател Йозеф Шурал е бивш капитан на най-големия гранд в Чехия \"Спарта Прага\", като има и 20 мача и един гол за националния отбор на родината си. Той е преминал в \"Аланияспор\" от \"Спарта\" в началото на тази година. Останалите шестима футболисти, които са пострадали в катастрофата, са в стабилно състояние и без опасност за живота.", "date": "2019.04.29", "title": "Чешки национал загина в катастрофа"}
{"url": "https://www.standartnews.com/sport/olimpiyski-shampion-pazi-s-orzhie-medalite-si-390823.html", "text": "Олимпийският шампион по маратон от игрите в Пекин 2008 г. и трикратен световен шампион на 1500 м Асбел Кипроп (Кен) разкри сензационно, че ще използва оръжие, ако от Международната асоциация по лека атлетика (ИААФ) поискат да отнемат медали. \"Моля се кенийската полиция да ме уволни възможно най-бързо. Преди да използвам оръжието си заради справедливостта си. Хайде, ИААФ, опитайте се да вземете медалите си ”, написа Кипроп, който е полицейски служител в Кения. Преди седмица стана ясно,че Кипрот е дисквалифициран за 4 години за използване на еритропоетин. Самият спортист каза, че тестът му е заменен от допинг офицер, който го е изнудвал за пари.", "date": "2019.04.29", "title": "Олимпийски шампион пази с оръжие медалите си"}
{"url": "https://standartnews.com/sport/tenis-turnirt-liderite-shche-e-na-18-19-may-390852.html", "text": "Най-дългогодишният тенис турнир за известни личности \"Лидерите\" за купите на \"Стандарт\" и БФТ ще се проведе тази година на 18-19 май. Домакин и съорганизатор и на 16-ото издание издание на надпреварата ще е водещия спортен клуб \"ДЕМА\" в Младост 1А. Политици, бизнесмени, лекари, журналисти и светски личности ще мерят сили на отлично поддържаните кортове. По традиция надпреварата ще е за двойки и смесени двойки, а победителите ще станат ясни на 19 май преди обед.", "date": "2019.04.29", "title": "Тенис турнирът \"Лидерите\" ще е на 18-19 май"}
{"url": "https://www.standartnews.com/sport/slabak-iznenada-real-madrid-390826.html", "text": "Грандът Реал Мадрид вече няма победа като гост в 4 поредни мача в Ла Лига. Това стана реалност след като \"кралския клуб\" отстъпи на Райо Валекано с 0:1 в двубой от 35-ия кръг. Футоблистите на Зинедин Зидан не показаха особени достойнства на терена в атакуващ план и заслужено домакините поведеоха в резултата чрез Адри Ембарда (23 дузпа). След почивката играта бе равностойна и резултатът остана непроменен. Загубата бетонира Реал на третото място с 65 т. Втори с 9 повече е Атлетико (Мадрид). Райо Валекано пък е предпоследен с 31 точки.", "date": "2019.04.29", "title": "Слабак изненада Реал Мадрид"}
{"url": "https://standartnews.com/sport/khero-napuska-irtish-390867.html", "text": "Старши треньорът на казахстанския първодивизионен Иртиш (Павлодар) Димитър Димитров може да напусне поста си, съобщава KazFootball.kz. 59-годишният български специалист пое състава за втори път през юли миналата година в тежка ситуация, но успя да го спаси от изпадане от елита. Иртиш, обаче, е в лоша серия в началото на настоящата кампания, като загуби последните си три мача от шампионата без да отбележи гол, а от старта на сезона отборът е допуснал пет поражения в седем срещи и заема десетото място в подреждането с 6 точки. Димитров постигна големите си успехи в Иртиш по време на първия си период в клуба от юни 2015 до август 2017 година, когато изведе павлодарци до бронзовите медали през 2016 година и до участие в Европейските клубни турнири през сезон 2017/2018. Интересното е, че новината идва в деня, в който Левски уволни треньора си Георги Дерменджиев.", "date": "2019.04.29", "title": "Херо напуска Иртиш"}
{"url": "https://www.standartnews.com/sport/tenis-turnirt-liderite-shche-e-na-18-19-may-390852.html", "text": "Най-дългогодишният тенис турнир за известни личности \"Лидерите\" за купите на \"Стандарт\" и БФТ ще се проведе тази година на 18-19 май. Домакин и съорганизатор и на 16-ото издание издание на надпреварата ще е водещия спортен клуб \"ДЕМА\" в Младост 1А. Политици, бизнесмени, лекари, журналисти и светски личности ще мерят сили на отлично поддържаните кортове. По традиция надпреварата ще е за двойки и смесени двойки, а победителите ще станат ясни на 19 май преди обед.", "date": "2019.04.29", "title": "Тенис турнирът \"Лидерите\" ще е на 18-19 май"}
{"url": "https://standartnews.com/sport/levski-uvolni-dermendzhiev-390864.html", "text": "Георги Дерменджиев вече не е треньор на Левски, твърди \"Дарик радио\". Специалистът е уведомен от управата, че няма да се разчита на неговите услуги. Все още от Левски не са потвърдили официално за раздялата си с Дерменджиев.  В оставащите мачове до края на сезона начело на \"сините\" ще е Георги Тодоров. Сегашните асистенти ще останат в щаба и ще имат значима роля.  Георги Тодоров вече води \"сините\" в началото на сезона. Той замени Делио Роси преди клубът да подпише със Славиша Стоянович.  Днешната тренировка на Левски ще бъде водена от Георги Тодоров, както и Красимир Петров. Иначе вариантите за нов треньор са няколко. Най-очевидния е Петър Хубчев, както се въртеше из публичното пространство. Възможно е обаче, от \"Герена\" да потърсят и чуждестранен специалист.", "date": "2019.04.29", "title": "Левски уволни Дерменджиев"}
{"url": "https://www.standartnews.com/sport/grisho-na-praga-na-top-50-v-sveta-390832.html", "text": "Григор Димитров отстъпи с шест позиции до №49 в световната ранглистата обявена днес. Гришо не защити точки в Барселона, където през миналата година достигна до четвъртфиналите, а тази отпадна на осминафиналите Николас Джари (Чили). Българинът разполага с актив от 985 точки и се намира на 20 пред 50-тия в света Джон Милман. Добрата новина за него е, че в следващите седмици няма почти никакви точки за защитаване, тъй като през миналата година отпадна още след първите си мачове на \"Мастърс\" турнирите в Мадрид и Рим.  На върха в ранглистата остава Новак Джокович, следван от Рафаел Надал, Александър Зверев и Роджър Федерер. Отстъпление има и за останалите българи с точки за ранглистата. 7 позиции губи Димитър Кузманов, който е №333 през новата седмица. С едно място надолу отива Александър Лазов - №481, а с пет позиции отстъпва Александър Лазаров - №490. При жените  първата ракета на България Виктория Томова отстъпва с 15 места до №167 в света. Втората Сесил Каратанчева също губи позиции и отстъпва 7 места до №213. Съвсем близо до нея след скок с 5 места е Изабелла Шиникова - №215. Четвърта ракета на България е Елица Костова (№254), а в Топ 500 са още Александрина Найденова (№417) и Джулия Терзийска (№458). Лидерка при дамите остава Наоми Осака, която вече е само с малко над 100 точки преднина пред втората Петра Квитова. Чехкинята измества от второто място Симона Халеп.", "date": "2019.04.29", "title": "Гришо на прага на топ 50 в света"}
{"url": "https://www.standartnews.com/sport/goldn-steyt-nadvi-khyustn-na-starta-na-pleyofite-v-nba-390830.html", "text": "Настоящият шампион Голдън Стейт стартира с победа 104:100 срещу Хюстън в плейофите на НБА. Стеф Къри вкара 17 точки, включително и ключовата тройка, с която направи резултата 103:98 точно 24 секунди преди края. Преди това гардът имаше и ключови прояви в защита, въпреки че висеше с 5 нарушения в продължение на няколко минути. Джеймс Хардън вкара 35 точки за Ракетите, но стрелбата му от игра бе едва 9 от 28. Той пропусна да изравни с изстрел отдалеч в последните секунди и тексасци отстъпиха. \r\nНа Изток Бостън срази Милуоки със 112:90 като гост и поведе с 1-0 в серията, като Селтикс вече имат домакинско предимство. Кайри Ървинг поведе Детелините с 26 точки и 11 асистенции. Ал Хорфърд добави 20 точки за Бостън.", "date": "2019.04.29", "title": "Голдън Стейт надви Хюстън на старта на плейофите в НБА"}
{"url": "https://www.standartnews.com/sport/sportt-po-tv-za-29-april-390844.html", "text": "17,55 Баскетбол: Втора четвъртфинална среща от Националната баскетболна лига (пряко) 17,30 Футбол, България, Първа лига: Славия - Локо Пд; 20,00 Ботев Пд - ЦСКА (пряко) 17,50 Спорт тото 20,00 Футбол, Италия, Серия А: Аталанта - Удинезе; 22,00 Фиорентина - Сасуоло (пряко) 22,00 Футбол, Испания, Ла Лига: Бетис - Еспаньол (пряко) 21,15 \"Спорт в обектива\" 19,00 УЕФА Шампионска лига - магазинно предаване 15,00 и 20,30 Снукър: Световно първенство в Шефийлд, десети ден (пряко)", "date": "2019.04.29", "title": "Спортът по тв за 29 април"}
{"url": "https://www.standartnews.com/sport/cheshki-natsional-zagina-v-katastrofa-390846.html", "text": "Чешкият футболен национал Йозеф Шурал загина в автомобилна катастрофа в Турция, потвърди неговият клуб \"Айтемиз Аланияспор\". Минибусът, превозващ играчите на елитния турски тим, се е ударил при прибирането си от гостуването на \"Кайзериспор\", завършило при равенство 1:1, предаде БГНЕС. В резултат на катастрофата седем от футболистите на \"Аланияспор\" са пострадали. Шурал е починал от раните си в болницата. Седемте футболисти са решили да си наемат ВИП минибус, вместо да се приберат с клубния автобус от Кайзери, но наетият автомобил е катастрофирал на около пет километра преди Алания. Шофьорът на ВИП минибуса е задържан, докато тече разследването на катастрофата. Президентът на \"Аланияспор\" Хасан Чавушоглу заяви, че шофьорът на минибуса е заспал в движение, което е причинило инцидента. „Според информацията, която получиха от шефа на полицията, в минибуса е имало двама шофьори, но и двамата са заспали“, каза Чавушоглу пред местните медии. 28-годишният нападател Йозеф Шурал е бивш капитан на най-големия гранд в Чехия \"Спарта Прага\", като има и 20 мача и един гол за националния отбор на родината си. Той е преминал в \"Аланияспор\" от \"Спарта\" в началото на тази година. Останалите шестима футболисти, които са пострадали в катастрофата, са в стабилно състояние и без опасност за живота.", "date": "2019.04.29", "title": "Чешки национал загина в катастрофа"}
{"url": "https://standartnews.com/sport/chetiri-tela-i-3-tona-bokluk-otkrikha-pod-everest-390875.html", "text": "Повече от 3 тона твърди отпадъци са събрани в района на базовия лагер под Еверест в рамките на мащабната кампания за почистване на непалския национален парк Сагарматха. Началото бе 14 април. Според Данду Гимир, директор на департамента по туризъм на Непал 2 тона от боклуците са биоразградими, а един тон не са. Те ще бъдат превозени с хеликоптери на непалската армия. Част от боклуците ще бъдат свалени в района на Намче Базар. По оценка на Департамента по туризъм на Непал кампанията по почистването излиза до момента 205 000 долара. Планира се да бъдат събрани 5 тона боклуци в района на базовия лагер под Еверест. Други 2 тона ще бъдат свалени от южното седло на Еверест, а 3 тона от втори и трети височинни лагери по пътя към най-високия връх на планетата. Според ръководителят на кампанията от 14 април до днес от почистващия екип са намерени и 4 тела на загинали алпиниски, които ще бъдат свалени в базовия лагер.", "date": "2019.04.29", "title": "Четири тела и 3 тона боклук откриха под Еверест"}
{"url": "https://standartnews.com/sport/chunchukov-spasi-slaviya-v-sofiya-390882.html", "text": "Славия се спаси от домакинска загуба от Локо (Пд) в мач от 31-ия кръг на Първа лига. Двата тима завършиха 2:2, като изравнителният гол за \"белите\" вкара Чунчуков в 90-ата минута. Нападателят вкара и първия гол в петата минута. Гостите направиха обрат с попадения на Димитър Илиев (35) и Елитон (54). След този мач Локомотив е на първо място в група \"Б\" на втората осмица с 38 т, докато \"белите\" са с 2 точки по-малко на втората позиция.", "date": "2019.04.29", "title": "Чунчуков спаси Славия в София"}
{"url": "https://standartnews.com/sport/a1-akademik-izmchi-levski-lukoyl-390883.html", "text": "Баскетболният шампион Левски Лукойл отстрани с мъка А1 Академик и стигна до полуфиналите в НБЛ. \"Сините\" спечелиха гостуването си със 108:105 и взеха серията с 2:0. Николай Грозев направи страхотен мач с 31 точки за А1 Академик, а Левски Лукойл отново се измъкна, въпреки че игра сериозно само на моменти и в доста периоди само гледаше отстрани как съперникът играе. Мачът приключи след 25 смени на водачеството и 20 равенства в резултата. В полуфинала Левски Лукойл ще срещне Рилски спортист.", "date": "2019.04.29", "title": "А1 Академик измъчи Левски Лукойл"}
{"url": "https://standartnews.com/sport/botev-pd-otkaza-tsska-sofiya-i-za-titlata-390885.html", "text": "Ботев (Пловдив) отказа ЦСКА-София и от битката за титлата в Първа лига по футбол. След като изхвърлиха \"червените\" за купата на България днес пловдивчани ги победиха и за първенството с 2:0 и не им позволиха да намалят аванса на Лудогорец. Със спечелените точки Ботев се върна на четвъртото място в класирането. Феребори Доре откри резултата в 83-ата минута, след перфектна асисенция на Тодор Неделев, а в продължението националът оформи крайното 2:0. Домакините играха без наказаните Филип Филипов и Антонио Вутов. Атаката поведе на Ботев води Феребори Доре, а Александър Тонев се завърна след вирусно заболяване. Съдията показа 5 ълти картона за домакините и 6 за гостите от София. В класирането Лудогорец води със 70 т, пред ЦСКА-София - 65 и Левски - 59. В следващия кръг Берое приема Лудогорец на 3 май (20,00 ч), ЦСКА-София гостува на Черно море (4 май от 17,30 ч), а Ботев (Пд) е домакин на Левски (4 май от 20,00 ч).", "date": "2019.04.29", "title": "Ботев (Пд) отказа ЦСКА-София и за титлата"}
{"url": "https://standartnews.com/svyat/shri-lanka-zabrani-burkite-390880.html", "text": "Покриването на лицето на публични места в Шри Ланка е забранено. Ограничението е наложено след  серията самоубийствени нападения на католическия Великден преди осем дни, при които загинаха най-малко 250 души и бяха ранени стотици, съобщават световните агенции. Президентът Майтрипала Сирисена посочи, че е използвал закона за извънредното положение, за да наложи ограничението от днес. Всяко покривало за лице, което \"пречи на идентификацията\", ще бъде забранено, за да се гарантира националната сигурност, уточняват от канцеларията на държавния глава. Никабът и бурката, носени от мюсюлмански жени, не са изрично споменати. Този ход обаче се възприема като прицелване в облеклото. Страната остава в извънредно положение 8 дни след ислямистките атаки, които удариха църкви и луксозни хотели. Десетки заподозрени бяха арестувани, но местните власти предупредиха, че още екстремисти са останали на свобода. Шри Ланка има значително мюсюлманско население - от общо 21 млн. души, малко под 10% изповядват исляма. Смята се, че само малък брой жени носят бурка - було, покриващо лицето и тялото. Миналата седмица местен депутат предложи забрана жените да носят бурки, изтъквайки, че те трябва да бъдат обявени за незаконни от съображения за сигурност. Според индийски медии организацията на мюсюлманските духовници в Шри Ланка All Ceylon Jamiyyathul Ulama също е поискала жените да избягват носенето на покривала на лицето. През уикенда хиляди войници охраняваха улиците в Шри Ланка, защитавайки църкви и джамии. Неделните църковни служби бяха отменени в цялата страна като предпазна мярка, но вярващи в столицата Коломбо се събраха за молитва пред храма \"Св. Антоний\", който беше сериозно повреден при нападенията.", "date": "2019.04.29", "title": "Шри Ланка забрани бурките"}
{"url": "https://standartnews.com/svyat/blgarite-v-chikago-obikalyat-khrama-na-ski-390840.html", "text": "Българите в Чикаго празнуваха Великден с коледен декор. Обилен снеговалеж вчера покри първите пролетни цветя и обърка усещането за празника, съобщи БНР. Въпреки това в полунощ в двете български православни църкви – „Света София“ и „Св. Иван Рилски Чудотворец“ – тези, които не се изплашиха от ниските температури и великденския сняг, се събраха, за да се поздравят с „Христос воскресе!“, да чуят празничната литургия, да се помолят и да разменят шарени яйца и козунаци. Както е известно, в Чикаго живее най-многочислената българска общнст, която не пропуска да почете родните традиции.", "date": "2019.04.29", "title": "Българите в Чикаго обикалят храма на ски"}
{"url": "https://standartnews.com/svyat/putin-ako-nyama-tranzit-i-ukrayna-ostava-bez-gaz-390859.html", "text": "Ако няма транзит на руски газ през Украйна, то тогава няма да има доставки на синьо гориво и за Киев. Това заяви руският президент Владимир Путин в Пекин, пише РИА Новости. По-рано украинската компания \"Нафтогаз“ обвини Москва, че започва „нова газова война”. Междувременно независимите експерти смятат, че суровата реторика на страните е причинена от необходимостта да се изложат позициите им преди началото на тристранните преговори за газ (Москва - Киев - Брюксел), насрочени за май. \"Представете си, че няма транзит, тогава няма да има доставки на газ за Украйна. Това е толкова сериозен въпрос и те се заблуждават, участват в някакви политически кавги, вместо да мислят за обикновения гражданин на Украйна, който живее от настоящите тревоги и трябва да плаща висока цена тези политически трикове, ”каза руският лидер. \"Руската страна вече каза: минимум с 25% цената ще е по-ниска, ако направо ще получава газ от Русия. Нали разбирате, че през годините тарифите за топлоенергия в страната, за електроенергия и за електричество - са се увеличили с 1,4 хиляди процента. Стандартът на живот пада, катастрофално пада, \"добави Путин. Настоящото споразумение между Москва и Киев изтича на 31 декември 2019 г. \r\nМеждувременно Украйна работи без руски покупки на газ повече от три години. Според официалното обяснение на Киев, Украйна получава \"синьо гориво\" от своите европейски партньори в обратната посока (реверс). Според Путин, ако няма транзит на газ до Украйна, тогава няма да има реверс. \"Нашият газ отива в Западна Европа по газова тръба от съветските времена.  Има клонове от транзитната газова тръба до цяла Украйна. Това е абсолютно известно за професионалистите ”, каза президентът. \"Това е боклук, това е глупост, това е измама, няма реално обратно връщане,\" каза той, обяснявайки, че газ влиза в Украйна чрез тръби, както обикновено. \"И след това е написано на документи, че става реверс.\" \"Няма реално реверс! Това е невъзможно: сутрин да тече газ през тръбопровода за транзит към Европа, а през нощта да се връща в обратен режим. Това е просто технологично невъзможно,\" обяснява руският президент. \r\n По думите му,  Киев плаща два пъти повече за този газ, отколкото ще му струва, ако  го закупи директно. Главното послание на президента е: ако транзитното споразумение не бъде постигнато, Украйна ще остане не само без \"официален\" руски газ, но и \"неофициален\" – така наречения виртуален реверс. \r\nПреговорите за ново транзитно споразумение в тристранен формат Русия-Украйна-Европейската комисия започнаха от средата на миналата година. Последната среща се проведе през януари 2019 г. \r\nПреди  няколко дни  „Нафтогаз“ предложи своя версия на транзитно споразумение, според което на „Газпром“ се предлага да резервира 60 милиарда кубически метра транзитен капацитет на украинската газопреносна система за период от десет години. Москва обаче вече даде ясно да се разбере, че като се вземат предвид тръбопроводите , които заобикалят Украйна :\"Северен поток-2\" и \"Турски поток\", които са в процес на изграждане, необходимостта от украински транзит ще остане в много по-малък обем. \r\n\"Желанието на \"Нафтогаз\" е съвсем ясно:  компанията иска да заложи известно количество изпомпване на газ за дълго време, за да знае на какви финансови потоци трябва да разчита, за да поддържа газопреносната си система\", каза Сергей Пикин, директор на Фонда за енергийно развитие.  \"Смятам обаче, че \"Газпром\" няма да се съгласи с тези условия. Записването на 60 милиарда кубически метра е нерентабилно за Русия, тъй като скоро ще влезе в експлоатация „Северен поток-2“ и втората тръба от „Турски поток“. Според мен е реалистично Киев да очаква 15-20 милиарда кубически метра годишно.\" \r\nОчевидно, осъзнавайки че предложението й няма да бъде прието веднага, украинската страна се обърна към обвинителната реторика, упреквайки Москва за разгръщане на \"новата газова война\". Това заяви изпълнителният директор на \"Нафтогаз Украйна\" Юрий Витренко. \r\nСпоред него Русия почти със сигурност ще спре да изпомпва газ през Украйна през 2020 година. Като доказателство той посочи увеличаване на обема на транзита на горива в момента, което може да е индикация за вливане на големи количества суровини в газохранилища в Европа. Така Москва възнамерява да покрие бъдещите нужди на европейските потребители без украински транзит. Междувременно Киев не е готов да спре транзита на руски газ. Според Витренко \"Нафтогаз\" просто няма технически модел за функционирането на украинската газопреносна система в този случай. \r\nСпоред експерти настоящият обмен на твърди изявления между страните не е нищо повече от етап на подготовка за тристранните преговори между Украйна, Русия и Европейската комисия през май. Според Сергей Пикин в края на краищата страните непременно ще постигнат споразумение, от което Украйна действително има интерес (за да не остане без „синьо гориво“), и Русия, чиито „алтернативни“ газопроводи все още са далеч от окончателното въвеждане в експлоатация.    ", "date": "2019.04.29", "title": "Путин: Ако няма транзит, и Украйна остава без газ"}
{"url": "https://standartnews.com/svyat/nikoy-ne-znae-otkde-kim-chen-un-se-e-sdobil-s-mertsedes-390836.html", "text": "Германската корпорация „Даймлер“ няма отговор на въпроса как севернокорейският лидер Ким Чен-ун се е снабдил с брониран „Мерцедес“, съобщава АФП. От „Даймлер“ уверяват, че не продават своя продукция на Северна Корея повече от 15 години, тъй като спазват санкциите, наложени от ООН, които забраняват да се доставят на Пхенян предмети на лукса, включително лимузини. Ким Чен-ун се появяваше с лимузини на „Даймлер“ на няколко международни срещи. Във Владивосток, където се срещна с руския президент Владимир Путин, с бронирания влак на Ким бяха превозени два луксозни автомобила – Mercedes Maybach S600 Pullman Guard и Mercedes Maybach S62. Първият от тях беше използван и в Ханой, по време на срещата с президента на САЩ Доналд Тръмп. От компанията заявяват, че не могат да носят отговорност за трети лица, които биха могли да препродадат лимузините на Пхенян.   \r\n   ", "date": "2019.04.29", "title": "Никой не знае откъде Ким има „Мерцедес“"}
{"url": "https://standartnews.com/svyat/sotsialistite-pobedikha-v-ispaniya-390816.html", "text": "Историческа загуба претърпя доскоро управляващата Народна партия, която ще има два пъти по-малко места - 66 вместо досегашните 137, съобщи \"Ел Паис\" след обработването на 99,99% от гласовете. За сметка на това пробив направи крайнодясната партия \"Вокс\" спечели 24 места в парламента. \"Социалистическата партия спечели изборите и заедно с тях и бъдещето, а миналото загуби'', заяви Санчес, който се обърна към привърженици от балкона на централата на ИСРП (Испанската социалистическа работническа партия) в Мадрид.", "date": "2019.04.29", "title": "Социалистите победиха в Испания"}
{"url": "https://standartnews.com/svyat/dokato-spyakhme-ogromen-asteroid-podmina-zemyata-390833.html", "text": "Смята се, че тялото е с диаметър от 13 до 30 метра, като горната граница е сравнима по размер с три лондонски двуетажни автобуса, според вестник \"Експрес\".", "date": "2019.04.29", "title": "Докато спяхме огромен астероид подмина Земята"}
{"url": "https://standartnews.com/svyat/mey-iska-skok-na-studentskite-taksi-sled-brekzit-390878.html", "text": "Британският премиер Тереза Мей е поискала скок в таксите за студентите от ЕС след Брекзит. За плана на британското правителство да промени цената на обучение в британски университети за граждани на ЕС след Брекзит съобщава „Файненшъл таймс“, цитиран от БГНЕС. Тереза Мей иска да повиши повиши тарифите до нивото на тези, които плащат студентите от трети страни. Предложението да се спре преференциалното третиране на студенти от ЕС идва от министъра на образованието Деймиън Хиндс и окончателното решение по него все още не е взето. Критиците на тази инициатива твърдят, че това ще подкопае конкурентоспособността на Обединеното кралство. Министерството на финансите вече е изразило загриженост, че поради вдигането на тарифите притокът на талантливи млади хора в страната ще намалее. Според вътрешните оценки на правителството, тази стъпка може да намали броя на студентите от страните от ЕС с две трети. Сега студенти от страните от ЕС учат в английските университети при същите условия като британските граждани. Обучението е ограничено до 9 250 паунда на година, студентите от Европейския съюз също имат право на студентски кредити за обучение, гарантирани от правителството. Министър Хиндс иска да започнат да се налагат по-високи такси на европейските студенти още през учебната 2021/2022 година, когато Великобритания трябва да напусне ЕС и да излезе от преходния период. Един от аргументите на министъра е, че британското правителство не трябва да издава студентски заеми с нисък лихвен процент на никой друг, освен на гражданите на своята страна, защото много заеми, издавани от студенти от ЕС, никога не се възстановяват и няма механизми това да се случи. През 2017 г. 135 000 студенти от страните от ЕС без британско гражданство са се обучавали в университетите във Великобритания.  ", "date": "2019.04.29", "title": "Мей иска скок на студентските такси след Брекзит"}
{"url": "https://standartnews.com/svyat/raneni-blgari-pri-katastrofa-v-rumniya-390822.html", "text": "Тежка катастрофа на магистралата А1 в Румъния, в близост до Тимишуара  в посока България. Пътнически бус с 10 българи се врязал в друг български товарен бус, съобщи зрител на NOVA. От външното ни министерство потвърдиха за инцидента. От там заявиха, че катастрофата е станала вчера по обед. Няма тежко ранени.  На място е оказана медицинска помощ на 8 души. Двама са настанени в болница без опасност за живота. Полицията разследва причините за катастрофата.", "date": "2019.04.29", "title": "Ранени българи при катастрофа в Румъния"}
