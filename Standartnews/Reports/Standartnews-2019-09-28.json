{"url": "https://standartnews.com/sport/purdzha-izkachi-13-i-osemkhidyalnik-za-158-dni-402582.html", "text": "Нирмал Пурджа изкачи 13-и осемхилядник в рамките на едва 158 дни. Бившият гурка (непалски воин) е стъпил на Манаслу (8163 м) тази сутрин, съобщават медиите в Непал. Изкачването е част от \"Възможния проект\", който той и екипът му осъществяват. Голямата цел е за седем месеца Пурджа да стъпи на всичките 14 осемхилядника. Пред него остава единствено Шиша Пангма (8013 м) - най-ниският от осемхилядниците. Проблемът пред него е, че китайските власти са забранили изкачванията тази година. Има твърдения, че се водят дипломатически разговори на високо ниво, за да бъде позволено на Пурджа и екипа му да направят опит за изкачване.", "date": "2019.09.27", "title": "Пурджа изкачи 13-и осемхидялник за 158 дни"}
{"url": "https://standartnews.com/sport/verstapen-s-prvo-vreme-na-vtorata-trenirovka-v-sochi-402598.html", "text": "Макс Верстапен (Ред Бул) даде най-добро време в днешната втората свободна тренировка преди Гран при на Русия във Формула 1 в неделя. Холандецът завърши една обиколка на пистата в Сочи за 1:33.162 минути. Шарл Льоклер (Ферари), който беше най-бърз в първата сесия днес, остана втори на 0.335 сек. от своя съперник, а трети се нареди Валтери Ботас с Мерцедес. Съотборникът на финландеца – лидерът в генералното класиране Люис Хамилтън остана четвърти. Себастиан Фетел завърши пети. Топ 10 допълниха още Пиер Гасли с Торо Росо, Серхио Перес с Рейсинг Пойнт, Нико Хюлкенберг с Рено, Ланс Щрол с Рейсинг Пойнт и Александър Албон с Ред Бул.  Утре предстоят третата свободна тренировка и квалификацията за място, а в неделя е стартът за Гран при на Русия.", "date": "2019.09.27", "title": "Верстапен с първо време на втората тренировка в Сочи"}
{"url": "https://standartnews.com/sport/dzhey-lo-i-shakira-shche-peyat-na-superboul-2020-402593.html", "text": "Латино дивите Дженифър Лопес и Шакира ще пеят в почивката между полувремената на финала на първенството по американски футбол Супербоул на 3 февруари 2020 г. в Маями, стана ясно днес. \r\n \r\nШоуто продуцира компанията \"Рок нейшън\" на Джей-Зи. Двете суперзвезди, които пеят и на испански, и на английски език, обявиха новината, като разпространиха в социалните мрежи снимка, на която стоят една до друга. \r\n \r\n\"Ще подпалим света\" - написа Дженифър Лопес към нея. \r\n \r\n\"По-хубаво от това не може да бъде. Толкова се вълнувам да се кача на сцената на Супербоул - добави Шакира, която е съпруга на футболиста на Барселона Жерар Пике. \r\n. \r\nДвете певици имат голям успех и в поп, и в латино класациите - с много хитове и албуми. Лопес издаде първия си албум през 1999 г и оглави класацията на Билборд за сингли с песни като \"If You Had My Love\" \"All I Have\". Неотдавна тя завърши турнето за 50-ата си годишнина. \r\n \r\nНовият й филм \"Да свалиш Уолстрийт\" е толкова успешен, че може да се включи в надпреварата за наградите \"Оскар\".", "date": "2019.09.27", "title": "Джей Ло и Шакира ще пеят на Супербоул 2020"}
{"url": "https://standartnews.com/sport/kubinets-specheli-kvalifikatsiyata-na-skok-dlzhina-v-dokha-402596.html", "text": "Световният шампион в скока на дължина в зала за 2018-а година Хуан Ечевария (Куба) постигна най-добър резултат в квалификацията на мондиала на открито в Доха. Кубинецът постигна в най-добрия си опит 8,40 м. Само той преодоля квалификационната норма от 8,15 м. Втори с 8,12 в квалификацията е Джеф Хендерсън (САЩ), а трети с 8,07 м е Юки Хашиока (Яп). Финалът в дисциплината е утре от 20,40 ч (б.в.).", "date": "2019.09.27", "title": "Кубинец спечели квалификацията на скок дължина в Доха"}
{"url": "https://standartnews.com/sport/2500-na-kraka-za-gratsiite-v-plovdiv-video-402579.html", "text": "Над 2500 зрители в зала \"Колодрума\" в Пловдив останаха очаровани и аплодираха Златните момичета на България от националния ни отбор по художествена гимнастика. Ансамбълът на България, Боряна Калейн, Катрин Тасева, Невяна Владинова, както и момичетата от разширения състав при жените, изнесоха прекрасен спектакъл с най-доброто от своите продукции. В шоуто се включиха още състезатели от клуба по спортна аеробика - \"Аеробика-АМД\" (Пловдив), както и представители на пловдивските клубове по художествена гимнастика - \"Вива\", \"Тракия\", \"Спартак\", \"Тракия-Елит\" и \"Брилянт\". Спектакълът завърши с две изпълнения на един от най-обичаните родни артисти - Орлин Павлов. В \"Колодрума\" бяха всички треньори на националния ни тим по художествена гимнастика, шефът на федерацията Илиана Раева, нейната заместничка Мария Петрова, както и редица от олимпийските медалисти на Пловдив. Приветсвено слово в началото направиха областният управител Здравко Димитров и зам.-кметът на града Георги Титюков.", "date": "2019.09.27", "title": "2500 на крака за грациите в Пловдив (ВИДЕО)"}
{"url": "https://standartnews.com/sport/mirela-e-na-final-na-svetovnoto-v-dokha-402608.html", "text": "Мирела Демирева се класира макар и драматично за финала в скока на височина на световното по лека атлетика в Доха (Катар). Националката започна квалификацията от 185 см, като ги преодоля без проблеми. Така беше и на 189. На 192 обаче видяхме друга Мирела. Тя бутна летвата в първите 2 опита и бе опряна до стената. В третия трябваше да го скочи, за да е финалистка. За него Мирела се събра и мина без грешка. После от втория преодоля и 194 и се класира за финала като шеста в класирането. \r\n\"В понеделник скачам за злато. Нямам други планове\", категорична бе Демирева, след квалификацията. - Каквото човек си направи сам, друг не може да му го направи. Загубих концентрация на два пъти и се получиха гафовете. Имаше малко напрежение, защото сега не скачаш за медал, а може да изгубиш всичко\". В неделя Мирела ще навърши 30 години. \r\nНейни съпернички във финала ще са американките Ващи Кънингам и Танита Бутс, украинките Карина Демидик, Юлия Левченко и Ярослава Манучих, рускинята Мария Кучина-Ласицкене, Имке Онен от Германия, Светлана Радзивил от Узбекистан, белгийката Клер Орсел и хърватката Ана Симич. Голямата звезда Ласицкене също изправи на нокти феновете си. На 189 тя направи фаул в първия опит, но после се коригира и стигна с лекота финала. „Вече сме свикнали на подобни неща\", коментира Мирела. На нея и харесвало да се състезава в жега като тази в Доха и нямала никакви проблеми с времето. \r\nГеорги Цонов отпадна в тройния скок като успя да направи само 16,61 метра във втория си опит. Това му отреди 21-о място от 33-ма състезатели и само мижавите 27 сантиметра от последното място за финал. Само преди няколко седмици Георги скочи над 17 метра в Правец. \r\n\"Подготвен съм, здрав съм, но нямах ден\", бе краткият коментар на Георги след края на състезанието. Малко успокоение идва от факта, че доста големи имена като Нелсон Евора, Дмитрий Сорокин и други също отпаднаха.  Очаквано в първия ден от световното стадион \"Халифа\" не се напълно изцяло. Домакините спазиха обещанието си и вътре температурата бе около 25 градуса благодарение на различните модели климатични уредби. Утре на пистата излиза в 16,30 ч Инна Ефтимова. Тя започва от квалификациите на 100 м. Фото Пламен Вълков  ", "date": "2019.09.27", "title": "Мирела е на финал на световното в Доха"}
{"url": "https://standartnews.com/regionalni/proekti-za-nad-300-mln-sa-realizirani-v-stara-zagora-za-poslednite-402544.html", "text": "Oбщинa Стара Загора e peaлизиpaлa пpeз пocлeднитe 4 гoдини пpoeĸти c eвpoпeйcĸo, дъpжaвнo и coбcтвeнo yчacтиe зa нaд 300 млн. лв. Toвa отчете за своя втори мандат ĸмeтът Живĸo Toдopoв снощи  в oбнoвeнaтa зaлa на бившия синдиĸaлeн дoм, един от многото обекти на oбнoвена Cтapa Зaгopa. . „Πpиĸлючиxмe мaщaбни инфpacтpyĸтypни пpoeĸти, ĸaтo нaдлeзa нaд жп линиитe и нoвитe ĸpъгoви cъopъжeния нa бyл. “Cлaвянcĸи“, oбнoвявaнeтo нa пapĸ “Mитpoпoлит Meтoдий Kyceв“ (Aязмoтo), плoщaдa пpeд общинaтa, и пeшexoднaтa зoнa нa бyл. „Цap Cимeoн Beлиĸи“, посочи най-мащабните обектио ĸмeтът.  \r\n  Живĸo Toдopoв пocтaви aĸцeнт и въpxy зaпaзeнaтa финaнcoвaтa cтaбилнocт нa oбщинaтa и виcoĸия ĸpeдитeн peйтинг. „Teзи cpeдcтвa нe ce дaвaт дapoм – тe изиcĸвaт дoбpи пpoeĸти, зaщитeни, oдoбpeни, изпълнeни. Зад тях стoи мнoгo дoбpe cвъpшeнa paбoтa“ - ĸaзa oщe Toдopoв. Cтapa Зaгopa пpoдължaвa дa e cpeд финaнcoвo нaй-cтaбилнитe oбщини в cтpaнaтa cпopeд ĸpитepиитe нa Mиниcтepcтвoтo нa финaнcитe. Oт 2012 г. мecтнитe дaнъци нe ca пpoмeняни. \r\n    Haпpaвeни ca cepиoзни инвecтиции и зa пoдoбpявaнeтo нa ycлoвиятa в oбpaзoвaтeлнaтa инфpacтpyĸтypa. Peмoнтиpaни ca 12 yчилищa, 11 дeтcĸи гpaдини, 5 яcли и 4 физĸyлтypни caлoнa, нa cтoйнocт 18 млн. лв.  Изгpaдeнa e и peгиoнaлнa cиcтeмa зa yпpaвлeниe нa oтпaдъцитe в peгиoнa, нa cтoйнocт 52 млн. лв. Ha 100% e пoднoвeн c нoви aвтoбycи и тpoлeйбycи гpaдcĸият тpaнcпopт. Oбщинaтa е cпeчeлила и пpoeĸт нa cтoйнocт 45 млн. лeвa пo опepaтивнa пpoгpaмa „Oĸoлнa cpeдa” зa зaĸyпyвaнe нa eлeĸтpичecĸи aвтoбycи и зapядни cтaнции, c ĸoeтo пpoдължaвa пocлeдoвaтeлнaтa cи пoлитиĸa зa пoдoбpявaнeтo нa ĸaчecтвaтa нa въздyxa. \r\n Haд 80 млн. лв. ca инвecтиpaни в Cтapa Зaгopa зa oбнoвявaнe нa 75 жилищни cгpaди, c 5700 aпapтaмeнтa, пo Haциoнaлнaтa пpoгpaмa зa eнepгийнa eфeĸтивнocт. \r\n  На упреците за бавно и некачествено строителство Тодоров отговори, чe зapaди нecпaзвaнeтo нa cpoĸa зa изпълнeниe и пропуски в качеството нa пpoeĸтa за Ларгото, дpyжecтвoтo-изпълнител e било глoбeнo c oĸoлo 540 000 лeвa.   \r\n  ", "date": "2019.09.27", "title": "Проекти за над 300 млн. са реализирани в Стара Загора за последните"}
{"url": "https://standartnews.com/sport/sportt-prevzema-kmetskite-izbori-402587.html", "text": "\r\nОще през юли кметът Иван Тотев обяви, че няма да се кандидатира за нов мандат. ГЕРБ залага в надпреварата на областния управител Здравко Димитров. Той е състезател по баскетбол в ЦСКА, в „Академик“ Пловдив и в националния отбор. Като след спортната кариера се занимава с частен бизнес. \r\nМестната структура на ГЕРБ в Своге номинира бившата звезда на Левски и националния отбор по футбол Христо Йовов - Бижутера за кмет на града. На местните избори през 2011 г. Христо Йовов отново бе кандидат за кмет на Своге, подкрепен от широка коалиция. След първия тур обаче той остана трети. Четири години по-късно Бижутера получи покана от тогавашния градоначалник Емил Иванов и стана зам.-кмет с ресор образование, култура и социални дейности. В началото на юли 2016 г. Йовов подаде оставка. \r\nБаскетболната легенда Сашо Везенков е кандидатът за кмет на ГЕРБ в Ботевград. Той води и листата за общински съветници на ГЕРБ в града. Надолу в листата е Пламен Трънски. Той е треньор по таекуондо от дълги години, работил с много от децата на Ботевград. Той заема девета позиция в листата. \r\nЛегендата на българския футбол Йордан Лечков отново е в играта за кмет на Сливен. Той бе издигнат от Нова алтернатива. Лечков е общински съветник и лидер на своя политическа формация, от чието име ще бъде издигната кандидатурата му. Той ще се бори за трети мандат начело на родния си град. Лечков беше кмет на града от 2003 до 2011 година, а на изборите през 2015 година отново беше кандидат, но не беше избран за сметка на настоящия градоначалник Стефан Радев. \r\nИзненадващо БСП издигна като кандидат за кмет на старата столица депутата и бивш спортен министър Весела Лечева. Тя е двукратна сребърна медалистка в стрелбата, както е петкратна световна шампионка.   \r\nИван Запрянов - спортист и кореняк пловдивчанин, е кандидатът за кмет на район „Западен“, издигнат от Земеделски съюз „Александър Стамболийски“. Той е самбист и ММА боец. \r\nСамият Волен Сидеров не е бил професионален спортист, но много от неговите поддръжници за тази кампания са. Като футболния треньор Велислав Вуцов и европейския вицешампион по бокс Благой Соколов.", "date": "2019.09.27", "title": "Спортът превзема кметските избори"}
{"url": "https://www.standartnews.com/sport/2500-na-kraka-za-gratsiite-v-plovdiv-video-402579.html", "text": "Над 2500 зрители в зала \"Колодрума\" в Пловдив останаха очаровани и аплодираха Златните момичета на България от националния ни отбор по художествена гимнастика. Ансамбълът на България, Боряна Калейн, Катрин Тасева, Невяна Владинова, както и момичетата от разширения състав при жените, изнесоха прекрасен спектакъл с най-доброто от своите продукции. В шоуто се включиха още състезатели от клуба по спортна аеробика - \"Аеробика-АМД\" (Пловдив), както и представители на пловдивските клубове по художествена гимнастика - \"Вива\", \"Тракия\", \"Спартак\", \"Тракия-Елит\" и \"Брилянт\". Спектакълът завърши с две изпълнения на един от най-обичаните родни артисти - Орлин Павлов. В \"Колодрума\" бяха всички треньори на националния ни тим по художествена гимнастика, шефът на федерацията Илиана Раева, нейната заместничка Мария Петрова, както и редица от олимпийските медалисти на Пловдив. Приветсвено слово в началото направиха областният управител Здравко Димитров и зам.-кметът на града Георги Титюков.", "date": "2019.09.27", "title": "2500 на крака за грациите в Пловдив (ВИДЕО)"}
{"url": "https://standartnews.com/biznes/borisov-se-sreshchna-s-koreyski-biznesmeni-402518.html", "text": "Министър-председателят Бойко Борисов проведе работен обяд с Корейско-българския комитет за икономическо сътрудничество, съобщават от пресцентъра на кабинета. Домакини бяха вторият ни почетен консул Чой Канг-йонг и председателят на Корейско-българския комитет за икономическо сътрудничество Хюн-юл Чой. По време на разговорите бе направена оценка на посещението на премиера Борисов в Република Корея, което бе първо по рода си в историята на дипломатическите отношения между двете страни. Фокус отново бе поставен върху възможностите, които България като страна членка на ЕС дава за корейския бизнес.", "date": "2019.09.27", "title": "Борисов се срещна с корейски бизнесмени"}
{"url": "https://standartnews.com/biznes/ministr-taneva-kshchi-za-gosti-shche-vrshchat-subsidii-402603.html", "text": "17 собственици на къщи за гости са предадени на прокуратурата след проверките на земеделското министерство на обектите, финансирани по Програмата за развитие на селските райони. Те ще трябват да връщат 100% от субсидията, каза в Лясковец министърът на земеделието Десислава Танева. \"Ние сме държавата, в която по една мярка проверихме всички бенефициенти, които бяха в мониторинг. Да, тя като процент е с най-много нарушения, но те не са значително повече, отколкото има регистрирани нарушения в други държави по съответните мерки. И в предишния ми мандат аз къщи за гости не съм отваряла и не съм разписвала, въпреки че натискът за отварянето на тази мярка беше огромен\", призна Танева. Тя допълни, че проверките на земеделското министерство продължават. В края на октомври ще бъдат представени резултатите по значително завишените инспекции на кандидат-бенефициентите по обвързаната подкрепа - сектор плодове, зеленчуци, животни, предвид сигнали за нередности. 4 пъти повече са проверките и на 6600 производители на биологична продукция и такава в преход. „Тук предстои одит на биологичното производство в края на ноември и продължаването на тази мярка от програмата зависи от резултатите от този одит\", предупреди Танева. Министърът каза още, че е планирано близо 15% намаление на средствата по Програмата за развитие на селските райони за следващия програмен период. \"Макар и с намален бюджет общините остават бенефициенти. Търсим възможности на практика това да не повлияе върху подкрепата на селските райони\", посочи Десислава Танева. По повод отстраняването на шефа на Агенцията за безопасност на храните д-р Дамян Илиев министърката каза, че рокадата не е вследствие несправяне с овладяването на чумата по свинете, а е началото на поредица от промени, които предстоят в БАБХ. \"Сменен е заради начина, по който следва да продължи да функционира БАБХ, не само като екип от много добри експерти. Предстоят законодателни промени, в които ще предложим едно значително административно укрепване. В частта здравеопазване на животните, достатъчен капацитет откъм ветеринарни специалисти с оглед недопускане на пропуски, които стана ясно, че има\", подчерта Танева. Законодателството ще бъде предложено на обществено обсъждане до края на годината.  ", "date": "2019.09.27", "title": "Министър Танева: Къщи за гости ще връщат субсидии"}
{"url": "https://www.standartnews.com/sport/purdzha-izkachi-13-i-osemkhidyalnik-za-158-dni-402582.html", "text": "Нирмал Пурджа изкачи 13-и осемхилядник в рамките на едва 158 дни. Бившият гурка (непалски воин) е стъпил на Манаслу (8163 м) тази сутрин, съобщават медиите в Непал. Изкачването е част от \"Възможния проект\", който той и екипът му осъществяват. Голямата цел е за седем месеца Пурджа да стъпи на всичките 14 осемхилядника. Пред него остава единствено Шиша Пангма (8013 м) - най-ниският от осемхилядниците. Проблемът пред него е, че китайските власти са забранили изкачванията тази година. Има твърдения, че се водят дипломатически разговори на високо ниво, за да бъде позволено на Пурджа и екипа му да направят опит за изкачване.", "date": "2019.09.27", "title": "Пурджа изкачи 13-и осемхидялник за 158 дни"}
{"url": "https://standartnews.com/biznes/simeonov-kritikuva-merkite-sled-falita-na-tomas-kuk-402530.html", "text": "Не се прави нужното след фалита на \"Томас Кук\" и блокираните у нас туристи, смята Валери Симеонов. Пред Нова телевизия той коментира, че „първото, което трябваше да се направи, беше българската държава - не само Министерството на туризма - да намери спешно самолетни компании, които незабавно да поемат извозването на туристите“. „Това като разход трябва да се поеме от държавата. Ако има организирана по-мащабна кампания, в случая има 6 000 души, то това ще струва не повече от 150 евро на полет”, каза още той. „Можем за всяка свиня да плащаме по 300 лв., а за един турист не можем да платим?”, запита Симеонов. \"Държавата трябва да се обърне към тези хора, които са си плащали данъците. Те вече 2 месеца не са си получили парите, защото са били изнудени от „Томас Кук” с 2 месеца забавено плащане. Поне държавата да им приспадне ДДС-то – да им го върне или да не им го събира”, коментира още Валери Симеонов. Според него след фалита на компанията десетки български хотели и туроператори ще имат затруднения и могат дори да фалират. „В Гърция, например, се подготвя именно намаляване на ДДС-то за онези фирми, които са поели ангажимент към „Томас Кук”. Това у нас не се прави”, смята депутатът. По думите му има важен въпрос, на който до момента няма ясен отговор: „По българските закони, за да има каквито и да е било правни претенции към която и да е било туроператорска фирма, тя трябва да е регистрирана по българското законодателство. „Томас Кук” регистриран ли е като туроператор в България? Ако не е – то тогава всичките ни претенции ще останат на хартия”.", "date": "2019.09.27", "title": "Симеонов критикува мерките при фалита на Томас Кук"}
{"url": "https://standartnews.com/kultura/kak-slushame-muzika-2019-402545.html", "text": "Международната федерация на звукозаписната индустрия (IFPI) оповести официално своя годишен доклад „Как слушаме музика‘2019“. Текстът анализира отношението и предпочитанията към звукозаписи  на потребителите между 16 и 64 години в над 21 страни по света. Eто и основните моменти: •    Слушането на музика нараства. Участниците в проучването прекарват обичайно по 18 часа в слушане на музика през седмицата, като отбелязват ръст спрямо оповестените през 2018 г. 17,8 часа. Това означава близо 2,6 часа повече прекарани в слушане на музика, което е равностойно на  прослушването на 52 триминутни парчета дневно.  •   54% от интервюираните споделят, че са „привлечени“  и дори „фанатично пристрастени“ към слушането на музика. В обхвата 16-24 годишни това отношение нараства до 63%. •    Все повече слушатели от по-горните възрастови групи са любители на легалните аудио-стрийминг услуги. 64% от всички респонденти са били активни ползватели на музикални аудио-стрийминг услуги през изминалия месец, което е ръст от +7% спрямо предходната година. Най-сериозен скок се забелязва в групата на 35-64-годишните. 54% от тези слушатели са имали достъп до музикални стрийминг услуги през изминалия месец, което представлява ръст от +8% спрямо 2018 г. •    Нарушенията на авторското право и сродните му права остават сериозно предизвикателство пред стабилността на музикалната екосистема. 27% от участниците в проучването признават използване на нелицензирани методи за слушане или достъп до музика през изминалия месец, като 23% са ползвали незаконни стрийм-рипинг услуги (трансформиране на стрийминга във формати, които позволяват сваляне). Това е и най-разпространената форма на пиратство в момента.  Франсес Муур, главен изпълнителен директор на IFPI, сподели по повод новия годишен доклад „Как слушаме музика‘2019“: “Потребителските нагласи по отношение на музиката е вълнуваща история за емоционалната връзка между феновете и музиката. В епоха, когато най-различни медийни развлекателни формати се борят за вниманието на потребителите, те не само избират да прекарат повече време в слушане на музика, с цялата емоция, която тя им носи, но имат възможност да го правят по най-разнообразни начини.“ „Като национална група на IFPI за България, Българската асоциация на музикалните продуценти – БАМП, следи с интерес годишните доклади на индустрията за тенденциите в развитието на музиката в глобален план. Добрата новина е, че въпреки проблемите с интернет пиратството и в България са видими водещите тенденции за доминиране на легалния музикален стрийминг. Видим е и все по-активният и лесен достъп до любимата музика и изпълнители благодарение навлизането на нови, атрактивни лицензирани музикални услуги.“, отбеляза изпълнителният директор на БАМП Ина Килева. Международната Федерация на звукозаписната индустрия (IFPI) обединява над 1300 членове – водещи и независими звукозаписни компании от 60 държави по света, както и представителни национални групи на територията на 57 държави.", "date": "2019.09.27", "title": "Как слушаме музика ‘2019"}
{"url": "https://standartnews.com/kultura/irlandetsa-na-skorseze-s-debyut-v-nyu-york-402541.html", "text": "Излезе официалният трейлър на „Ирландеца“ на Мартин Скорсезе. Клипът се появи преди премиерата на лентата – 27 септември на кинофестивала в Ню Йорк. Видеото дебютира във „Вечерното шоу с Джими Фалън“, където един от асовете на филма – Робърт Де Ниро, бе на гости. Дългоочакваната продукция е базирана на мемоарите от 2004-а на Чарлз  Бранд „I Heard You Paint Houses“, в която наемният убиец и гангстер Франк Ширън (Де Ниро) е на смъртното си легло и си признава за убийството на предводителя на американските лейбъристи Джими Хофа, изигран от Ал Пачино. Интересното е, че Скорсезе е използвал кадри от „Кръстникът“ в новия си филм. От 1 ноември лентата първо ще се завърти на големия екран, за да набере скорост за наградния сезон. След това ще излезе по Нетфликс на 27-ми.", "date": "2019.09.27", "title": "„Ирландеца“ на Скорсезе с дебют в Ню Йорк"}
{"url": "https://standartnews.com/kultura/miki-rurk-s-poredna-plastichna-operatsiya-402542.html", "text": "Мики Рурк се появи в „Good Morning, Britain“ с лице, преживяло поредна пластична операция. Някогашният секс символ от „Девет седмици и половина“ от години е маниакално пристрастен към този вид интервенции. Той се „почерпи“ с освежена физиономия за рожден ден № 67, който беше на 16 септември. Някои отзиви в социалните мрежи бяха крайно отрицателни за холивудския ас. „Мики, помири лицето си  със света“, написа сценаристът Джим Тайлър. Сенатор Линдзи Греъм пък отсече, че Рурк е заприличал на „неотдавна разведена лелка, която се кани да сваля девстеник“. Актьорът боксьор, който тези дни се изцепи в интервю, че иска да го погребат в украинското село Загорци в Хмелницка област, където живее бабата на неговия приятел и помощник Дмитрий Корнейчук, обаче е доволен от себе си - в момента пише сценарий за следващия си филм. Да припомним, че Рурк десетки пъти е бил във фокуса на медиите заради многото си пластични операции, които в миналото най-често се налагаха след екшъни на ринга. При крайно жестоко счупване на носа, дори се наложи да му трансплантират хрущял от собственото му ухо. През 2008-а Рурк призна пред журналисти, че се е провалил в избора на най-добрия хирург и затова резултатите са плачевни. Именно тогава той се лиши от хубавото си и различно лице, което го направи звезда през 80-те.  Въпреки визуалната драма или може би благодарение на нея, Рурк получи няколко роли на брутални герои – „Железният човек 2“, „Непобедимите“, „13“, „Град на греха 2“...  През 2018-а той се разписа с участие в два филма – „Тигър“ и  Nightmare Cinema. Страстта на Рурк към бокса се появява в ранното му детство, което е доста сложно. Родителите му се развеждат, когато е на 7. Той започва да се мести от град на град с майка си, докато тя не се омъжва за бивш полицай. Отношенията на момчето с пастрока са изпълнени с напрежение, защото ченгето изисква дисциплина и безпрекословно подчинение. Точно като в най-гадните американски филми Мики и майка му често опитват юмруците на втория си баща.  „Той провали много неща в живота ми. И до днес се боря с негативното у себе си, боря се да запазя позитивното, което все пак остана у мен. Но дълго време не можех да се отърва от контрола на този човек“, споделя актьорът в „Ню Йорк таймс“. Мики влиза в боксовата зала на 12, за да излее агресията си на ринга. Убеден е, че ще направи кариера, докато приятел не го вика за училищна пиеса. На 19 влиза в култовото Актьорско студио на Ли Страсбърг. В свободното си време обикаля кастингите, но напразно. Най-накрая Стивън Спилбърг го пуска като статист в „1941“. Следват епизодични появи, а през 1981-а получава епизодична роля в трилъра „Body Heat“. Критиците веднага оценяват младия актьор, публиката – също. Следват „Годината на дракона“, за да се стигне до „Девет седмици и половина“. През 90-те кариерата му зацикля фатално – продукциите, в които се включва заради хонорарите, са пълен провал.  Той изпада в серия от депресии и се пропива безнадеждно. Младата и красива Кари Отис, за която се жени след дуета им в „Дива орхидея“, го напуска – разводът буквално го съсипва физически. Възкръсението е през 2005-а с „Град на греха“ и „Домино“. През 2008-а е напълно реабилитиран с „Кечистът“ на Дарън Аронофски – получава номинация за „Оскар“, а филмът завоюва „Златен лъв“ във Венеция.", "date": "2019.09.27", "title": "Мики Рурк с поредна пластична операция"}
{"url": "https://www.standartnews.com/sport/verstapen-s-prvo-vreme-na-vtorata-trenirovka-v-sochi-402598.html", "text": "Макс Верстапен (Ред Бул) даде най-добро време в днешната втората свободна тренировка преди Гран при на Русия във Формула 1 в неделя. Холандецът завърши една обиколка на пистата в Сочи за 1:33.162 минути. Шарл Льоклер (Ферари), който беше най-бърз в първата сесия днес, остана втори на 0.335 сек. от своя съперник, а трети се нареди Валтери Ботас с Мерцедес. Съотборникът на финландеца – лидерът в генералното класиране Люис Хамилтън остана четвърти. Себастиан Фетел завърши пети. Топ 10 допълниха още Пиер Гасли с Торо Росо, Серхио Перес с Рейсинг Пойнт, Нико Хюлкенберг с Рено, Ланс Щрол с Рейсинг Пойнт и Александър Албон с Ред Бул.  Утре предстоят третата свободна тренировка и квалификацията за място, а в неделя е стартът за Гран при на Русия.", "date": "2019.09.27", "title": "Верстапен с първо време на втората тренировка в Сочи"}
{"url": "https://www.standartnews.com/sport/sportt-prevzema-kmetskite-izbori-402587.html", "text": "\r\nОще през юли кметът Иван Тотев обяви, че няма да се кандидатира за нов мандат. ГЕРБ залага в надпреварата на областния управител Здравко Димитров. Той е състезател по баскетбол в ЦСКА, в „Академик“ Пловдив и в националния отбор. Като след спортната кариера се занимава с частен бизнес. \r\nМестната структура на ГЕРБ в Своге номинира бившата звезда на Левски и националния отбор по футбол Христо Йовов - Бижутера за кмет на града. На местните избори през 2011 г. Христо Йовов отново бе кандидат за кмет на Своге, подкрепен от широка коалиция. След първия тур обаче той остана трети. Четири години по-късно Бижутера получи покана от тогавашния градоначалник Емил Иванов и стана зам.-кмет с ресор образование, култура и социални дейности. В началото на юли 2016 г. Йовов подаде оставка. \r\nБаскетболната легенда Сашо Везенков е кандидатът за кмет на ГЕРБ в Ботевград. Той води и листата за общински съветници на ГЕРБ в града. Надолу в листата е Пламен Трънски. Той е треньор по таекуондо от дълги години, работил с много от децата на Ботевград. Той заема девета позиция в листата. \r\nЛегендата на българския футбол Йордан Лечков отново е в играта за кмет на Сливен. Той бе издигнат от Нова алтернатива. Лечков е общински съветник и лидер на своя политическа формация, от чието име ще бъде издигната кандидатурата му. Той ще се бори за трети мандат начело на родния си град. Лечков беше кмет на града от 2003 до 2011 година, а на изборите през 2015 година отново беше кандидат, но не беше избран за сметка на настоящия градоначалник Стефан Радев. \r\nИзненадващо БСП издигна като кандидат за кмет на старата столица депутата и бивш спортен министър Весела Лечева. Тя е двукратна сребърна медалистка в стрелбата, както е петкратна световна шампионка.   \r\nИван Запрянов - спортист и кореняк пловдивчанин, е кандидатът за кмет на район „Западен“, издигнат от Земеделски съюз „Александър Стамболийски“. Той е самбист и ММА боец. \r\nСамият Волен Сидеров не е бил професионален спортист, но много от неговите поддръжници за тази кампания са. Като футболния треньор Велислав Вуцов и европейския вицешампион по бокс Благой Соколов.", "date": "2019.09.27", "title": "Спортът превзема кметските избори"}
{"url": "https://standartnews.com/biznes/krizata-chuka-zlatoto-izletya-402589.html", "text": "Четири събития през последния месец засилиха страховете, че нова световна криза се приближава много по-бързо от очакванията на водещи икономичсти и финансисти. \r\nНамаляването на доходността на 30-годишните държавни облигации на САЩ бе първия симптом. Тази доходност достигна историческо дъно, а както показва практиката, когато това се случи, неприятностите следват бързо. Вторият червен сигнал дойде от централните банки, които преминаха към систематично намаляване на ключовите лихвени проценти, а вече обявиха, че готвят нови програми за стимулиране на паричните средства. На прост език това означава пускане на печатницата и заливане на икономиката с необезпечени пари. \r\nТретият тревожен знак даде забавянето на ръста в световен мащаб, прекършения ръст в Герминия и забавения темп в Китай. \r\nНесигурността на глобалната икономика се усили с неизвестностите покрай търговската война между САЩ и Китай. А фалитът на най-големият туроператор -Томас Кук, със сигурност ще нанесе значителни сътресения не само на туристическата индустрия по целия свят.   В такава ситуация не само частните инвеститори, но и цели държави се стремят да диверсифицират финансовите рискове, като прехвърлят част от активите си на най-надеждната - златните кюлчета. Анализаторите на Citibank са уверени, че през следващата година или две борсови котировки на златото ще актуализират историческия максимум и ще достигнат две хиляди долара за унция - това е една трета повече от сега. Тъй като не се очаква значително увеличение на производството на злато в света, скъпоценният метал на фона на \"цветни парчета хартия\" ще стане още по-ценен. „Дългосрочните перспективи за цените на златото се увеличават, отново и нагоре, каза легендарният инвеститор Марк Мобиус. „Казвам това, защото предлагането на пари се увеличава, отново и отново“, добави анализаторът и припомни нещо много любопитно: Според Световния съвет за злато (WGC) през 2018 г. световните централни банки са увеличили златните си резерви с 651 тона, което е рекорд от 1971 г., когато златният стандарт е отменен. Най-големият купувач е Банката на Русия, следвана от Китай. Турция и Индия не изостават. Не само централните банки, но и обикновените граждани могат да печелят от златни котировки или поне да увеличат спестяванията си. Има много начини да инвестирате в благороден метал, но експертите предупреждават, че не всеки дава желания резултат. \r\nОбаче - най-безполезната е покупката на златни бижута. Факт е, че в бижутата чистият метал е много мек и лесно се деформира. Затова бижутата най-често са изработени от злато с проба 585, тоест благородният метал в тях е само 58,5%. Освен това цената на продукта включва и разходите за работата на бижутер. Да не говорим за факта, че според специалистите около 15% от бижутата на пазара са фалшиви, тоест изработени от напълно различен метал. Затова и който е решил да влага парите си в злато, да се обърне към специалистите. Те са и в банковите, и в небанковите институции. \r\nА за златните украшения, ако не са инвестиция, безспорно сега е момента за покупка. Догодина те ще са поне с една трета по-скъпи.  ", "date": "2019.09.27", "title": "Кризата чука, златото излетя"}
{"url": "https://www.standartnews.com/sport/mirela-e-na-final-na-svetovnoto-v-dokha-402608.html", "text": "Мирела Демирева се класира макар и драматично за финала в скока на височина на световното по лека атлетика в Доха (Катар). Националката започна квалификацията от 185 см, като ги преодоля без проблеми. Така беше и на 189. На 192 обаче видяхме друга Мирела. Тя бутна летвата в първите 2 опита и бе опряна до стената. В третия трябваше да го скочи, за да е финалистка. За него Мирела се събра и мина без грешка. После от втория преодоля и 194 и се класира за финала като шеста в класирането. \r\n\"В понеделник скачам за злато. Нямам други планове\", категорична бе Демирева, след квалификацията. - Каквото човек си направи сам, друг не може да му го направи. Загубих концентрация на два пъти и се получиха гафовете. Имаше малко напрежение, защото сега не скачаш за медал, а може да изгубиш всичко\". В неделя Мирела ще навърши 30 години. \r\nНейни съпернички във финала ще са американките Ващи Кънингам и Танита Бутс, украинките Карина Демидик, Юлия Левченко и Ярослава Манучих, рускинята Мария Кучина-Ласицкене, Имке Онен от Германия, Светлана Радзивил от Узбекистан, белгийката Клер Орсел и хърватката Ана Симич. Голямата звезда Ласицкене също изправи на нокти феновете си. На 189 тя направи фаул в първия опит, но после се коригира и стигна с лекота финала. „Вече сме свикнали на подобни неща\", коментира Мирела. На нея и харесвало да се състезава в жега като тази в Доха и нямала никакви проблеми с времето. \r\nГеорги Цонов отпадна в тройния скок като успя да направи само 16,61 метра във втория си опит. Това му отреди 21-о място от 33-ма състезатели и само мижавите 27 сантиметра от последното място за финал. Само преди няколко седмици Георги скочи над 17 метра в Правец. \r\n\"Подготвен съм, здрав съм, но нямах ден\", бе краткият коментар на Георги след края на състезанието. Малко успокоение идва от факта, че доста големи имена като Нелсон Евора, Дмитрий Сорокин и други също отпаднаха.  Очаквано в първия ден от световното стадион \"Халифа\" не се напълно изцяло. Домакините спазиха обещанието си и вътре температурата бе около 25 градуса благодарение на различните модели климатични уредби. Утре на пистата излиза в 16,30 ч Инна Ефтимова. Тя започва от квалификациите на 100 м. Фото Пламен Вълков  ", "date": "2019.09.27", "title": "Мирела е на финал на световното в Доха"}
{"url": "https://www.standartnews.com/sport/dzhey-lo-i-shakira-shche-peyat-na-superboul-2020-402593.html", "text": "Латино дивите Дженифър Лопес и Шакира ще пеят в почивката между полувремената на финала на първенството по американски футбол Супербоул на 3 февруари 2020 г. в Маями, стана ясно днес. \r\n \r\nШоуто продуцира компанията \"Рок нейшън\" на Джей-Зи. Двете суперзвезди, които пеят и на испански, и на английски език, обявиха новината, като разпространиха в социалните мрежи снимка, на която стоят една до друга. \r\n \r\n\"Ще подпалим света\" - написа Дженифър Лопес към нея. \r\n \r\n\"По-хубаво от това не може да бъде. Толкова се вълнувам да се кача на сцената на Супербоул - добави Шакира, която е съпруга на футболиста на Барселона Жерар Пике. \r\n. \r\nДвете певици имат голям успех и в поп, и в латино класациите - с много хитове и албуми. Лопес издаде първия си албум през 1999 г и оглави класацията на Билборд за сингли с песни като \"If You Had My Love\" \"All I Have\". Неотдавна тя завърши турнето за 50-ата си годишнина. \r\n \r\nНовият й филм \"Да свалиш Уолстрийт\" е толкова успешен, че може да се включи в надпреварата за наградите \"Оскар\".", "date": "2019.09.27", "title": "Джей Ло и Шакира ще пеят на Супербоул 2020"}
{"url": "https://standartnews.com/balgariya/ne-propuskayte-standart-na-vestnikarskite-sergii-402601.html", "text": "Търсете новия брой на \"Стандарт\" Банкери напират за кметове Цветанов сипа катран в изборите на ГЕРБ Увеличете парите за вузове, колкото за училищата Депозитите на хората са 46% от БВП. Логично ли е? Гаджал войвода цял живот бил войник Копирано от standartnews.com", "date": "2019.09.27", "title": "Не пропускайте СТАНДАРТ на вестникарските сергии!"}
{"url": "https://www.standartnews.com/sport/kubinets-specheli-kvalifikatsiyata-na-skok-dlzhina-v-dokha-402596.html", "text": "Световният шампион в скока на дължина в зала за 2018-а година Хуан Ечевария (Куба) постигна най-добър резултат в квалификацията на мондиала на открито в Доха. Кубинецът постигна в най-добрия си опит 8,40 м. Само той преодоля квалификационната норма от 8,15 м. Втори с 8,12 в квалификацията е Джеф Хендерсън (САЩ), а трети с 8,07 м е Юки Хашиока (Яп). Финалът в дисциплината е утре от 20,40 ч (б.в.).", "date": "2019.09.27", "title": "Кубинец спечели квалификацията на скок дължина в Доха"}
{"url": "https://standartnews.com/kultura/boyka-velkova-debyutira-kato-rezhisor-v-satirata-402547.html", "text": "Бойка Велкова дебютира като режисьор в Сатирата на 3 октомври. Тогава на камерната сцена, наречена на Методи Андонов, е премиерата на  „Ветрилото на лейди Уиндърмиър“ – прочутата пиеса на великия Оскар Уайлд. Художник е Чавдар Гюзелев, музиката е на Теодосий Спасов, хореографията – на Татяна Соколова. В кожата на фаталната главна героиня влиза Стефания Кочева, която партнира на Добрина Гецова,  Полин Лалова, Росица Александрова, Силвия Лулчева, Иван Панев, Михаил Сървански, Красимир Куцупаров... „Смехът на Уайлд е ведър и безгрижен, но зад тази светлина и лекота се скрива съмнение, което и днес продължава да ни вълнува – способни ли сме да обичаме от все сърце, да приемаме другия без предразсъдъци, да се отдаваме напълно, да разбираме и прощаваме без лична изгода, без излишна гордост и егоизъм. Именно това е голямото предизвикателство пред всеки постановчик на Оскар Уайлд – неочакваните дълбочини на нравственото прозрение зад веселия смях, психологическата нееднозначност скрита в задъханото темпо на събитията. Ако наистина се доверим на Оскар Уайлд и признаем, че изкуството е „търсене на тайната на живота”, то аз се надявам чрез нашата интерпретация на „Ветрилото на лейди Уиндърмиър” действително да се научим чрез ведростта на всеочистващия смях да открием по- пряк път към щастието, доверието и любовта, защото в тази пиеса щастливият край ни показва как всички герои действително са се променили и заживяват по съвсем нов и по-пълноценен начин“, казва Бойка Велкова.", "date": "2019.09.27", "title": "Бойка Велкова дебютира като режисьор в Сатирата"}
{"url": "https://standartnews.com/kultura/geroi-na-ameli-notomb-v-teatr-azaryan-402548.html", "text": "Театър Азарян ще посрещне софийската премиера на спектакъла „Козметика на врага”. Сценарият е създаден по романа на брилянтната белгийска писателка Амели Нотомб, една от най-четените френско-езични авторки. След успешната премиера в Драматичен театър „Стефан Киров” в Сливен, сега „Козметика на врага” идва в НДК на 15 октомври от 18, 30 ч. Силно застъпена в драматургичния текст е провокативната тема за това в какво се превръща човек, който погребва дълбоко в себе си своите най-първични емоции. Каква сила е способна да го докара до неговата пределна точка? Мъж се оказва блокиран на летище поради технически проблем със самолета. Закъснението се проточва. Чакането става прекалено дълго. Случайна среща с непознат, който изглежда, че познава толкова добре дълбочината на съвестта, успява да изрови на повърхността престъпления от болезненото минало. Случайна ли е срещата помежду им или е резултат на дяволска преднамереност? Спектакълът разкрива психологическата типология на определен вид убиец – неспособен да реши собствените си проблеми, поради което посяга към живота на друг човек. Но какъв е мотивът за извършване на убийството? „Козметика на врага” разказва история за скритите пътища в съзнанието ни, провокирайни ни да се отворим към онези дълбини на подсъзнанието, които иначе с удоволствие бихме скрили от света.  Автори на драматизацията са Веселин Мезеклиев и Петър Денчев - режисьор на спектакъла. Участват  Ивайло Гандев, Димитър Марков и Самуела-Ивана Церовска. Сценографията и костюмите са дело на Петър Митев. Постановката е в афиша на фестивала CineLibri, който стартира на 5 октомври в Зала 1 на НДК.", "date": "2019.09.27", "title": "Герои на Амели Нотомб в Театър Азарян"}
{"url": "https://standartnews.com/kultura/neobozrimo-za-kolo-k-v-ndk-402546.html", "text": "Серия от графики и живописни платна, които не са показвани в Пловдив, са сред акцентите от изложбата „Необозримо за Кольо К.“ в Арт галерия НДК. Любителите на изкуството ще видят произведения на художника, предоставени от меценати и частни сбирки. Официалното откриване е на 4 октомври от 18, 30 ч. Експозицията разкрива разноликото творчество на артиста от Пловдив в неговия иначе „необозрим свят“. Ще бъдат показани ранни произведения, включително скулптури и инсталации. „Творчеството на Кольо Карамфилов е поетически сложно и дълбоко. Той е един от най-обичаните художници - работеше с най-различни техники, правеше от всичко изкуство. Включихме в изложбата с много ранни негови неща – графики още от времето, когато се подписваше като Николай Карамфилов. Има много интересна комбинация между пластика и рисунка и, разбира се, големи живописни произведения, в които могат да се видят целия този свят от символи, знаци, послания на Кольо Карамфилов.“, споделя професор Галина Лардева, изкуствовед и куратор на изложбата „Необозримо за Кольо К.“. На изложбата в НДК ще бъдат показани и откъси от филми за и с участието на Кольо Карамфилов. На премиерата ще бъде представен и двуезичен каталог, който съдържа биографични данни на твореца и представя произведения от неговото творчество.", "date": "2019.09.27", "title": "„Необозримо за Кольо К.“ в НДК"}
{"url": "https://standartnews.com/kultura/gledame-noviya-film-na-slay-prez-2020-a-402549.html", "text": "Първият филм на Силвестър Сталоун след „Рамбо: последна кръв“, ще се казва „Samaritan“. Трилърът трябва да излезе на 20 ноември през 2020-а – явно, че Слай търси символика в цифрите, колкото и да твърди, че не обръща внимание на нумерологията, любимата страст на прочутата му майка Джаки, която десетилетия наред прави хороскопи из Холивуд. Работата по филма все още не е започнала, но Сталоун е категоричен, че ще завърти камерите още през първите дни на 2020-а. Режисьор ще е не прекалено известният Джулиъс Ейвъри, подписал готиката „Overlord“. Лентата ще е за младо момче, което тръгва да търси митичен супер герой, в чията кожа ще влезе самият Сталоун. Той обаче е изчезнал 20 години по-рано след битка с грандиозен злодей. Независимо от сюжета, продукцията няма да бъде в характерния стил на Марвел, а ще е по-„нормално“ разказана история. Със своя персонаж в  „Samaritan“  екшън звездата Сталоун ще се опита да конкурира старите си колеги и приятели Хю Джакман и Робърт Дауни младши, които през последните десетилетия оформиха супергеройския жанр на големия екран. Забавното е, че единствената съвременна тематична роля на Слай е именно във филм на Марвел. Той се появи за 5 минути в „Пазителите на галактиката 2“ през 2017-а. През 1995-а обаче беше съдия Дред в едноименния екшън-епос по мотиви от популярния научнофантастичен комикс „2000 година: Съдията Дред“. Ако лентата за бъдещия свят на анархията, в който хората се избиват за развлечение, беше пробила бокс офиса, днес филмовият пейзаж щеше да е доста по-различен.", "date": "2019.09.27", "title": "Гледаме новия филм на Слай през 2020-а"}
