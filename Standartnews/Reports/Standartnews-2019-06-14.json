{"url": "https://standartnews.com/sport/sled-11-zagubi-voleybolistkite-vzekha-che-pobedikha-394750.html", "text": "Женският ни национален отбор по волейбол записа историческа първа победа в Лигата на нациите. След 11 поредни загуби момичета на селекционера Иван Петков надиграха Южна Корея с 3:1 (20:25, 25:23, 25:19, 26:24) в последния си мач от турнира в Перуджа (Италия). По този начин българките се спаси от това да изравни антирекорда на Аржентина от 12 поредни загуби в Лигата през миналата година. Нашите изместиха именно Република Корея и вече са на предпоследното 15-о място във временното общо класиране с една победа, 11 загуби и 4 точки. Република Корея пък вече е на дъното, на последното 16-о място също с 1 победа и 11 загуби, но с 3 точки. През идната седмица от най-комерсиалната волейболна надпревара България ще играе на турнира в Нингбо (Китай) срещу домакините, световния шампион Сърбия и Германия.", "date": "2019.06.13", "title": "След 11 загуби волейболистките взеха че победиха"}
{"url": "https://standartnews.com/regionalni/kontsert-letete-khvrchila-v-blagoevgrad-394699.html", "text": "Центърът за личностно и творческо развитие на децата на Благоевград ще представят тази вечер своя годишен концерт. Концертът в зала \"Пейо Яворов\" е под надслов „Летете хвърчила“ и е с начален час  18.30. Участие в него ще вземат децата на Благоевград, които през изминалата учебна година достойно  представиха града по времена на общински, национални и международни прояви. Преди началото на концерта пред залата деца ще покажат красива игра с хвърчила, а гостите ще бъдат посрещани с изпълнения на Детско-юношески духов оркестър. Във фоайето художници от школите по изобразително изкуство, декоративно-приложно изкуство, керамика, стъклопис и мода и дизайн ще покажат свои произведения. Певци, китаристи, пианисти, цигулари и балерини ще се изявят в класическата част на концерта. Малките актьори ще въведат във втората част на концерта, където танцьори, певци и музиканти ще покажат богатството на българския фолклор.  ", "date": "2019.06.13", "title": "Концерт \"Летете хвърчила\" в Благоевград"}
{"url": "https://standartnews.com/regionalni/den-na-bashchata-vv-voennoistoricheskiya-muzey-394706.html", "text": "Ден на бащата ще се проведе в събота, 15 юни, От 10 до 18 часа в Националния военноисторически музей. Музеят ще предложи многобройни атракции, които децата, заедно с татковците си могат да посетят. Входът е свободен. Специално за Деня на бащата Българската армия ще представи военни машини „Мерцедес“, бойна бронирана машина „Командо-Селект“, брониран боен джип „Пясъчна котка“, високопроходима линейка, участвала в мисии, и учебна катапултна седалка. Желаещите ще могат да влязат в кабините на едни от най-атрактивните машини от външната експозиция на музея – вертолет Ми-8, ракетен комплекс 2К 52 Фрог „Луна-М“ и подвижен радиовисотомер „Вершина“, пише topnovini. Забавления ще има за всички деца, от най-малките до вече порасналите. Програмиране на роботи и създаване на видеоигри, виртуална зона за игри, конструктор за млади откриватели, сглобяване на къщички и създаване на мечтания град, решаване на логически задачи и разнообразни интерактивни игри не само ще стимулират детското логическо мислене, но и творческото им въображение. Жадните за знания малчугани ще разберат любопитни факти за пътя на метала от звездите до нашия живот. Ще има и лятна читалня, която ще предостави увлекателни четива, интригуващи истории, а за най-малките - книжки за оцветяване. За любителите на природата ще има скаутски лагер, а за пълните с енергия деца - народни танци. Децата и татковците им ще могат да седнат и зад волана на едни от най-модерните автомобили и любопитни превозни средства, както и на атрактивни велосипеди.  ", "date": "2019.06.13", "title": "Ден на бащата във военноисторическия музей"}
{"url": "https://standartnews.com/regionalni/domati-po-005-evro-ot-grtsiya-ni-prodavat-po-3-lv-394735.html", "text": "Гръцките домати влизат на 0,05 евро за килограм в България, а в цената им скача в пъти, докато стигат до крайния потребител. Заради това НАП трябва стриктно да следи какво се внася у нас, смята изпълнителният директор на Асоциацията на оранжерийните производители в България Атанас Кунчев. \r\n\"Изписват гръцки домат, трето качество, на 0,05 евро и го вкарват в България. Този домат е трето качество и се има предвид, че той е за преработка. Само че какво става – той стига до борсите. На тези борси се викат служители на БАБХ, които трябва да окачествят продукцията. Те като видят, че не е трето качество, защото тяхната работа не е да гледат цената, а качеството, те го окачествяват като първо качество. И този домат се продава като първо качество\", обясни той пред БНР. Според него европейското подпомагане за родните производители не е ефективно. Освен това субсидиите били едни и същи от 2015 г. \"Трябва много строг контрол при зеленчуците, които влизат от Турция, Македония и Албания\", призова Кунчев. По думите му българските домати в момента са с перфектно качество. На пазара обаче има пренасищане от турски, гръцки, албански и македонски зеленчуци. Кунчев подчерта, че българите производители не могат да продават продукцията си в Гърция. Той разказа, че при опит да продават на гръцката борса, започват всякакъв вид проверки, запечатват се камионите и производителите са принудени или да се върнат в България, или да им се развали стоката. \"От БАБХ нищо не правят по въпроса\", категоричен бе Атанас Кунчев. dnes.bg", "date": "2019.06.13", "title": "Продават ни по 3 лв. домати от Гърция за 0,05 евро"}
{"url": "https://standartnews.com/regionalni/tvorbi-na-argir-manasiev-v-gkhg-blagoevgrad-394691.html", "text": "Изложба с творби на покойния благоевградски художник Аргир Манасиев ще бъде подредена в Градска художествена галерия. Експозицията ще бъде открита на 14 юни от 18.00 часа. Тя съдържа  53 картини - живопис, графика и рисунка и може да бъде видяна от жители и  гости на града до 9 юли. Аргир Манасиев е един от най-ярките представители на благоевградската живописна школа. Приживе организира множество самостоятелни изложби. Член  е на Съюза на българските художници. Членува в регионална френска група. Участва в съвместни изложби с други български художници в Англия, Германия, Франция, САЩ и др.  ", "date": "2019.06.13", "title": "Творби на Аргир Манасиев в ГХГ-Благоевград"}
{"url": "https://standartnews.com/regionalni/kmett-kambitov-dava-kurban-za-zdrave-394680.html", "text": "Кметът на община Благоевград д-р Атанас Камбитов ще даде традиционен курбан за здраве и благоденствие на жителите и гостите на града. Курбанът ще е на 17 юни /понеделник/ от 12:30 часа в мемориалния комплекс „Памет и Вяра“. Всички желаещи могат да се включат в курбана,  а с цел удобство Община Благоевград организира безплатен транспорт. Първите автобуси ще тръгнат в 10:00 часа от спирката на Младежки дом-Благоевград и ще продължат да извозват до 12.00 часа. В следобедните часове, автобуси ще има и в обратна посока от 14:30 часа. Курбанът за здраве се прави за поредна  година от кмета д-р Атанас Камбитов.  ", "date": "2019.06.13", "title": "Кметът Камбитов дава курбан за здраве"}
{"url": "https://standartnews.com/regionalni/osdikha-obshchina-za-bezdomno-kuche-394686.html", "text": "Природозащитници, поели грижата за бездомно куче, блъснато от кола, осъдиха община Исперих  да плати за лечението на пострадалото четириного. Казусът се завързал през януари 2018 година, когато гражданка намерила бедстващото животно  близо до училище в града. Р.К. извикала ветеринар, който препоръчал незабавна операция в клиника в разград. Жената се обадила в кметството в Исперих и обяснила, че поела грижите за бездомно куче, на което предстои  специлизирано лечение. С това Р.К. изпълнила  задължението си по Закона за защита на животните, който вменява на гражданите  задължението, открият ли безстопанствено болно животно, да алармират властите. Екозащитничката организирала дарителска кампания и заедно с още 11 природозащитници  платили двете операции на кучето и последващите грижи за неговото възстановяване. После  изпратили искане до общината да им се възстановят разходите, но отговор от кметството не бил получен. Р.К. пратила и нотариална покана до градоначалника, но отново последвал мълчалив отказ от властта. Тогава жената завела дело с искане местната управа да възстанови на нея и подкрепилите акцията й граждани 1400 лева разходи за  лечението на кучето. Съдът на две инстанции  прецени, че Р.К. е поела чужда работа и осъди  община Исперих да плати сметката за двете операции във ветеринарната клиника на стойност 983 лева. Другите разходи на екозащитниците  не са зачетени от магистратите като дълг на  местната управа. Кметството обаче ще трябва да  плати и лихви за забавеното плащане, както и разноските за съдебния процес, които възлизат на още близо 500 лева.  ", "date": "2019.06.13", "title": "Осъдиха община за бездомно куче"}
{"url": "https://standartnews.com/regionalni/promeni-v-dvizhenieto-za-kontsertite-v-blagoevgrad-394711.html", "text": "Временна организация на движението ще бъде въведена в Благоевград на 14 и 15 юни, когато се провеждат двата големи концерта на БГ Радио в града. Мерките ще бъдат в сила и на 21 и 22 юни по време на фестивала “Francofolies. Благоевград“. Целта на промените е да бъде осигурено безпроблемно движение на превозните средства в областния център. Движението за всички моторни превозни средства и масовия градски транспорт ще бъде спряно в двете посоки по улица „Александър Стамболийски“ в участъка от кръстовището с булевард „Свети Димитър Солунски“ до кръговото кръстовище с улица „14 полк“ за времето от 10.00 часа на 14.06. до 06.00 часа на 16.06.2019 г. Определен е обходен маршрут като движението ще се извършва по бул. „Васил Левски“ и ул. „Джеймс Баучер“. Движението ще бъде спряно за всички моторни превозни средства и масовия градски транспорт по западната пътна лента на улица „14 полк“,  в посока от кръговото кръстовище с улица „Александър Стамболийски“, до кръговото кръстовище с улица „Свобода“ за времето от 08.00 часа на 21.06. до 06.00 часа на 23.06.2018 г. Движението ще се осъществява по  улица „Полковник Дрангов“, като ще се контролира от ОД на МВР-Благоевград. Автомобили ще могат да бъдат паркирани по ул. „Александър Стамболийски“ след кръстовището с кръговото движение, като входът ще бъде от страната на бул. „Джеймс Баучер“. При необходимост, ще може да се паркира и по дясната лента за движение по „14 полк“, в посока ЗМКА, както и на паркинги, в близост до парк „Македония“.  ", "date": "2019.06.13", "title": "Промени в движението за концертите в Благоевград"}
{"url": "https://www.standartnews.com/sport/sled-11-zagubi-voleybolistkite-vzekha-che-pobedikha-394750.html", "text": "Женският ни национален отбор по волейбол записа историческа първа победа в Лигата на нациите. След 11 поредни загуби момичета на селекционера Иван Петков надиграха Южна Корея с 3:1 (20:25, 25:23, 25:19, 26:24) в последния си мач от турнира в Перуджа (Италия). По този начин българките се спаси от това да изравни антирекорда на Аржентина от 12 поредни загуби в Лигата през миналата година. Нашите изместиха именно Република Корея и вече са на предпоследното 15-о място във временното общо класиране с една победа, 11 загуби и 4 точки. Република Корея пък вече е на дъното, на последното 16-о място също с 1 победа и 11 загуби, но с 3 точки. През идната седмица от най-комерсиалната волейболна надпревара България ще играе на турнира в Нингбо (Китай) срещу домакините, световния шампион Сърбия и Германия.", "date": "2019.06.13", "title": "След 11 загуби волейболистките взеха че победиха"}
{"url": "https://standartnews.com/sport/uchastnik-v-dzhiroto-startira-v-obikolkata-na-vitosha-394681.html", "text": "Над 3000 се впускат в супер изпитанието, 75-годишен с \r\nпредизвикателството „200 км“ \r\nТози уикенд предстои 37-ото издание на едно от емблематичните и \r\nнай-многобройни като участници състезания на София – Обиколката на \r\nВитоша. Проявата, известна още като Витоша100 е част от инициатива \r\n„София – европейска столица на спорта“ и пак ще събере няколко хиляди \r\nстоличани и гости на столицата, желаещи да отправят ново \r\nпредизвикателство към самите себе си. \r\nСтартът и финалът са на паркинга пред Резиденция Бояна, пред Базата на \r\nБФС. Тръгва се по бул. “България” по посока на кв. “Бояна”, после се \r\nпродължава по пътя за м. “Златни мостове” и след това се следва подробно \r\nописания в сайта   маршрут, оттам може да се свали \r\nи специалният файл с GPS следата. \r\nСтартът на супер изпитанието за колоездачи е в събота, на 15 юни в 06:00 \r\nч., а стартът на супер маратона за скороходци е също в събота, но в \r\n23:59 ч. Метеопрогнозата е за ясно и тихо време, а в ранните часове на \r\nсъбота началото на двудневните надпревари ще даде заместник-кметът на \r\nСофия Дончо Барбалов. \r\nОчакваните часове за финиширане са приблизително следните: за \r\nколоездачите - мъже 10.00 ч. и жени 11.00 ч. в събота, за скороходците – \r\nмъже 8.00 ч. и за жени 9.00 ч. в неделя. Официалните награждавания са в \r\nсъбота и в неделя от 16 ч. в зоната на старт/финала. \r\nМиналата година шампионите при бегачите Александър Спасов и Мария \r\nНиколова подобриха върховите постижения от 2017-а с впечатляващи \r\nразлики. Спасов си осигури победата с време 8.12:06 ч., което уникален \r\nрекорд – с над половин час по-добър от постижението на предишния шампион \r\nАндрей Гридин. При жените Мария Николова защити титлата си и спечели за \r\nчетвърти път при осмия си пореден старт в Обиколката. С резултат 9.37:44 \r\nч. тя подобри с близо 12 минути миналогодишния си рекорд на \r\nсъстезанието. При колоездачите най-бързи бяха Александър Алексиев - с \r\nрекорд на трасето от 4.11:00 ч., почти 9 минути по-бързо от предходния \r\nпобедител и Ивета Алексиева - с време 6.05:32 ч. \r\nСупергероите на Обиколката пък бяха Камен Тончев и Боряна Николчева. Те \r\nстанаха шампиони в дуатлона на 200 км – комбинация от 100 км колоездене \r\nи 100 км бягане в рамките на два дни. Камен завърши дуатлона за 15.41:04 \r\nч.,а резултатът на Боряна Николчева е 21.27:03 ч., което е с \r\nудивителните час и петнайсет минути по-бързо от предишния рекорд. \r\nДо момента заявилите участие са близо 2500, информират организаторите, \r\nкоито сега поръчват още стартови номера. Тези дни ще се включат още \r\nсъстезатели, които в последния момент ще пристигнат от провинцията и от \r\nчужбина. Ясно е, че на старт ще застанат представители на поне 29 \r\nдържави, част от тях с цели отбори. Общият брой на чужденци се очаква да \r\nдостигне 100, сред тях служители на редица посолства у нас. Над 100 пък \r\nще опитат супер предизвикателството „200 км“ - да обиколят Витоша първо \r\nс велосипед и след това със скороходците. \r\nСред участниците за първи път ще бъде и най-добрият ни шосеен колоездач \r\nв последно време Николай Михайлов – единственият българин участник Giro \r\nd’Italia, състезаващ се от миналата година за португалския тим Efapel. \r\nСред куриозите е заявката на най-възрастния участник тази година. \r\n75-годишният глухоням Васил Грозев се е записал на дуатлон, а \r\nнай-малките това лято са двама по на 10 години при това родени на една и \r\nсъща дата 27 август 2008.- Генко Дойчинов и Евелина Либкнехт. \r\nНай-малкият участник в историята на Обиколката е 5-годишно момче, \r\nизминало 100 км заедно със своя баща. Преди три години пък 70-годишен \r\nчовек завърши дуатлона. \r\nПроявата отново е обявена за „състезание без боклук“, поради което \r\nучастниците се приканват да си носят свои бутилки за вода, да не \r\nизползват пластмасови чаши за еднократна употреба и да прибират \r\nотпадъците си по време и след състезанието. И това лято за постигане на \r\nтази цел ще помагат доброволците по инициативата „Спри Използването на \r\nПластмасови Изделия за Еднократна Употреба“. В зоната на старт/финала \r\nорганизаторите са подготвили сетове с приятни изненади, игри и забави, \r\nкъдето участниците ще могат да релаксират, а гости и зрители да прекарат \r\nприятни часове. По трасето ще бъдат изградени 12 освежителни и \r\nподкрепителни пункта. Предвидени са и разнообразни награди за \r\nучастниците и зрителите, Софийска вода отново ще награди призьорите с \r\nваучери на стойност над 3000 лв. Общият награден фонд е над 10 000 лв. \r\nТази година ръководството на Природен парк Витоша даде разрешение \r\nмаршрутът на Обиколката на Витоша да бъде „осиновен“, което означава, че \r\nмаркировката и табелките вече ще могат да се поддържат и ползват от \r\nвсички желаещи целогодишно.", "date": "2019.06.13", "title": "Участник в Джирото стартира в Обиколката на Витоша"}
{"url": "https://standartnews.com/sport/grisho-imam-demoni-no-iskam-titla-ot-shlema-394662.html", "text": "Българската звезда на тениса Григор Димитров сподели искрено какво иска да си спомнят феновете на спорта, когато един ден сложи край на кариерата си. Той обяви, че иска да остави следа в тениса като шампион в Големия шлем и добави, че иска хората да разберат, че спортистите са също като тях и имат своите демони и очаквания.  \"Определено искам да съм оставил някаква следа в спорта. Не от гледна точка на рекордите… това не е било моя цел. Едно от главните неща за мен е хората да видят, че спортистите са като всички останали\", заяви Гришо пред списание Gio. \"Просто сме добри в това, което правим, но всички ние също трябва да се справяме с проблемите си извън корта. Имам своите демони, очаквания и т.н. Със сигурност бих искал да бъда запомнен и с добри резултати, и като шампион от турнира от Големия шлем\", сподели Димитров, след което разкри и какви са оръжията му на корта.  \"Не знам кои са конкретно. Бих искал да кажа, че това са някои удари, но мисля, че основното е как използваш тялото си - движението и ловкостта. Да преследваш различни топки, да вземаш правилните решения. Тялото ми е най-голямото ми предимство, защото когато излезеш на корта, въпреки че тенисът е много умствен спорт, трябва да използваш физическото си състояние\", заяви още Гришо. Той сподели и с кои тенисисти от миналото, които вече не се състезават, би искал да се срещне на корта, ако имаше тази възможност. Това са Бьорн Борг и Джон Макенроу, а запитан срещу коя велика тенисистка би било предизвикателство да се изправи, той обяви - Щефи Граф. Интересно е, че германката е съпруга на треньора му Андре Агаси.  \"Определено бих искал да играя срещу Бьорн Борг и Джон Макенроу. Двамата са пълни противоположности, но има толкова много да се уча от тях. Всеки има съвсем различна игра. Всеки път, когато са играли един срещу друг, винаги можете да видите различията, но можете и да научите много.\" \"А от жените - с Щефи Граф, заради начина, по който тя прави всичко на корта. Този слайс, който може да те откаже, движението по корта и този удар от форхенд\", сподели Димитров. Той разкри и какво най-много обича в тениса.  \"Състезанието. Обичам всекидневното предизвикателство, което той предлага, и пречките, които трябва да се преодоляват. Също така, гледайки себе си, откривате в кои битки искате да се победите и кои битки трябва да пропуснете. За мен тенисът е един от най-комплексните спортове\", заяви Димитров пред списанието.", "date": "2019.06.13", "title": "Гришо: Имам демони, но искам титла от Шлема"}
{"url": "https://standartnews.com/svyat/putin-podkrepyame-dodon-sreshchu-uzurpatorite-394665.html", "text": "Москва няма да се откаже да подкрепя президента на Молдова Игор Додон в днешната сложна ситуация в страната му, увери президентът на Русия Владимир Путин, цитиран от ТАСС. \"Безусловно ще подкрепяме и президента Додон, и днешните му коалиционни партньори с оглед те да се отърват най-сетне от (. . .) хората, узурпирали до неотдавна властта в Молдова, и независимо от евентуални вътрешни противоречия да открият все пак у себе си сили за организиране на съвместна работа в интерес на молдовската държава и молдовския народ\", заяви руският президент пред телевизия \"Мир\". През уикенда Конституционният съд на Молдова освободи Додон от президентския пост с мотива, че не е изпълнил конституционното си задължение да състави правителство в предоставения му срок. Додон нарече решението на Конституционния съд отчаяна стъпка, насочена към узурпиране на властта. Съдът назначи за и. д. президент неговия политически противник, бившия премиер Павел Филип, който разпусна парламента и свика предсрочни парламентарни избори. Проевропейският блок \"Акум\" (Сега\") и проруската Социалистическа партия съставиха правителство, което да се залови с борба срещу корупцията. Как ще се развият отношенията Русия - Украйна Владимир Путин разчита, че Володимир Зеленски ще може бързо да влезе в ролята президент на Украйна и да демонстрира резултати, посочва ТАСС. \"На Петербургския (икономически) форум не дадох никаква оценка за дейността на президента Зеленски, защото засега няма никаква дейност. Не можех да го направя с оглед на това обективно обстоятелство: той едва сега се залавя за работа\", каза Путин пред \"Мир\". \"Зная от собствен опит: за да разбере той поне задачите, пред които е изправен, ще трябва повечко време. Надявам се тази адаптация към новото му качество да мине доста бързо\", добави руският лидер. Владимир Путин е убеден, че отношенията между Русия и Украйна неизбежно ще бъдат възстановени. Според него не може да липсват нормални връзки \"между части от един и същ народ, или другояче казано, между два братски народа\". Руският президент изрази надежда, че новото ръководство на Украйна \"ще може да действа енергично\" и в тази насока, и при решаването на вътрешните украински проблеми - \"на първо място в икономиката и социалната сфера (. . .), без да се прикрива с русофобски измислици и идеи\".", "date": "2019.06.13", "title": "Путин: Подкрепяме Додон срещу узурпаторите"}
{"url": "https://www.standartnews.com/sport/seynt-luis-specheli-prva-kupa-stenli-394658.html", "text": "Хокеистите на Сейнт Луис Блус пренаписаха историята в НХЛ на САЩ и Канада. Отборът спечели днес първата си Купа Стенли, след като взе серията срещу сочения предварително за фаворит тим на Бостън Брюинс с 4:3 успеха.  Трофеят дойде в залата на Брюинс, където Блус надделяха с 4:1 в седмия двубой. Победителите в НХЛ влязоха в плейофите едва като 5-и в Западната конференция, но в драматични развръзки срещу Уинипег Джетс (4:2 успеха), Далас Старс (4:3 успеха) и Сан Хосе Шаркс (4:2 успеха), те се добраха до спора за титлата и след феноменалните общо 26 плейофни битки взеха отличието за първи път в историята си.  Райън О'Райли отново беше големият герой за Сейнт Луис, след като се разписа в четвърти пореден мач във финалната серия. Това досега беше правил само най-великият хокеист в историята Уейн Грецки. А с попадението си О'Райли откри резултата в 16:47 минута от първата третина.  Точно преди края ѝ Алекс Пиетранджело удвои преднината на Блус и даде сериозен импулс на тима си в решителната битка. Втората третина мина без попадения, преди да дойде развръзката в последната част. Без попадения беше и първата половина от нея.  Но Брейдън Шен 11:25 минути след началото ѝ направи 3:0 и на практика уби интригата. Зак Санфорд направи резултата 4:0 15:22 минути след началото на третата част, а асистенцията беше на О'Райли. Мат Гръзелчик отбеляза все пак почетно попадение за Бостън две минути преди края, но то едва ли топли много съотборниците му.  Така Сейнт Луис триумфира за първи път с Купа Стенли, докато за Бостън остава надеждата отново да вдигне трофея догодина, след като за последно го направи през 2011 г. ", "date": "2019.06.13", "title": "Сейнт Луис спечели първа купа Стенли"}
{"url": "https://standartnews.com/regionalni/otkrikha-mosta-nad-reka-malka-arda-394718.html", "text": "Кметът на община Ардино Ресми Мурад откри официално новоизградения мост над река Малка Арда, който свързва общинският център със селата Любино и Латинка. Новата придобивка е реализирана със средства, които са гласувани в капиталовия списък на общинския Бюджет за 2018 и 2019 година. \r\n        \r\n„Винаги сме подхождали с голяма отговорност към проблемите на всички населени места на територията на общината. За нас няма значение къде се реализира инвестицията, дали е в малко населено място или в голямо”, заяви кметът Ресми Мурад. \r\n         \r\nМостът, който се намира в близост до природния феномен „Хладилника“ осигурява връзка и с ново изградения горски път до село Гълъбово, община Баните, както и до Дяволският мост над река Арда. \r\n         \r\nМостът е построен през 60-те години на миналия век и оттогава не му е правен основен ремонт. Подменени са всички носещи греди. Подсилени са основите. Направена е нова пътна настилка, както и предпазни парапети, които са боядисани с цветовете на националния трибагреник.  ", "date": "2019.06.13", "title": "Откриха моста над река Малка Арда"}
{"url": "https://standartnews.com/regionalni/fotoizlozhba-predstavya-pochetnite-grazhdani-na-blagoevgrad-394721.html", "text": "Фотоизложба, посветена на почетните граждани на Община Благоевград ще бъде открита на 14 юни,  петък. Тя е по инициатива на Общественият посредник на община Благоевград доц. д-р Валентин Василев и Детски парламент към Община Благоевград. Чрез фотоплатната присъстващите ще се запознаят с видните граждани, допринесли за развитието на Благоевград и утвърждаването му като културен и образователен център. От Детски парламент са подготвили и анотации за дейностите на почетните граждани, които ще бъдат разказани по време на откриването на изложбата. В знак на признателност инициаторите на експозицията са приготвили плакети-грамоти, които ще бъдат връчени на почетни граждани и техни роднини.", "date": "2019.06.13", "title": "Фотоизложба представя почетните граждани на Благоевград"}
{"url": "https://standartnews.com/kultura/tarantino-se-gotvi-za-star-trek-394698.html", "text": "Куентин Тарантино сподели, че възнамерява да продължи работата си по своя  филм от поредицата „Стар Трек“. Режисьорът заяви, че сега, след като се е освободил от задълженията си около „Имало едно време в Холивуд“, има време да се отдаде на звездната сага. „Написах сценарий, но едва сега мога да му обърна сериозно внимание и да го редактирам . Ако наистина ми позволят да я направя, лентата със сигурност ще бъде 18+ откъм диалога“, каза Тарантино пред списание „Empire“. Култовият режисьор заяви през 2017-а, че има желание да работи по бъдещ филм „Стар Трек“ и дори обсъждал темата с Джей Джей Ейбрамс. Но проектът би се осъществил единствено, ако от „Paramount“ се съгласят на тази негова версия за възрастни.", "date": "2019.06.13", "title": "Тарантино се готви за Стар Трек?"}
{"url": "https://standartnews.com/regionalni/mobilni-ekipi-pomagat-na-vzrastni-394715.html", "text": "Мобилни екипи от специалисти ще подпомагат  възрастни хора и лица с увреждания в цялата община Момчилград. От услугата „Патронажна грижа“ ще се възползват около 50 души в продължение на 15 месеца. Това става благодарение на спечелен проект на стойност 147 633 лева, договорът за който общинският кмет Сунай Хасан подписа с Министерство на труда и социалната политика. \r\n          \r\nВ рамките на проекта ще се създаде патронажна грижа към Домашен социален патронаж - Момчилград. Мобилните екипи ще включват социални и медицински работници, а когато се налага - и лекар. Ще се предоставят грижи от здравословен, домашен или социален характер. При необходимост ще има възможност хора да бъдат извозвани до медицински центрове за изследвания и консултации. Това ще става със закупен по проекта автомобил. \r\n              \r\n\"Целта ни е да се подобри качеството на живот на хора с увреждания и на възрастните жители на общината над 65 години. Ще им осигурим достъп до дългосрочна здравно-социална грижа, според специфичните потребности. Най-важното е, че социалната услуга ще бъде предоставяна на нуждаещи се от цялата община, включително за жители на малките и отдалечени населени места\", каза кметът на община Момчилград Сунай Хасан. Той допълни, че реализирането на проекта ще допринесе за изпълнение общинската стратегия за развитие на социалната политика, както и на Националната стратегия за дългосрочна грижа за лицата с увреждания и възрастни хора.  ", "date": "2019.06.13", "title": "Мобилни екипи помагат на възрастни"}
{"url": "https://www.standartnews.com/sport/uchastnik-v-dzhiroto-startira-v-obikolkata-na-vitosha-394681.html", "text": "Над 3000 се впускат в супер изпитанието, 75-годишен с \r\nпредизвикателството „200 км“ \r\nТози уикенд предстои 37-ото издание на едно от емблематичните и \r\nнай-многобройни като участници състезания на София – Обиколката на \r\nВитоша. Проявата, известна още като Витоша100 е част от инициатива \r\n„София – европейска столица на спорта“ и пак ще събере няколко хиляди \r\nстоличани и гости на столицата, желаещи да отправят ново \r\nпредизвикателство към самите себе си. \r\nСтартът и финалът са на паркинга пред Резиденция Бояна, пред Базата на \r\nБФС. Тръгва се по бул. “България” по посока на кв. “Бояна”, после се \r\nпродължава по пътя за м. “Златни мостове” и след това се следва подробно \r\nописания в сайта   маршрут, оттам може да се свали \r\nи специалният файл с GPS следата. \r\nСтартът на супер изпитанието за колоездачи е в събота, на 15 юни в 06:00 \r\nч., а стартът на супер маратона за скороходци е също в събота, но в \r\n23:59 ч. Метеопрогнозата е за ясно и тихо време, а в ранните часове на \r\nсъбота началото на двудневните надпревари ще даде заместник-кметът на \r\nСофия Дончо Барбалов. \r\nОчакваните часове за финиширане са приблизително следните: за \r\nколоездачите - мъже 10.00 ч. и жени 11.00 ч. в събота, за скороходците – \r\nмъже 8.00 ч. и за жени 9.00 ч. в неделя. Официалните награждавания са в \r\nсъбота и в неделя от 16 ч. в зоната на старт/финала. \r\nМиналата година шампионите при бегачите Александър Спасов и Мария \r\nНиколова подобриха върховите постижения от 2017-а с впечатляващи \r\nразлики. Спасов си осигури победата с време 8.12:06 ч., което уникален \r\nрекорд – с над половин час по-добър от постижението на предишния шампион \r\nАндрей Гридин. При жените Мария Николова защити титлата си и спечели за \r\nчетвърти път при осмия си пореден старт в Обиколката. С резултат 9.37:44 \r\nч. тя подобри с близо 12 минути миналогодишния си рекорд на \r\nсъстезанието. При колоездачите най-бързи бяха Александър Алексиев - с \r\nрекорд на трасето от 4.11:00 ч., почти 9 минути по-бързо от предходния \r\nпобедител и Ивета Алексиева - с време 6.05:32 ч. \r\nСупергероите на Обиколката пък бяха Камен Тончев и Боряна Николчева. Те \r\nстанаха шампиони в дуатлона на 200 км – комбинация от 100 км колоездене \r\nи 100 км бягане в рамките на два дни. Камен завърши дуатлона за 15.41:04 \r\nч.,а резултатът на Боряна Николчева е 21.27:03 ч., което е с \r\nудивителните час и петнайсет минути по-бързо от предишния рекорд. \r\nДо момента заявилите участие са близо 2500, информират организаторите, \r\nкоито сега поръчват още стартови номера. Тези дни ще се включат още \r\nсъстезатели, които в последния момент ще пристигнат от провинцията и от \r\nчужбина. Ясно е, че на старт ще застанат представители на поне 29 \r\nдържави, част от тях с цели отбори. Общият брой на чужденци се очаква да \r\nдостигне 100, сред тях служители на редица посолства у нас. Над 100 пък \r\nще опитат супер предизвикателството „200 км“ - да обиколят Витоша първо \r\nс велосипед и след това със скороходците. \r\nСред участниците за първи път ще бъде и най-добрият ни шосеен колоездач \r\nв последно време Николай Михайлов – единственият българин участник Giro \r\nd’Italia, състезаващ се от миналата година за португалския тим Efapel. \r\nСред куриозите е заявката на най-възрастния участник тази година. \r\n75-годишният глухоням Васил Грозев се е записал на дуатлон, а \r\nнай-малките това лято са двама по на 10 години при това родени на една и \r\nсъща дата 27 август 2008.- Генко Дойчинов и Евелина Либкнехт. \r\nНай-малкият участник в историята на Обиколката е 5-годишно момче, \r\nизминало 100 км заедно със своя баща. Преди три години пък 70-годишен \r\nчовек завърши дуатлона. \r\nПроявата отново е обявена за „състезание без боклук“, поради което \r\nучастниците се приканват да си носят свои бутилки за вода, да не \r\nизползват пластмасови чаши за еднократна употреба и да прибират \r\nотпадъците си по време и след състезанието. И това лято за постигане на \r\nтази цел ще помагат доброволците по инициативата „Спри Използването на \r\nПластмасови Изделия за Еднократна Употреба“. В зоната на старт/финала \r\nорганизаторите са подготвили сетове с приятни изненади, игри и забави, \r\nкъдето участниците ще могат да релаксират, а гости и зрители да прекарат \r\nприятни часове. По трасето ще бъдат изградени 12 освежителни и \r\nподкрепителни пункта. Предвидени са и разнообразни награди за \r\nучастниците и зрителите, Софийска вода отново ще награди призьорите с \r\nваучери на стойност над 3000 лв. Общият награден фонд е над 10 000 лв. \r\nТази година ръководството на Природен парк Витоша даде разрешение \r\nмаршрутът на Обиколката на Витоша да бъде „осиновен“, което означава, че \r\nмаркировката и табелките вече ще могат да се поддържат и ползват от \r\nвсички желаещи целогодишно.", "date": "2019.06.13", "title": "Участник в Джирото стартира в Обиколката на Витоша"}
{"url": "https://standartnews.com/biznes/makedontsite-iskat-dyal-v-aets-belene-394736.html", "text": "Македония може да се включи в изграждането на АЕЦ „Белене“. Такава препоръка е отправил председателят на държавния енергиен регулатор Марко Бислимовски, цитиран от телевизионния канал „Сител“. По този начин страната ще реши проблема с енергийните ресурси, тъй като анализите показват, че тя има въглища само за още 15 години. Според Бислимовски през 70-те години на миналия век Македония вече е участвала в изграждането на ТЕЦ в Косово, за да се задоволят нуждите на бившата „Железара“. „Разбира се, както правителството, така и другите инвеститори трябва да преговарят за условията, при които те трябва да инвестират. Но подчертавам, че това е моето лично мнение, трябва да влезем в такива регионални проекти, като вземем предвид енергийния потенциал, който имаме като държава“, каза Марко Бислимовски. В края на май в официалния вестник на Европейския съюз бе публикуван призив за изразяване на интерес към стратегически инвеститор в Белене, който продължава 90 дни. Правителството в Скопие вече обяви, че е сериозно заинтересовано да инвестира. Очаква се само конкретна оферта от българска страна. „Според тяхната оферта ще направим анализите вътре в страната ни, което със сигурност ще бъде в интерес на гражданите. В същото време трябва да се има предвид какво ще се получи, ако се включим като акционери в строителството. Дали получаваме по-евтина електроенергия, или ще ни предложат друг модел, за да участваме като партньори“, казва министърът на икономиката Крешник Бектеши. „Сител“ обяснява, че проектът за АЕЦ „Белене“ съществува от 40 години, но досега е отлаган на няколко пъти и е рестартиран едва през 2008 година. Досега интерес към Белене са показали компании от Русия, Германия, Франция, САЩ, Китай и Корея.", "date": "2019.06.13", "title": "Македонците искат дял в АЕЦ Белене"}
{"url": "https://www.standartnews.com/sport/grisho-imam-demoni-no-iskam-titla-ot-shlema-394662.html", "text": "Българската звезда на тениса Григор Димитров сподели искрено какво иска да си спомнят феновете на спорта, когато един ден сложи край на кариерата си. Той обяви, че иска да остави следа в тениса като шампион в Големия шлем и добави, че иска хората да разберат, че спортистите са също като тях и имат своите демони и очаквания.  \"Определено искам да съм оставил някаква следа в спорта. Не от гледна точка на рекордите… това не е било моя цел. Едно от главните неща за мен е хората да видят, че спортистите са като всички останали\", заяви Гришо пред списание Gio. \"Просто сме добри в това, което правим, но всички ние също трябва да се справяме с проблемите си извън корта. Имам своите демони, очаквания и т.н. Със сигурност бих искал да бъда запомнен и с добри резултати, и като шампион от турнира от Големия шлем\", сподели Димитров, след което разкри и какви са оръжията му на корта.  \"Не знам кои са конкретно. Бих искал да кажа, че това са някои удари, но мисля, че основното е как използваш тялото си - движението и ловкостта. Да преследваш различни топки, да вземаш правилните решения. Тялото ми е най-голямото ми предимство, защото когато излезеш на корта, въпреки че тенисът е много умствен спорт, трябва да използваш физическото си състояние\", заяви още Гришо. Той сподели и с кои тенисисти от миналото, които вече не се състезават, би искал да се срещне на корта, ако имаше тази възможност. Това са Бьорн Борг и Джон Макенроу, а запитан срещу коя велика тенисистка би било предизвикателство да се изправи, той обяви - Щефи Граф. Интересно е, че германката е съпруга на треньора му Андре Агаси.  \"Определено бих искал да играя срещу Бьорн Борг и Джон Макенроу. Двамата са пълни противоположности, но има толкова много да се уча от тях. Всеки има съвсем различна игра. Всеки път, когато са играли един срещу друг, винаги можете да видите различията, но можете и да научите много.\" \"А от жените - с Щефи Граф, заради начина, по който тя прави всичко на корта. Този слайс, който може да те откаже, движението по корта и този удар от форхенд\", сподели Димитров. Той разкри и какво най-много обича в тениса.  \"Състезанието. Обичам всекидневното предизвикателство, което той предлага, и пречките, които трябва да се преодоляват. Също така, гледайки себе си, откривате в кои битки искате да се победите и кои битки трябва да пропуснете. За мен тенисът е един от най-комплексните спортове\", заяви Димитров пред списанието.", "date": "2019.06.13", "title": "Гришо: Имам демони, но искам титла от Шлема"}
{"url": "https://www.standartnews.com/sport/ministr-kralev-nagradi-evroshampionka-po-shakhmat-394692.html", "text": "Министърът на младежта и спорта Красен Кралев награди с почетен медал на ММС шахматистката Петя Караиванова. Тя завоюва златно отличие в категория за момичета до 13 години на Европейското училищно първенство по шахмат, което се проведе в Мамая, Румъния от 31 май до 8 юни 2019 г. Красен Кралев поздрави Петя Караиванова за отличното ѝ представяне и ѝ пожела да продължи да работи със същата мотивация, за да постига успехи и в категория жени.Почетен медал от министъра получи и Боряна Строкова, която е майка и треньор на младата ни надежда в шаха. Строкова изрази своята благодарност към министър Кралев за подкрепата, която им оказва. На Караиванова ѝ предстои да вземе участие в Първенство на Европейския съюз по шахмат в Чехия и Европейското индивидуално първенство за младежи 8-18 г. в Словакия. На срещата присъстваха още председателят на Българска федерация по шахмат 1928 Руслан Тошев, изпълнителният директор на шахматен клуб ЦСКА Васил Илиев и гросмайсторът Маргарита Войска.", "date": "2019.06.13", "title": "Министър Кралев награди еврошампионка по шахмат"}
{"url": "https://standartnews.com/svyat/i-v-ekvador-uzakonikha-ednopolovite-brakove-394670.html", "text": "Активисти по правата на човека и общността на лесбийките, хомосексуалистите, бисексуалните и транссексуалните (ЛХБТ) с радост отбелязаха събитието в столицата Кито и в пристанищния град Гуаякуил, развявайки флагове с цветовете на дъгата. Въпреки че в Еквадор църквата е много влиятелна, страната се присъедини към Аржентина, Бразилия и Колумбия в узаконяването на този тип съвместен живот. Четиримата конституционни съдии, които се противопоставиха на решението, смятат, че за признаването на еднополовите бракове е необходима конституционна реформа, която трябва да бъде обсъдена в парламента.", "date": "2019.06.13", "title": "И в Еквадор узакониха еднополовите бракове"}
{"url": "https://standartnews.com/svyat/putin-otnosheniyata-sashch-rusiya-se-vloshavat-394676.html", "text": "Руският президент Владимир Путин заяви в четвъртък, че връзките между Москва и Вашингтон стават все по-лоши и по-лоши. В интервю за руски телевизионен канал президентът подчерта, че отношенията между двете световни суперсили са \"унизителни\" поради редица действия, предприети от САЩ във връзка със санкциите през последните няколко години, предава БНР.  \r\nКоментирайки предстоящата среща на върха на Г-20 в Осака, Путин заяви, че се надява, че Русия и САЩ ще могат да намерят конструктивни решения за икономическо сътрудничество.  \r\n\"Много се надяваме, че здравият разум в крайна сметка ще триумфира\", добави руският лидер.  \r\nНеговите коментари са факт само няколко часа, след като американският президент Доналд Тръмп заяви, че ще се срещне с руския си колега в кулоарите на срещата на върха на Г-20, която ще се състои в края на юни в Япония.  \r\nОще през миналия месец Тръмп обяви, че ще се срещне с Путин по време на форума на Г-20, като и руският президент отбеляза, че срещата на върха е най-близката възможност за разговор между двамата лидери.  \r\nВъпреки това Москва настоя, че всяка потенциална среща трябва да бъде инициирана от САЩ.  \r\nМеждувременно говорителят на руския президент Дмитрий Песков заяви пред репортери в началото на седмицата, че все още не е сигурно дали двамата лидери ще се срещнат в Осака.", "date": "2019.06.13", "title": "Путин: Отношенията САЩ - Русия се влошават"}
{"url": "https://standartnews.com/svyat/sauditska-printsesa-shche-bde-sdena-v-parizh-394671.html", "text": "Делото срещу принцеса Хаса бин Салман, произтичащо от предполагаемо нападение в луксозния ѝ апартамент в Париж през септември 2016 г., ще бъде гледано на 9 юли. Вероятно тя ще отсъства от процеса, тъй като не е била задържана по силата на международна заповед за арест, издадена през 2017 г. . Той твърди, че принцесата, за която се казва, че е малко над 40 г., е заповядала на бодигард да го бие, обвинявайки го, че прави снимки, за да ги продава на медиите. Списание \"Льо Поан“ съобщи, че принцесата извикала:  Инструментите му били конфискувани, преди да му бъде позволено да напусне. АФП съобщи по времето на инцидента, че нараняванията на работника са били толкова тежки, че му е било наредено да не работи за осем дни. Бодигардът беше обвинен на 1 октомври 2016 г. във въоръжено насилие, кражба, смъртни заплахи и държане на някого против волята им.", "date": "2019.06.13", "title": "Саудитска принцеса ще бъде съдена в Париж"}
{"url": "https://www.standartnews.com/sport/ksmetliya-ot-sofiya-udari-5-098-816-leva-ot-tototo-394746.html", "text": " Джакпотът в 47-и тираж на играта „Тото 2 - 6 от 49“ в размер на  беше спечелен тази вечер. Фишът е пуснат в град София. Джакпотът в играта стартира от нови 2 000 000 лева и се очаква в неделя да достигне  За следващия тираж в неделя печалбите ще достигнат общо  . Джакпотът в играта 6/42 ще бъде  . В играта 5/50 сумата е до  , а в Тото Джокер –  .                     :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 46-и тираж без допълнителен залог. Утре, 14 юни, ще бъдат изтеглени печелившите комбинации за 47-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс нов автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.           В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ” победител стана  който спечели  защото беше по-бърз и съобразителен от своя съперник   който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.06.13", "title": "Късметлия от София удари 5 098 816 лева от тотото"}
{"url": "https://www.standartnews.com/sport/prandi-ochakva-trudni-machove-i-vv-varna-394727.html", "text": "Трудни мачове от Волейболната лига на нациите във Варна очаква треньорът на националния отбор на България Силвано Пранди. От петък до неделя България ще играе последователно с Австралия, Япония и Италия, а двубоите са в зала \"Конгресна\" на Двореца на културата и спорта. Селекционерът допълни, че най-хубавото на трудните мачове е, че дават възможност отборът да израства. \r\nПранди каза, че мачът на България с Австралия в петък е тест за националите за понататъшното им представяне в турнира. Предстоящите срещи ще са много тежки, каза още специалистът. Той посочи, че за отборът и за него е удоволствие да са пред собствена публика и позната атмосфера.  \r\n\"Преди години, когато си тръгнах от националния отбор, оставих България сред първите пет отбора в света и сега целта ми е да го върна там - коментира още италианският специалист.  \"Условията във Варна са изключително добри, надявам се да повторим спомена от миналата година от София, когато постигнахме добър резултат срещу домакините\", коментира треньорът на Австралия Марк Лебедев. Той допълни, че мачовете с останалите претенденти за оставане в лигата - България, Канада и Португалия, са изключително важни и затова тимът му гледа по-специално на двубоя с България. Срещата срещу домакините е най-важният мач в този турнир, допълни специалистът. \r\nТреньорът на Япония Юичи Накагаичи коментира, че всичко в плана на отбора му е свързано с Олимпийските игри в Токио през 2020 година. Нашата цел от срещите в Лигата на нациите е изграждане на отбор за Олимпиадата. В отговор на въпрос Накагаичи каза, че не може каже колко мача ще спечели отборът му тук, тъй като отборите са много силни. Той допълни, че за Япония най-важното е да направи добро взаимодействие в отбора. \r\nОчаквам интересни мачове, заяви треньорът на Италия Джанлоренцо Бленджини. Той допълни, че отборът му трябва да създаде определена система на игра и допълни, че очаква тежки двубои, защото всички отбори в турнира са на високо ниво. Бленджини заяви още, че пред отбора няма поставена цел за брой победи в турнира във Варна. за нас е важно да се представим добре, но със сигурност ще е много трудно, особено срещу България, защото домакините са в почти пълен състав, каза треньорът. България има играчи на световно ниво, но очаквам тежки двубои и срещу другите съперници, обобщи Бленджини. \r\nМачовете във Варна започват на 14 юни с двубой между Италия и Япония от 17.00 часа. От 20.40 часа България излиза в първата си среща срещу Австралия. В събота от 17.00 часа играят Италия и Австралия, а от 20.40 момчетата на Силвано Пранди ще играят срещу Япония. В последния ден от турнира от 17.00 часа Австралия играе с Япония, а от 20.40 часа България се изправя срещу Италия. ", "date": "2019.06.13", "title": "Пранди очаква трудни мачове и във Варна"}
{"url": "https://standartnews.com/kultura/kupr-i-sheyk-zagrbikha-razdyalata-zaradi-dshcherya-si-394694.html", "text": "Брадли Купър и Ирина Шейк продължават да прекарват време като семейство. Анонимен източник сподели пред списание „People“, че звездите са се отдали на родителските си задължения и са загърбили личните си любовни проблеми. Двамата се стараят да поддържат спокойна семейна атмосфера заради дъщеря си. „Брадли е страхотен и предан баща, а Ирина обожава малкото им съкровище – всяка свободна секунда тя е с момиченцето. Бившите партньори искат Лея да израсне в нормална среда и да е заобиколена с обич. Те са фантастични родители и няма да позволят на драмата между тях да попречи на детството й“, разказва информираният клюкар.", "date": "2019.06.13", "title": "Купър и Шейк загърбиха раздялата заради дъщеря си"}
{"url": "https://www.standartnews.com/sport/levski-si-izbra-sporten-direktor-394748.html", "text": "Ивайло Петков е новият спортно-технически директор на футболния Левски, съобщи официалната страница на „сините“. Той е поканен от ръководството на клуба да поеме поста и ще бъде представен пред медиите в близките дни.  „Ръководството ми представи концепцията за развитие на Левски и бях поканен да стана част от нея. За мен е голяма чест да бъда в клуб като Левски и благодаря за доверието, което ми гласува ръководството. Надявам се с общите усилия на всички в Левски да изведем отбора там, където му е мястото“, заяви Ивайло Петков. Той е роден на 24 март 1976 г. Той е трикратен шампион на България на България с отбора на Литекс ( 1997-98, 2009-10, 2010-11). Печелил е Купата на България (2009 г.) и Суперкупата на България (2010 г). Има 65 мача и 3 гола за националния отбор на България, участник е на Световното първенство във Франция през 1998 година. В богатата си кариера като играч е носил екипите на турските Фенербахче, Истанбулспор и Анкарагюджу  и на руския Кубан (Краснодар).", "date": "2019.06.13", "title": "Левски си избра спортен директор"}
{"url": "https://www.standartnews.com/sport/50-000-posreshchnakha-azar-v-real-m-394749.html", "text": "Реал Мадрид представи новото си попълнение Еден Азар при засилен фенски интерес. 50 000 фенове бяха изпълнили трибуните на \"Сантиаго Бернабеу\" и аплодираха бурно новия играч. Белгиецът парафира до 2024 година с испанския град преди да позира с екипа на Кралския клуб. Флоренрино Перес посрещна Азар с \"Добре дошъл\" и го определи като футболист, способен да превърне футбола в нещо страстно и изнендаващо. Самият Азар призна, че е сбъднал една от детските си мечти. Реал Мадрид закупи Еден Азар през този трансферен прозорец, а Челси ще получи за белгийския плеймейкър 100 милиона евро с добавени 50 млн. евро бонуси. Футболистът кацна в испанската столица в четвъртън сутрин и мина медицински тестове в клиника „Санитас де Ла Моралеха”. Офанзивният полузащитник акостира в последен модел джип в медицинския център. Преди да се отправи към лечебното заведение Еден Азар раздаде десетки автографи на събралото се множество фенове. „Благодаря на президента, също и на фамилията ми.  Имам много желание да започна да играя с тази фланелка (бел. ред. – на Реал Мадрид) от месец насам. Искам да спечеля титли. Както каза и господин Перес, беше моя мечта от малък да играя за Реал Мадрид. Сега съм тук. Само искам да се насладя на момента“, заяви Азар при представянето си. Три часа преди официалното представяне на футболиста на \"Бернабеу\" пък до стадиона започнаха да се втурват тълпи от фенове, които искаха да станат част от паметната за Реал Мадрид вечер. ", "date": "2019.06.13", "title": "50 000 посрещнаха Азар в Реал М"}
{"url": "https://standartnews.com/biznes/samsung-galaxy-fit-v-magazinite-na-vivacom-394716.html", "text": "На разположение на всички активни хора от днес в магазините на VIVACOM е най-актуалният фитнес тракер Samsung Galaxy Fit. Само във VIVACOM интелигентният, многофункционален аксесоар може да бъде купен на цена 6.98 лв. на месeц в комбинация с план Smart S+. Galaxy Fit съчетава отлични характеристики с модерен, иновативен дизайн. Устройството притежава компактен и опростен дисплей – така потребителите могат да виждат цялата информация само с едно завъртане на китката. Благодарение на лесен и интуитивен UX, могат да се получават съобщения, обаждания и нотификации, или да се синхронизират различни приложения със смартфона. То е изключително удобно за носене, тънко и леко, а важно негово достойнство е минималистичният му дизайн. И още – Galaxy Fit е сертифициран с ниво на военно оборудване и издържа на потапяне до 5ATM. Защитенa е от въздействието на прах и дъжд. Смарт устройството разпознава до шест физически активности, дава възможност за избор от над 90 различни дейности в приложението Samsung Health, отчита пулса, измерва продължителността и качеството на тренировките и съня, а специална скала следи нивото на стреса. Това прави тракера перфектен спътник за всеки съвременен човек с динамично ежедневие.", "date": "2019.06.13", "title": "Samsung Galaxy Fit  в магазините на VIVACOM"}
{"url": "https://www.standartnews.com/sport/izritakha-shefa-na-natsionalniya-stadion-394730.html", "text": "Шефът на Националния стадион „Васил Левски“ Георги Кузев е бил освободен от поста си, потвърдиха от Министерството на младежта и спорта. \"Георги Кузев е освободен от длъжността директор на Националния стадион “Васил Левски” поради допуснати грешки по време на изпълнение на служебните си задължения. Кузев освобождава заемания от него пост с решение на изпълнителния директор на “Национална спортна база” ЕАД\", съобщиха от ММС. Кузев пое поста през 2013, а преди това работеше в БФС като директор на търговския отдел и отговаряше за маркетинга и рекламата. Преди него длъжността изпълняваше Антон Попов.", "date": "2019.06.13", "title": "Освободиха шефа на националния стадион"}
{"url": "https://standartnews.com/biznes/koka-kola-s-prestizhna-nagrada-394717.html", "text": "Кока-Кола ХБК България бе отличена за своите дейности, насочени към устойчивото развитие и опазването на околната среда, в престижния конкурс \"Най-зелените компании в България\", организиран от b2b Media. Компанията спечели второ място в категория „Хранителна индустрия, сектор „услуги”, търговия и селско стопанство“. Конкурсът се провежда за девета поредна година и оценява най-зелените компании от всички сфери на икономиката, опериращи в България. „За нас, Кока-Кола ХБК България, тази награда е огромно признание. Устойчивото развитие е в сърцето на всичко, което правим. Гордеем се много с постижения в сферата на екологично съобразния бизнес, като през изминалата година успяхме да спестим 29 милиона литра вода, рециклирахме 95% от отпадъците в нашите производствени центрове, намалихме теглото на опаковките си от 5 до 7 грама, инвестирахме в енергийно ефективни хладилници, с които спестихме много енергия. Най-много се гордеем с факта, че служителите ни посветиха 556 работни дни на  доброволчество по каузи, в които вярват“, коментира Ива Михова-Митровска, мениджър \"Регулаторни въпроси и връзки с обществеността\" на компанията.", "date": "2019.06.13", "title": "Кока-Кола ХБК България с престижна награда"}
{"url": "https://standartnews.com/sport/seynt-luis-specheli-prva-kupa-stenli-394658.html", "text": "Хокеистите на Сейнт Луис Блус пренаписаха историята в НХЛ на САЩ и Канада. Отборът спечели днес първата си Купа Стенли, след като взе серията срещу сочения предварително за фаворит тим на Бостън Брюинс с 4:3 успеха.  Трофеят дойде в залата на Брюинс, където Блус надделяха с 4:1 в седмия двубой. Победителите в НХЛ влязоха в плейофите едва като 5-и в Западната конференция, но в драматични развръзки срещу Уинипег Джетс (4:2 успеха), Далас Старс (4:3 успеха) и Сан Хосе Шаркс (4:2 успеха), те се добраха до спора за титлата и след феноменалните общо 26 плейофни битки взеха отличието за първи път в историята си.  Райън О'Райли отново беше големият герой за Сейнт Луис, след като се разписа в четвърти пореден мач във финалната серия. Това досега беше правил само най-великият хокеист в историята Уейн Грецки. А с попадението си О'Райли откри резултата в 16:47 минута от първата третина.  Точно преди края ѝ Алекс Пиетранджело удвои преднината на Блус и даде сериозен импулс на тима си в решителната битка. Втората третина мина без попадения, преди да дойде развръзката в последната част. Без попадения беше и първата половина от нея.  Но Брейдън Шен 11:25 минути след началото ѝ направи 3:0 и на практика уби интригата. Зак Санфорд направи резултата 4:0 15:22 минути след началото на третата част, а асистенцията беше на О'Райли. Мат Гръзелчик отбеляза все пак почетно попадение за Бостън две минути преди края, но то едва ли топли много съотборниците му.  Така Сейнт Луис триумфира за първи път с Купа Стенли, докато за Бостън остава надеждата отново да вдигне трофея догодина, след като за последно го направи през 2011 г. ", "date": "2019.06.13", "title": "Сейнт Луис спечели първа купа Стенли"}
{"url": "https://standartnews.com/biznes/15-godini-bdzh-shche-smenya-vagoni-i-motrisi-394707.html", "text": "БДЖ \"Пътнически превози\" обмислят поетапно обновяване на подвижния състав на влаковете през следващите 15 години. Модернизирането на железопътните превози ще е на три етапа, обясни Григори Григоров - председател на Съвета на директорите на \"Холдинг БДЖ\". До края на тази година предстои да бъде обявена нова обществена поръчка за доставка на 10-15 мотриси за средни разстояния, както и за доставка на около 50 нови вагона. Григоров обясни още, че към момента не е рентабилно старите локомотиви, които обслужват дългите разстояния в България, да бъдат подменени с нови. \"На този етап икономическата целесъобразност за закупуването на нови локомотиви, специално за нашия пазар и за нашите условия, аз не виждам. Ще ви кажа защо. Защото един нов локомотив струва 6 млн. евро и той е с мощност 6 мегавата и са предназначени за влакове с 15 вагона и нагоре. 15 вагона ние никога няма да имаме в нашата държава. Така, че това ще бъде един силен преразход и на пари, и на мощност, и на енергия“, обясни Григоров. „Затова смятам, че тези локомотиви, които имаме в момента, те имат поне още 20 години експлоатационен живот. При правилна модернизация от \"Шкода\" на цена под 1 мил. евро на локомотив, смятам, че това е най-доброто решение и от техническа гледна точка, и от финансова гледна точка. По-нататък при разширяване на мотрисния парк, въпросът с локомотивите постепенно ще бъде решен от само себе си\", каза шефът на БДЖ. Днес представители на железопътния бранш обсъдиха Проекта за закупуване на нов подвижен състав за нуждите на БДЖ и инвестициите в Националната компания \"Железопътна инфраструктура\".", "date": "2019.06.13", "title": "15 години БДЖ ще сменя вагони и мотриси"}
{"url": "https://www.standartnews.com/sport/mbape-e-1-po-tsena-pri-futbolistite-394725.html", "text": "Футболните наблюдатели от CIES оповестиха днес актуалната си класация за най-скъпите играчи от петте големи първенства на Европа – на Англия, Испания, Италия, Германия и Франция. Организацията определя цената с помощта на алгоритъм, който брои критерии като години, продължителност на договора, позиция на футболиста, изиграни минути, голове, мачове за националния отбор, резултати на клубния му отбор и т. н. \r\nНачело в списъка е нападателят на Пари Сен Жермен и националния отбор на Франция Килиан Мбапе, който е оценен на 252.2 милиона евро. След него са звездата на Ливърпул Мохамед Салах и крилото на Манчестър Сити Рахийм Стърлинг. Най-скъпият футболист в света Неймар е извън Топ 10 - на 17-а позиция, а петкратният носител на \"Златната топка\" Кристиано Роналдо е 20-и. Най-скъп вратар е Алисън Бекер от Ливърпул с цена от 107 милиона евро. 1. Килиан Мбапе (ПСЖ) – € 252.2 млн. евро \r\n2. Мохамед Салах (Ливърпул) – 219.6 \r\n3. Рахийм Стърлинг (Манчестър Сити) – 207.9 \r\n4. Лионел Меси (Барселона) – 167.4 \r\n5. Джейдън Санчо (Борусия Д) – 159.4 \r\n6. Садио Мане (Ливърпул) – 157.8 \r\n7. Хари Кейн (Тотнъм) – 155.2 \r\n8. Роберто Фирмино (Ливърпул) – 144.2 \r\n9. Антоан Гризман (Атлетико) – 143.8 \r\n10. Лерой Сане (Манчестър Сити) – 137.1", "date": "2019.06.13", "title": "Мбапе е №1 по цена при футболистите"}
{"url": "https://www.standartnews.com/sport/demireva-treta-v-oslo-s-lichen-rekord-za-sezona-394747.html", "text": "Мирела Демирева подобри личния си рекорд за сезона в скока на височина, след като се класира на трета място на турнира от Диамантената лига в Осло (Нор).   Олимпийската и европейска вицешампионка записа 194 см и си осигури участие на световното първенство в Доха през есента. Нормативът в дисциплината е именно 194 см.   Демирева стана четвъртата българка, която си осигурява норматив за участие на. Това вече направиха Ивет Лалова (200 м), Габриела Петрова (троен скок) и Радослава Мавродиева (гюле).   Надпреварата в Осло не беше лесна за Мирела. Тя започна с успех на 185 см. Но след това й бяха нужни три скока, за да се справи със 191 см. Толкова беше личният й рекорд за сезона. Мирела беше единствената, която премина над летвата, поставена на 194 см, от първи опит и от седма позиция преди скоковете на тази кота се изстреля на първата временна позиция. След това обаче българката пропусна 196 см – равно на олимпийски норматив. С тази височина се справиха Мария Ласицкене - от първи опит, и Ерика Кинси (Шв) - от трети. Двете изпревариха Мирела, която сгреши три пъти на 198 см. Кинси също отпадна на 198 см, а Ласицкене не срещна проблеми и още с първото си засилване излезе начело със 198 см. След това рускинята, състезаваща се под неутрален флаг, се качи на 201 см и успя от третото засилване. Така тя оглави световната ранглиста за сезона, като изпревари с 1 см сънародничката си Анна Чичерова, която обаче няма право да се състезава на международни състезания.  Ивет Лалова-Колио не стартира заради студеното време в Осло. Спринтьорката ще участва идната седмица в първенството на Турция, а после в старта от Диамантената лига в САЩ.", "date": "2019.06.13", "title": "Демирева трета в Осло с личен рекорд за сезона"}
{"url": "https://standartnews.com/svyat/es-mozhe-da-sdi-velikobritaniya-394697.html", "text": "Европейският съюз може да предаде Великобритания на Европейския съд, ако Лондон не изплати дълговете си към бюджета на ЕС. Това заяви днес еврокомисарят по бюджета Гюнтер Йотингер, цитиран от БТА. Той отбеляза, че правителството на премиера Тереза Мей се е съгласило за погасяването на задълженията. По неговите думи, който и да наследи подалата оставка Мей, би следвало да изпълни даденото обещание. Йотингер настоя, че във взаимоотношенията между ЕС и британската страна следва да има последователност. ЕК вчера съобщи, че ако Великобритания напусне ЕС без договор, изплащането на задълженията към бюджета ще бъде сред трите основни открити въпроса, преди да се пристъпи към преговори за бъдещите отношения. Другите два въпроса са свързани с правата на гражданите на ЕС, заселили се във Великобритания преди оттеглянето на страната от Общността, и прилагането на споразумението между Лондон и Дъблин за ирландската граница.  В последните дни кандидатът за следващ председател на британската Консервативна партия Борис Джонсън заплаши, че страната му няма да плати дължимите 40-45 милиарда евро към бюджета на ЕС. Вчера фаворитът за поста на Мей - Борси Джонсън обеща да изведе страната от Европейския съюз на 31 октомври - със сделка или без, като предупреди разединената си Консервативна партия, че \"забавянето означава поражение\". Също така отрече, че целта му е твърд Брекзит - развод с ЕС без сделка.", "date": "2019.06.13", "title": "ЕС може да съди Великобритания"}
{"url": "https://www.standartnews.com/sport/rekorden-nagraden-fond-na-uimbldn-394728.html", "text": "Организаторите на третия турнир от Големия шлем в тениса - \"Уимбълдън\" обявиха станалото „задължително“ увеличение на наградния фонд за новото издание на турнира. И тази година шампионите при мъжете и жените ще получат еднакъв чек, който ще бъде на стойност 2.35 млн. паунда. За сравнение миналата година първенците – Ангелик Кербер и Новак Джокович (на снимката), прибраха по 2.25 млн. паунда. \r\nФиналистите тази година ще се утешават с 1.175 млн. паунда повече в банковата сметка. Най-голямо в процентно отношение е увеличението за отпадналите в първия кръг. Те ще приберат по 45 000 паунда, което е с 15.4% повече от миналия сезон. \r\nШампион – 2.35 млн. паунда \r\nФиналист – 1.175 млн. паунда \r\nПолуфиналист – 588 000 паунда \r\nЧетвъртфиналист: 294 000 паунда \r\nОсминафиналист: 176 000 паунда \r\nIII кръг: 111 000 паунда \r\nII кръг: 72 000 паунда \r\nI кръг: 45 000 паунда \r\nШампионите на двойки ще се поздравят с чек за 540 000 паунда, което е ръст с 20% в сравнение с последното издание. Първенците при смесените дуети ще получат 116 000 паунда. Увеличението тук е „само“ 5.5%. \r\nСрещите от Уимбълдън 2019 започват на 1-ви юли.", "date": "2019.06.13", "title": "Рекорден награден фонд на \"Уимбълдън\""}
{"url": "https://standartnews.com/svyat/boris-povede-v-borbata-za-premierskiya-post-394704.html", "text": "Бившият външен министър на Великобритания Борис Джонсън победи на първия тур за излъчване на лидер на Консервативната партия и премиер на страната, съобщават британски медии, цитирани от news.bg. Андреа Ледсъм (11 гласа), Марк Харпър (10 гласа) и Естер Маквей (9 гласа) не успяха да получат достатъчно гласове, за да участват на втория тур, след като не преминаха прага от 17 гласа. Джонсън получи 114 гласа. През последните дни проучвания му даваха 84 гласа. Джереми Хънт е втори с 43 гласа, а зад него се нареждат Майкъл Гоув (37 гласа), Доминик Рааб (27 гласа), Саджид Джавид (23 гласа), Мат Ханкок (20 гласа) и Рори Стюарт (19 гласа).", "date": "2019.06.13", "title": "Бóрис поведе в борбата за премиерския пост"}
{"url": "https://standartnews.com/svyat/putin-uvolni-dvama-generali-zaradi-aresta-na-golunov-394702.html", "text": "Президентът на Русия Владимир Путин подписа указ за уволнението на генералите от полицията Андрей Пучков и Юрий Девяткин, съобщи пресслужбата на Кремъл, цитирана от ТАСС. \"Да се освободят от заеманата длъжност: генерал-майор от полицията Девяткин Юрий Владимирович - началник на управлението за борба с наркотиците на Главното управление на МВР на Русия; генерал-майор Пучков Андрей Павлович - началник на управлението на вътрешните работи на Западния административен окръг на Главното управление на МВР на град Москва\", се казва в указа на президента. По-рано руският министър на вътрешните работи Владимир Колоколцев изпрати на държавния глава предложение за уволнението на Пучков и Девяткин. Причина за това стана ситуацията около наказателното дело срещу журналиста от сайта \"Медуза\" Иван Голунов. Във вторник Колоколцев съобщи, че наказателното разследване срещу Голунов е прекратено, \"защото не бе доказано участието му в извършване на престъпление\". Самият журналист бе освободен от домашен арест. Материалите на вътрешното разследване от отдела за вътрешна сигурност на руското МВР бяха изпратени в Следствения комитет на Русия за преценка за правомерността на действията на полицейските служители, взели участие в ареста на Голунов. Те са отстранени от служба, каза министърът.", "date": "2019.06.13", "title": "Путин уволни генерали заради ареста на Голунов"}
{"url": "https://standartnews.com/svyat/london-ekstradira-asanzh-v-sashch-394703.html", "text": "Британският вътрешен министър Саджид Джавид е одобрил искането на САЩ за екстрадиране на основателя на WikiLeaks Джулиън Асанж на основания за шпионаж в процедурен ход, който отваря пътя за съдебна битка. Американското министерство на правосъдието потвърди във вторник, че е подало официално искане за екстрадиция. Британският вътрешен министър Саджид Джавид заяви, че го е подписал в сряда, предаде БГНЕС. Окончателното решение за това дали Асанж може да бъде екстрадирано ще стане в съда. Следващото изслушване в случая на бившия австралиеца е в петък. 47-годишният Асанж прекара в посолството на Еквадор в Лондон седем години до ареста му на 11 април, когато Кито отказа повече да му дава убежище. Сега той излежава 50-седмична присъда в затвора. \"Много съм доволен, че полицията най-накрая успя да го арестува и сега той с право е зад решетките, защото е нарушил закона на Великобритания\", каза Джавид пред Би Би Си. „Има искане за екстрадирането му от САШ, което ще бъде разгледано от съда утре, но вчера аз го одобрих.“ \r\n ", "date": "2019.06.13", "title": "Лондон екстрадира Асанж в САЩ"}
{"url": "https://standartnews.com/svyat/nad-1-mlrd-shchd-pecheli-kolorado-ot-marikhuana-394712.html", "text": "  Легализирането на производството и продажбата на марихуана донесе приходи в размер на 1 млрд. щатски долара на щата Колорадо, От 2014 година насам щатът отчита над 6.5 милиарда долара продажби на марихуана. Април и май т.г. са двата месеца с най-големи приходи в 5-годишната история на новата индустрия. През четвъртия месец е постигнат рекорд от 24.2 милиона долара. От юли 2017 година няма месец с приход под 20 милиона долара. Губернаторът на щата Джаред Полис заяви наскоро, че легализирането на марихуана е създало десетки хиляди нови работни места и е намалило престъпленията, информира CNBC. Илинойс наскоро стана 11-тият американски щат, който одобри рекреационната употреба на марихуна, присъединявайки се към Вашингтон, Аляска, Колорадо, Калифорния, Мейн, Масачузетс, Орегон, Вермонт, Мичиган и Невада. В Колорадо има 2917 компании и 41 хил. физически лица, които работят в индустрията.  ", "date": "2019.06.13", "title": "Над 1 млрд. щ.д. печели Колорадо от марихуана"}
{"url": "https://standartnews.com/svyat/s-nova-moshchna-raketa-prs-1m-plashi-rusiya-394739.html", "text": "Германските медии разкриха мощта на новата руска прихващаща ракета PRS-1M, съобщи РЕН ТВ, цитирана от fakti.bg. Германският анализатор Гернот Крампер прави анализ по темата в изданието Der Stern. Той определя ракетата като „оръжие на Страшния съд“. Оръжието е създадено за водене на бой при ядрена война. Неговата цел е да прихване атакуващи ядрени ракети. Според президента на Академията за реална политика Владимир Прохватилов, комплексът представлява торпедо с ядрена глава. „Тази ракета може да бъде изпратена до брега на врага и да стои на дъното, докато не бъде дадена команда. Така в определен час, тя може да предизвика не просто ядрено замърсяване, а и геофизичен катаклизъм“, заяви Прохватилов. Новите ракети са известни още като „Посейдон“ и „Статус – 6“. Главният редактор на списание „Арсенал Отечество“ Виктор Мураховски заяви, че ракетата ще бъде използвана само в случай на ядрен конфликт. Той подчертава, че това не е оръжие за превантивни удари. То ще се използва само при агресия срещу Русия.", "date": "2019.06.13", "title": "С нова мощна ракета PRS-1M плаши Русия"}
{"url": "https://standartnews.com/svyat/mzhki-pileta-unishchozhavat-v-germaniya-394724.html", "text": "В четвъртък германският висш административен съд постанови, че клането на мъжки пилета може да продължи в птицефермите, докато не се установи метод за определяне на пола на ембриона в яйцето, съобщава АФП. \r\nСпоред Федералното министерство на земеделието всяка година в Германия се унищожават около 45 милиона мъжки пилета. \r\n\"Убийството на пилета е неприемливо от етична гледна точка и трябва да бъде спряно възможно най-скоро\", заяви Джулия Клоекнер, министър на земеделието в правителството на Ангела Меркел като добави, че са разпределени 8 милиона евро, за да се намерят алтернативи. \r\nТестват се няколко метода за изследване на пола на пилешки ембрион, които биха позволили унищожаването на яйцата преди излюпването, но все още не са готови за употреба в промишлен мащаб. \r\nВ четвъртък Федералният административен съд на Лайпциг реши, че убиването на мъжки пилета е в съответствие с първия член от Закона за защита на животните, който гласи, че \"никой няма право да причинява болка, страдание или увреждане на животни без основателна причина\". \r\nСъдията Ренате Филип коментира, че съществува \"основателна причина\" настоящата практика да продължи, \"докато не бъдат готови методите за определяне на пола в яйцето\". \r\nМладите мъжки обикновено са осъдени заради техния пол, тъй като се смятат за безполезни в света на животновъдството. В много случаи те са раздробявани механично, обгазявани или смачквани до смърт и се използват като храна за животни. \r\nСъщо както в предишни два случая, съдът в Лайпциг постанови, че икономическите интереси на яйчната промишленост имат прецедент в близко бъдеще. \r\nСпорът датира от 2013 г., когато Северен Рейн-Вестфалия забрани убиването на мъжки пилета по Закона за защита на животните. Две люпилни обаче оспориха решението на областно ниво, което отнесе въпроса до федералния съд. \r\nЦентралната асоциация на немската птицевъдна промишленост - ZDG предупреди, че не трябва да прибързано да се забранява убиването на мъжки пилета. \r\nИндустрията също иска да сложи край на неетичните убийства, заяви президентът на асоциацията Фридрих-Ото Рипке, но първо трябва да се намери масов метод за идентифициране на пола в яйцето.", "date": "2019.06.13", "title": "Мъжки пилета унищожават в Германия"}
{"url": "https://standartnews.com/svyat/desetki-ubiti-i-raneni-pri-atentat-v-afganistan-394740.html", "text": "Най-малко 9 души са загинали, а 13 други са били ранени при атентат в Афганистан, съобщиха световните информационни агенции. Мишената е бил полицейски шеф, който е сред жертвите. Има и цивилни. Атентаторът е носел колан с експлозиви (т.нар. шахидски пояс). Все още никой не е поел отговорност за атаката. Но често зад подобни на нея стоят талибаните. Талибаните, които бяха премахнати от властта от ръководените от САЩ сили през 2001 г., водеха кървав бунт срещу подкрепяното от западната държава правителство. Проправителствените сили се борят за борба с въоръжената група, която управлява почти половината от разкъсваната от войната страна. Според  тримесечен доклад на Мисията на ООН за подпомагане в Афганистан (UNAMA), взривни устройства са убили 53 цивилни и оставили 269 души ранени през първите три месеца на тази година, което е с 21% повечев сравнение със същия период на миналата година. Цифрите не включват жертви от самоубийствени атентати. Цивилните неведнъж са били замесени в сблъсъците, като статистическите данни на ООН показват повече от 32 000 убити и 60 000 ранени през последните 10 години.  ", "date": "2019.06.13", "title": "Десетки убити и ранени при атентат в Афганистан"}
{"url": "https://standartnews.com/svyat/nov-zakon-za-elektromobilite-ot-1-yuli-v-es-394733.html", "text": "От 1 юли в Европейския съюз влиза в сила закон, който задължава електрическите превозни средства да издават звук при движение. Тази мярка е насочена към безопасността на велосипедистите и пешеходците, съобщава EuroPulse. Сега при скорост до 20 километра в час, електрическите автомобили се движат почти безшумно, защото нямат двигател с вътрешно горене. Според британската асоциация, която предоставя помощ на хора с увредено зрение и слух, предоставяйки им кучета-водачи и рехабилитационни услуги, пешеходците са с 40% по-склонни да попаднат под колелата на електрическите превозни средства, отколкото под тези на обикновените автомобили. Заради новия закон на електрическите автомобили, които ще се продават в ЕС, ще започне инсталирането на специални предупредителни системи. Звуците ще трябва да се променят в зависимост от скоростта:колкото по-бързо кара електромобилът, толкова по-силен е сигналът. Имитация на шума на двигател с вътрешно горене обаче не се изисква. Някои производители вече са представили опции за предупреждение, подобни на \"звуците на космическия кораб\"", "date": "2019.06.13", "title": "Нов закон за електромобилите  от 1 юли  в ЕС"}
{"url": "https://standartnews.com/svyat/petrolni-tankeri-obstrelvani-kray-iran-394709.html", "text": "Тежък инцидент станал край бреговете на Иран. Два петролни танкера бяха обстрелвани с торпеда в Оманския залив. 44 моряци от екипажите на двата кораба са били спасени. Оманският залив, който се намира в края на Ормузкия проток, е едно от най-стратегическите места в света по отношение на петрола. Това е жизненоважният маршрут на танкерите, по който всяка година преминава 30% от добива на суров петрол на стойност стотици милиони долари.  В началото на май САЩ изпратиха там самолетоносача \"Ейбрахам Линкълн\", заедно с бойна група и тежки бомбардировачи Б-52. Мотивът - план на Иран и съюзниците му да застрашат американските сили в региона. ", "date": "2019.06.13", "title": "Петролни танкери обстрелвани край Иран"}
{"url": "https://standartnews.com/svyat/irlandsko-bebe-s-25-g-bezplatno-vozene-vv-vlak-394742.html", "text": "Бебе, което се роди в ирландски влак, получи правото да се вози 25 години безплатно по железопътната мрежа в страната, предаде Би Би Си. Непланираната поява на момиченцето на бял свят станала около 15 часа местно време по време на пътуване от Голуей до Дъблин във вторник. Лекар и две медицински сестри, които били във влака, помогнали за раждането. Майката и новороденото били настанени в болница в ирландската столица след пристигането и са в добро здраве. Ирландските железници обявиха, че ще осигурят на детето безплатен транспорт „от детството до навършване на 25-годишна възраст“ заради уникалните обстоятелства при раждането му. Служителка от кетъринга във влака разказа как разбрала, че става нещо необичайно, когато чула писъци в тоалетната. Ема Тоут бутнала вратата и видяла млада жена, която ѝ казала, че ражда. Тя информирала машиниста, който повикал линейка и попитал пътниците дали сред тях има медици, за да окажат помощ. Отзовали се две медицински сестри, а след това и общопрактикуващ лекар. Той обаче пристигнал, когато двете медички почти били изродили момиченцето.", "date": "2019.06.13", "title": "Ирландско бебе с 25 г. безплатно возене във влак"}
{"url": "https://standartnews.com/sport/ministr-kralev-nagradi-evroshampionka-po-shakhmat-394692.html", "text": "Министърът на младежта и спорта Красен Кралев награди с почетен медал на ММС шахматистката Петя Караиванова. Тя завоюва златно отличие в категория за момичета до 13 години на Европейското училищно първенство по шахмат, което се проведе в Мамая, Румъния от 31 май до 8 юни 2019 г. Красен Кралев поздрави Петя Караиванова за отличното ѝ представяне и ѝ пожела да продължи да работи със същата мотивация, за да постига успехи и в категория жени.Почетен медал от министъра получи и Боряна Строкова, която е майка и треньор на младата ни надежда в шаха. Строкова изрази своята благодарност към министър Кралев за подкрепата, която им оказва. На Караиванова ѝ предстои да вземе участие в Първенство на Европейския съюз по шахмат в Чехия и Европейското индивидуално първенство за младежи 8-18 г. в Словакия. На срещата присъстваха още председателят на Българска федерация по шахмат 1928 Руслан Тошев, изпълнителният директор на шахматен клуб ЦСКА Васил Илиев и гросмайсторът Маргарита Войска.", "date": "2019.06.13", "title": "Министър Кралев награди еврошампионка по шахмат"}
{"url": "https://standartnews.com/sport/mbape-e-1-po-tsena-pri-futbolistite-394725.html", "text": "Футболните наблюдатели от CIES оповестиха днес актуалната си класация за най-скъпите играчи от петте големи първенства на Европа – на Англия, Испания, Италия, Германия и Франция. Организацията определя цената с помощта на алгоритъм, който брои критерии като години, продължителност на договора, позиция на футболиста, изиграни минути, голове, мачове за националния отбор, резултати на клубния му отбор и т. н. \r\nНачело в списъка е нападателят на Пари Сен Жермен и националния отбор на Франция Килиан Мбапе, който е оценен на 252.2 милиона евро. След него са звездата на Ливърпул Мохамед Салах и крилото на Манчестър Сити Рахийм Стърлинг. Най-скъпият футболист в света Неймар е извън Топ 10 - на 17-а позиция, а петкратният носител на \"Златната топка\" Кристиано Роналдо е 20-и. Най-скъп вратар е Алисън Бекер от Ливърпул с цена от 107 милиона евро. 1. Килиан Мбапе (ПСЖ) – € 252.2 млн. евро \r\n2. Мохамед Салах (Ливърпул) – 219.6 \r\n3. Рахийм Стърлинг (Манчестър Сити) – 207.9 \r\n4. Лионел Меси (Барселона) – 167.4 \r\n5. Джейдън Санчо (Борусия Д) – 159.4 \r\n6. Садио Мане (Ливърпул) – 157.8 \r\n7. Хари Кейн (Тотнъм) – 155.2 \r\n8. Роберто Фирмино (Ливърпул) – 144.2 \r\n9. Антоан Гризман (Атлетико) – 143.8 \r\n10. Лерой Сане (Манчестър Сити) – 137.1", "date": "2019.06.13", "title": "Мбапе е №1 по цена при футболистите"}
{"url": "https://standartnews.com/sport/rekorden-nagraden-fond-na-uimbldn-394728.html", "text": "Организаторите на третия турнир от Големия шлем в тениса - \"Уимбълдън\" обявиха станалото „задължително“ увеличение на наградния фонд за новото издание на турнира. И тази година шампионите при мъжете и жените ще получат еднакъв чек, който ще бъде на стойност 2.35 млн. паунда. За сравнение миналата година първенците – Ангелик Кербер и Новак Джокович (на снимката), прибраха по 2.25 млн. паунда. \r\nФиналистите тази година ще се утешават с 1.175 млн. паунда повече в банковата сметка. Най-голямо в процентно отношение е увеличението за отпадналите в първия кръг. Те ще приберат по 45 000 паунда, което е с 15.4% повече от миналия сезон. \r\nШампион – 2.35 млн. паунда \r\nФиналист – 1.175 млн. паунда \r\nПолуфиналист – 588 000 паунда \r\nЧетвъртфиналист: 294 000 паунда \r\nОсминафиналист: 176 000 паунда \r\nIII кръг: 111 000 паунда \r\nII кръг: 72 000 паунда \r\nI кръг: 45 000 паунда \r\nШампионите на двойки ще се поздравят с чек за 540 000 паунда, което е ръст с 20% в сравнение с последното издание. Първенците при смесените дуети ще получат 116 000 паунда. Увеличението тук е „само“ 5.5%. \r\nСрещите от Уимбълдън 2019 започват на 1-ви юли.", "date": "2019.06.13", "title": "Рекорден награден фонд на \"Уимбълдън\""}
{"url": "https://standartnews.com/sport/izritakha-shefa-na-natsionalniya-stadion-394730.html", "text": "Шефът на Националния стадион „Васил Левски“ Георги Кузев е бил освободен от поста си, потвърдиха от Министерството на младежта и спорта. \"Георги Кузев е освободен от длъжността директор на Националния стадион “Васил Левски” поради допуснати грешки по време на изпълнение на служебните си задължения. Кузев освобождава заемания от него пост с решение на изпълнителния директор на “Национална спортна база” ЕАД\", съобщиха от ММС. Кузев пое поста през 2013, а преди това работеше в БФС като директор на търговския отдел и отговаряше за маркетинга и рекламата. Преди него длъжността изпълняваше Антон Попов.", "date": "2019.06.13", "title": "Освободиха шефа на националния стадион"}
{"url": "https://standartnews.com/sport/ksmetliya-ot-sofiya-udari-5-098-816-leva-ot-tototo-394746.html", "text": " Джакпотът в 47-и тираж на играта „Тото 2 - 6 от 49“ в размер на  беше спечелен тази вечер. Фишът е пуснат в град София. Джакпотът в играта стартира от нови 2 000 000 лева и се очаква в неделя да достигне  За следващия тираж в неделя печалбите ще достигнат общо  . Джакпотът в играта 6/42 ще бъде  . В играта 5/50 сумата е до  , а в Тото Джокер –  .                     :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 46-и тираж без допълнителен залог. Утре, 14 юни, ще бъдат изтеглени печелившите комбинации за 47-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс нов автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.           В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ” победител стана  който спечели  защото беше по-бърз и съобразителен от своя съперник   който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.06.13", "title": "Късметлия от София удари 5 098 816 лева от тотото"}
{"url": "https://standartnews.com/sport/demireva-treta-v-oslo-s-lichen-rekord-za-sezona-394747.html", "text": "Мирела Демирева подобри личния си рекорд за сезона в скока на височина, след като се класира на трета място на турнира от Диамантената лига в Осло (Нор).   Олимпийската и европейска вицешампионка записа 194 см и си осигури участие на световното първенство в Доха през есента. Нормативът в дисциплината е именно 194 см.   Демирева стана четвъртата българка, която си осигурява норматив за участие на. Това вече направиха Ивет Лалова (200 м), Габриела Петрова (троен скок) и Радослава Мавродиева (гюле).   Надпреварата в Осло не беше лесна за Мирела. Тя започна с успех на 185 см. Но след това й бяха нужни три скока, за да се справи със 191 см. Толкова беше личният й рекорд за сезона. Мирела беше единствената, която премина над летвата, поставена на 194 см, от първи опит и от седма позиция преди скоковете на тази кота се изстреля на първата временна позиция. След това обаче българката пропусна 196 см – равно на олимпийски норматив. С тази височина се справиха Мария Ласицкене - от първи опит, и Ерика Кинси (Шв) - от трети. Двете изпревариха Мирела, която сгреши три пъти на 198 см. Кинси също отпадна на 198 см, а Ласицкене не срещна проблеми и още с първото си засилване излезе начело със 198 см. След това рускинята, състезаваща се под неутрален флаг, се качи на 201 см и успя от третото засилване. Така тя оглави световната ранглиста за сезона, като изпревари с 1 см сънародничката си Анна Чичерова, която обаче няма право да се състезава на международни състезания.  Ивет Лалова-Колио не стартира заради студеното време в Осло. Спринтьорката ще участва идната седмица в първенството на Турция, а после в старта от Диамантената лига в САЩ.", "date": "2019.06.13", "title": "Демирева трета в Осло с личен рекорд за сезона"}
{"url": "https://standartnews.com/sport/prandi-ochakva-trudni-machove-i-vv-varna-394727.html", "text": "Трудни мачове от Волейболната лига на нациите във Варна очаква треньорът на националния отбор на България Силвано Пранди. От петък до неделя България ще играе последователно с Австралия, Япония и Италия, а двубоите са в зала \"Конгресна\" на Двореца на културата и спорта. Селекционерът допълни, че най-хубавото на трудните мачове е, че дават възможност отборът да израства. \r\nПранди каза, че мачът на България с Австралия в петък е тест за националите за понататъшното им представяне в турнира. Предстоящите срещи ще са много тежки, каза още специалистът. Той посочи, че за отборът и за него е удоволствие да са пред собствена публика и позната атмосфера.  \r\n\"Преди години, когато си тръгнах от националния отбор, оставих България сред първите пет отбора в света и сега целта ми е да го върна там - коментира още италианският специалист.  \"Условията във Варна са изключително добри, надявам се да повторим спомена от миналата година от София, когато постигнахме добър резултат срещу домакините\", коментира треньорът на Австралия Марк Лебедев. Той допълни, че мачовете с останалите претенденти за оставане в лигата - България, Канада и Португалия, са изключително важни и затова тимът му гледа по-специално на двубоя с България. Срещата срещу домакините е най-важният мач в този турнир, допълни специалистът. \r\nТреньорът на Япония Юичи Накагаичи коментира, че всичко в плана на отбора му е свързано с Олимпийските игри в Токио през 2020 година. Нашата цел от срещите в Лигата на нациите е изграждане на отбор за Олимпиадата. В отговор на въпрос Накагаичи каза, че не може каже колко мача ще спечели отборът му тук, тъй като отборите са много силни. Той допълни, че за Япония най-важното е да направи добро взаимодействие в отбора. \r\nОчаквам интересни мачове, заяви треньорът на Италия Джанлоренцо Бленджини. Той допълни, че отборът му трябва да създаде определена система на игра и допълни, че очаква тежки двубои, защото всички отбори в турнира са на високо ниво. Бленджини заяви още, че пред отбора няма поставена цел за брой победи в турнира във Варна. за нас е важно да се представим добре, но със сигурност ще е много трудно, особено срещу България, защото домакините са в почти пълен състав, каза треньорът. България има играчи на световно ниво, но очаквам тежки двубои и срещу другите съперници, обобщи Бленджини. \r\nМачовете във Варна започват на 14 юни с двубой между Италия и Япония от 17.00 часа. От 20.40 часа България излиза в първата си среща срещу Австралия. В събота от 17.00 часа играят Италия и Австралия, а от 20.40 момчетата на Силвано Пранди ще играят срещу Япония. В последния ден от турнира от 17.00 часа Австралия играе с Япония, а от 20.40 часа България се изправя срещу Италия. ", "date": "2019.06.13", "title": "Пранди очаква трудни мачове и във Варна"}
{"url": "https://standartnews.com/sport/50-000-posreshchnakha-azar-v-real-m-394749.html", "text": "Реал Мадрид представи новото си попълнение Еден Азар при засилен фенски интерес. 50 000 фенове бяха изпълнили трибуните на \"Сантиаго Бернабеу\" и аплодираха бурно новия играч. Белгиецът парафира до 2024 година с испанския град преди да позира с екипа на Кралския клуб. Флоренрино Перес посрещна Азар с \"Добре дошъл\" и го определи като футболист, способен да превърне футбола в нещо страстно и изнендаващо. Самият Азар призна, че е сбъднал една от детските си мечти. Реал Мадрид закупи Еден Азар през този трансферен прозорец, а Челси ще получи за белгийския плеймейкър 100 милиона евро с добавени 50 млн. евро бонуси. Футболистът кацна в испанската столица в четвъртън сутрин и мина медицински тестове в клиника „Санитас де Ла Моралеха”. Офанзивният полузащитник акостира в последен модел джип в медицинския център. Преди да се отправи към лечебното заведение Еден Азар раздаде десетки автографи на събралото се множество фенове. „Благодаря на президента, също и на фамилията ми.  Имам много желание да започна да играя с тази фланелка (бел. ред. – на Реал Мадрид) от месец насам. Искам да спечеля титли. Както каза и господин Перес, беше моя мечта от малък да играя за Реал Мадрид. Сега съм тук. Само искам да се насладя на момента“, заяви Азар при представянето си. Три часа преди официалното представяне на футболиста на \"Бернабеу\" пък до стадиона започнаха да се втурват тълпи от фенове, които искаха да станат част от паметната за Реал Мадрид вечер. ", "date": "2019.06.13", "title": "50 000 посрещнаха Азар в Реал М"}
{"url": "https://standartnews.com/regionalni/mladi-talanti-podgravyat-kontsertite-na-bg-radio-v-blagoevgrad-394678.html", "text": "Над 30 млади музикални таланти ще вземат участие в първото издание на „Благоевград БГ Voice“. Фестивалът обединява вокална и вокално-инструментална поп, рок и джаз музика. Той ще се проведе в дните на големите концерти на БГ Радио – 14 и 15 юни. За целта ще има специално обособена сцена на площад „Македония. \r\n  \r\nОрганизатори са Община Благоевград, Център за личностно и творческо развитие на децата Благоевград, Музикално училище Престо, Вокално студио „Фа диез“. \r\nФестивалът има за цел да обедини млади таланти и да им осигури възможност за изява. Предвидени са и Награда на Община Благоевград, Награда на Публиката, Награди на Партньори, Награда на Журито и Награда за артистичност. Непосредствено преди старта на големите концерти на БГ Радио, участниците в „Благоевград БГ Voice“, ще излязат и на сцената в парк „Македония“, за да подгреят преди очакваната изява на звездите от бг музиката.", "date": "2019.06.13", "title": "Млади таланти подгравят концертите на БГ радио в Благоевград"}
{"url": "https://standartnews.com/svyat/nasa-veche-s-adres-ulitsa-skriti-chisla-394744.html", "text": "НАСА прекръсти улицата, на която се намира централата ѝ във Вашингтон, в чест на три чернокожи математички, чиито изследвания се оказаха много важни за усвояването на Космоса от САЩ и са представени във филма „Скрити числа“, предаде БТА. Катрин Джонсън, Дороти Вон и Мери Джаксън са имали ключова роля в американските аерокосмически изследвания между 40-те и 60-те години на миналия век, когато САЩ се готвели да стъпят на Луната, предаде Франс прес. Трябвало обаче да минат години, преди да излезе наяве историята за тези героини, които навремето са се сблъскали с расови и сексистки предразсъдъци. Писателката Марго Лий Шетърли им посвети книгата си „Скрити числа“, която през 2016 г. бе адаптирана със същото заглавие за големия екран. НАСА кръсти „Път Скрити числа“ улицата в центъра на Вашингтон, където се намира централата ѝ. Следващия месец американското космическо ведомство ще чества 50-годишнината от стъпването на човек на Луната.", "date": "2019.06.13", "title": "НАСА вече с адрес улица „Скрити числа“"}
{"url": "https://standartnews.com/regionalni/kubrat-zadelya-57-mln-za-remont-na-mezhduselski-ptishcha-394677.html", "text": "Две пътни отсечки, които свързват 5 населени места в община Кубрат ще бъдат ремонтирани  това лято. Нов асфалт ще бъде положен на  шосето от Кубрат до село Беловец и на пътя, който свързва община Кубрат със съседната Сливо поле и минава през селата Сеслав, Юпер и Борисово. 15,4 километра е дължината на междуселските пътища, на които предстои обновяване. Разходите за ремонта са на стойност 5,7 млн.лв. 5,4 млн. лева от средствата са осигурени от Оперативната програма за развитие на селските райони, а останалите 300 хиляди лева са за сметка на общинския бюджет, уточниха от кемтството в Кубрат. Ремонтът на междуселските пътища в региона  идва след серия от протести на местните хора,  недоволни от разбитите шосета в лудогорската община. Разгневените граждани няколко пъти блокираха главните пътища за Русе и Разград с искане да се инвестира в пътната инфраструктура на Кубрат.  ", "date": "2019.06.13", "title": "Кубрат заделя 5,7 млн. за ремонт на междуселски пътища"}
{"url": "https://standartnews.com/sport/levski-si-izbra-sporten-direktor-394748.html", "text": "Ивайло Петков е новият спортно-технически директор на футболния Левски, съобщи официалната страница на „сините“. Той е поканен от ръководството на клуба да поеме поста и ще бъде представен пред медиите в близките дни.  „Ръководството ми представи концепцията за развитие на Левски и бях поканен да стана част от нея. За мен е голяма чест да бъда в клуб като Левски и благодаря за доверието, което ми гласува ръководството. Надявам се с общите усилия на всички в Левски да изведем отбора там, където му е мястото“, заяви Ивайло Петков. Той е роден на 24 март 1976 г. Той е трикратен шампион на България на България с отбора на Литекс ( 1997-98, 2009-10, 2010-11). Печелил е Купата на България (2009 г.) и Суперкупата на България (2010 г). Има 65 мача и 3 гола за националния отбор на България, участник е на Световното първенство във Франция през 1998 година. В богатата си кариера като играч е носил екипите на турските Фенербахче, Истанбулспор и Анкарагюджу  и на руския Кубан (Краснодар).", "date": "2019.06.13", "title": "Левски си избра спортен директор"}
{"url": "https://standartnews.com/biznes/domati-po-005-evro-ot-grtsiya-ni-prodavat-po-3-lv-394735.html", "text": "Гръцките домати влизат на 0,05 евро за килограм в България, а в цената им скача в пъти, докато стигат до крайния потребител. Заради това НАП трябва стриктно да следи какво се внася у нас, смята изпълнителният директор на Асоциацията на оранжерийните производители в България Атанас Кунчев. \r\n\"Изписват гръцки домат, трето качество, на 0,05 евро и го вкарват в България. Този домат е трето качество и се има предвид, че той е за преработка. Само че какво става – той стига до борсите. На тези борси се викат служители на БАБХ, които трябва да окачествят продукцията. Те като видят, че не е трето качество, защото тяхната работа не е да гледат цената, а качеството, те го окачествяват като първо качество. И този домат се продава като първо качество\", обясни той пред БНР. Според него европейското подпомагане за родните производители не е ефективно. Освен това субсидиите били едни и същи от 2015 г. \"Трябва много строг контрол при зеленчуците, които влизат от Турция, Македония и Албания\", призова Кунчев. По думите му българските домати в момента са с перфектно качество. На пазара обаче има пренасищане от турски, гръцки, албански и македонски зеленчуци. Кунчев подчерта, че българите производители не могат да продават продукцията си в Гърция. Той разказа, че при опит да продават на гръцката борса, започват всякакъв вид проверки, запечатват се камионите и производителите са принудени или да се върнат в България, или да им се развали стоката. \"От БАБХ нищо не правят по въпроса\", категоричен бе Атанас Кунчев. dnes.bg", "date": "2019.06.13", "title": "Продават ни по 3 лв. домати от Гърция за 0,05 евро"}
