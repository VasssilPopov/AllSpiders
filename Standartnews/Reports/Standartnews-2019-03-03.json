{"url": "https://standartnews.com/sport/paris-pobedi-na-spuskaneto-v-kvitfiel-386376.html", "text": "Световният шампион в супергигантският слалом от Оре 2019 Доминик Парис (Ит) спечели предпоследното спускане за сезона от Световната купа в алпийските ски Квитфиел (Нор). Така италианецът запази шансове за спечелване на малкия кристален глобус в дисциплината. Парис е втори в подреждането с 420 точки, с 80 по-малко от швейцареца Беат Фойц, който днес остана на второ място. В генералното класиране за сезона Марсел Хиршер остава лидер с 1408 точки, следван от Алекси Пентюро (Фр) с 918 точки и Хенрик Кристоферсен с 808 точки. Българинът Алберт Попов е 58-и с 95 точки. Утре в Квитфиел е насрочен супергигантски слалом за мъже.", "date": "2019.03.02", "title": "Парис победи на спускането в Квитфиел"}
{"url": "https://standartnews.com/regionalni/vratsa-podaryava-2000-znamena-386366.html", "text": "За четвърта поредна година община Враца ще раздаде по повод Националния празник над 2 хиляди български знамена на учениците в града. В патриотичната проява ще се включат кметът Калин Каменов, заместникът му Петя Долапчиева и зам.-председателят на общинския съвет Владимир Христов. За първи път българският трикольор ще получат и децата от подготвителните групи на 16 детски градини, както и учениците от ХІІ клас. Трибагреник ще има за всички ученици от І клас. Националния символ ще получат и живеещите на централния бул. „Никола Войводов“. Трикольорът ще им бъде раздаден на 28 февруари от млади работници от Звено „Център за Младежки дейности” и служители на общинска администрация. Кметът Калин Каменов хората да поставят знамената на терасите си и по този начин градът да бъде украсен за тържественото посрещане на Националния празник. В деня на самия празник кметът Калин Каменов и неговият екип ще раздават националния флаг на жителите и гостите на града на площад „Христо Ботев“.", "date": "2019.03.02", "title": "Враца подарява 2000 знамена"}
{"url": "https://standartnews.com/svyat/meksiko-zabranyava-detskite-svatbi-386371.html", "text": "Мексико забранява детските сватби Комисията по въпросите на правосъдието при Палатата на депутатите е одобрила постановление, с което се слаг край на детските бракове и намаляването на възрастта за слючване на брак, след като ООН ги е предупредила, че тези съюзи са основна причина за насилието и узаконената дискриминация по отношение на децата и юношите. С документа се правят някои реформи във Федералния граждански кодекс и на статия 45 за правата на момичетата, момчетата и юношите, като възрастта за сключване на брак е фиксирана на не по-малко от 18 години.   Президентът на Институционно-революционната партия на Мексико Мария дел Пилар Ортега Мартинес характеризира тази реформа като важна, тъй като целта е да се защитят правата на непълнолетните, които често стават обменна монета за своите родители, които ги продават за лични облаги. Това ще окаже влияние и на младите хора, които според обичаите на страната встъпват в брак прекалено рано, което пречи на тяхното развитие и дори вреди на здравето им. Ортега Мартинес е обявила, че на 6 март на открито заседание на парламента този въпрос ще се обсъди с гражданите и правозащитните организации, а на 13 март всеки ще може да гласува личното си мнение. Тя пояснява, че проблемът е крайно време да се реши, дори и да се криминализира, тъй като подобни детски сватби дори зачестяват в някои райони на страната. Предлага се въвеждане на съдебна отговорност за принудително встъпване в брак и затвор от 6 до 12 години, както и глоба за всички, които извършват този вид престъпление.", "date": "2019.03.02", "title": "Мексико забранява детските сватби"}
{"url": "https://www.standartnews.com/sport/paris-pobedi-na-spuskaneto-v-kvitfiel-386376.html", "text": "Световният шампион в супергигантският слалом от Оре 2019 Доминик Парис (Ит) спечели предпоследното спускане за сезона от Световната купа в алпийските ски Квитфиел (Нор). Така италианецът запази шансове за спечелване на малкия кристален глобус в дисциплината. Парис е втори в подреждането с 420 точки, с 80 по-малко от швейцареца Беат Фойц, който днес остана на второ място. В генералното класиране за сезона Марсел Хиршер остава лидер с 1408 точки, следван от Алекси Пентюро (Фр) с 918 точки и Хенрик Кристоферсен с 808 точки. Българинът Алберт Попов е 58-и с 95 точки. Утре в Квитфиел е насрочен супергигантски слалом за мъже.", "date": "2019.03.02", "title": "Парис победи на спускането в Квитфиел"}
{"url": "https://standartnews.com/mneniya/kasorazbivacht-pantudi-spasyava-trnovskata-konstitutsiya-386338.html", "text": "- Без съмнение историческа дата. Но аз не съм склонен да се прехласвам, че е неповторима, съдбовна и т. н. Именно като историк си давам сметка, че става дума за един предварителен договор, за който и двете страни са били наясно, че няма да остане в сила. Но така или иначе 3 март има историческо значение, затова защото в резултат на него възкръсва за живот Третата българска държава. Българите получават своето политическо освобождение, навлизат в нова епоха в своето развитие. - Аз също имам своите колебания. Но така или иначе тази дата се чества още от самото начало, от самото подписване на Санстефанския договор и се превръща в неизменна част от българския празничен календар. Промяната е въпрос на консенсус в обществото, а на този етап такъв няма. Така че трябва да приемем този факт и да отбелязваме 3 март подобаващо - като наш национален празник. - Не бих казал, че има нови документи и факти, които да променят общоизвестната картина и да добавят нещо ново. Съществуващите факти и обстоятелства са известни и на българската, и на световната публика, а на историческата колегия още по-добре. Но има, разбира се, нови интерпретации, което е в реда на нещата. - Ограничението върху руските архиви е от по-ново време. За времето около Руско-турската освободителна война, подписването на Санстефанския договор, Временното управление, практически достъпът е свободен. Тези документи се съхраняват в Руския държавен военно-исторически архив, РДВИА, където се намират документите на Руската императорска армия до 1918 г. Няма ограничение до този архив, ограниченията за българските учени са от друг характер. В последните десетилетия Москва стана един от най-скъпите градове в света, и в този смисъл пребиваването за изследователска работа там е истински лукс. Що се отнася до турските архиви от този период - Османо-турският архив в Истанбул, до него също няма ограничен достъп. Но тук пък има друг проблем - с езика. Османо-турският език е пречка за цялата историческа колегия. Все по-малко млади колеги изучават този език, за да имат възможност за изследователска работа. Вие знаете, че наскоро един колега от Карлово попадна на оригинална снимка на Васил Левски в тези архиви. На практика \"сензацията\" беше за незапознатите, защото самият документ беше известен и беше публикуван вече от турски колега. Карловският историк просто извади копие на оригинала и го публикува в България. - Това е демократичността на Търновската конституция - нещо, което рязко я отличава, както от действащото османско право по това време, така и от съществущата политическа система в Царска Русия. И в този смисъл това е огромно предимство и стъпка напред в развитието на конституционното право като материя и въобще в развитието на идеята за държавността на българите. Тя е дело на самите българи. - Може би дързост. Дързост е думата, която ми идва спонтанно в съзнанието. Затова, защото очевидно първостроителите са били смели хора, които са наясно, че се изправят пред нещо, което надхвърля техните представи, техните възможности. Въпреки това, те се захващат с изключителна решителност и убеденост да подготвят първия ни основен закон и действително успяват да го направят блестящо. - Самата история по запазването на оригинала на Търновската конституция наистина е изключително интересна, сякаш Всевишният я пази. След подписването й е изработено специално ковчеже по поръчка на тогавашния Софийския митрополит Мелетий, със специално заключване, подпечтано с личния печат на митрополита и на протоколчика на самото Учредително събрание Георги Кирков, по-късно директор на Народната библиотека. Ковчежето е оставено за постоянно съхранение в катедралния храм \"Св. Крал\", който по това време е и митрополитската катедрала на София. Когато се изгражда днешната сграда на Народното събрание през 1901-1902 г., това ковчеже е преместено в сградата на новия парламент. И добре че така става, защото всички знаем какво се случва с катедралата \"Св. Крал\" по време на атентата през 1925 г. Интересното е, че тази светиня оцелява и при бомбардировките над София през 1944 г. Сградата на Народното събрание също е бомбардирана, западното крило, където се съхранява ковчежето с оригинала на конституцията, е тежко разрушено. Скъпоценното сандъче все пак оцелява, но се изгубват ключовете за отварянето му. При разчистването на развалините на разрушеното крило на Народното събрание ковчежето за пореден път е преместено в сградата на Министерския съвет, днешното военно министерство. И едва през 1946 г. ковчежето е върнато отново в сградата на парламента. Но хората тук са съвършено други. Новата комунистическа власт изтрива дори спомените за това, какво е имало в това сандъче. Когато председателят на парламента се натъква на това ковчеже през 1948 г., се създава специална комисия от различни институции, които да го отворят и проверят какво има в него. Комисията казва, че не може да бъде отворено без ключовете. Тогава вадят под строга охрана от Софийския затвор световно известния касоразбивач Пантуди. Той пожелал „да остане насаме с ковчежето”, отворил го и извадил оттам оригинала на Търновската конституция, протоколите от Учредителното събрание, както и протокола от заседанието на Първото Велико народно събрание. Това е парламентът, който избира княз Александър Батенберг за първи български владетел. - Фактически през 1953 г. Народното събрание предава оригинала на Търновската конституция на тогавашното Главно управление на архивите към Министерския съвет. И оттогава тя се съхранява при нас. На официлното честване на 140-годишнината от приеманете на Търновската конституци през април във Велико Търново ние отново ще покажем тази светиня, както и така наречената Сребърна конституция - с измененията от 1911 т. Така се нарича специално изготвеният за цар Фердинанд екземпляр. Той е подвъзран със сребърна подвързия от най-висока проба сребро - 900, със златна инкрустация на герба, и инкрустирани вътре скъпоценни камъни - червен и бели рубини и изумруди, общо 25 камъка. Те са така разположени върху корицата, че да образуват цветовете на националното знаме - бяло, зелено и червено.    ", "date": "2019.03.02", "title": "Касоразбивачът Пантуди спасява  Търновската конституция"}
{"url": "https://standartnews.com/kultura/ed-shiyrn-podgotvya-i-publichna-svatba-386345.html", "text": "След тайната интимна венчавка Ед Шийрън подготвя и голямо празненство. Според „The Sun“ сега, след като певецът и половинката му вече са изрекли брачните клетви пред близките си хора, планират грандиозна зрелищна сватба. Твърди се, че този път ще гостуват известни личности, включително Дженифър Анистън, Кортни Кокс, Елтън Джон и принцеса Юджини. Анонимен източник споделя: „Ед и Чери подготвят голяма церемония за края на лятото, на която ще присътват повече хора. Прителите му от шоу индустрията като Тейлър Суифт и близките му от звукозаписното студио ще могат да отпразнуват важния момент на младоженците подобаващо“.", "date": "2019.03.02", "title": "Ед Шийрън подготвя и публична сватба"}
{"url": "https://www.standartnews.com/sport/miluoki-siguren-za-pleyofite-v-nba-video-386320.html", "text": "Отборът на Милуоки Бъкс надигра като гост Ел Ей Лейкърс със 131:120 в поредна среща от редовния сезон на Националната баскетболна асоциация. Първата четвърт в ,,Стейпълс Сентър“ премина при поделено надмощие, като в крайна сметка гостите поведоха с една точка след края на частта – 27:26. Във втората домакините вдигнаха темпото на игра, а ЛеБрон Джеймс и Брандъм Инграм се разиграха. На голямата пауза преднината на ,,езерняците“ бе шест пункта – 65:59. Бъкс намали изоставането си в третата четвърт на точка, а в решителната вкара 38 точки и не остави шансове на тима от Калифорния. Най-резултатен за победителите бе Ерик Бледсоу, който реализира 31 точки, като към тях добави и 9 асистенции. Малкъм Брагдън отбеляза 21, а голямата звезда на Милуоки Янис Адетекумбо постигна дабъл-дабъл – 16 точки и 15 борби. За Лейкърс Джеймс и Инграм вкараха по 31 точки, а Ражон Рондо добави 20 точки, 8 борби и 9 асистенции, но те се оказаха крайно недостатъчни за възпитаниците на Люк Уолтън. Така Бъкс си осигуриха предсрочно участие в плейофите, след като постигнаха своя седми последователен успех в лигата и остават лидер в Източната конференция, докато Лейкърс са десети на Запад. В следващите си двубои Милуоки гостува на Юта Джаз, докато Ел Ей пътува за визита на Финикс Сънс. Атланта Хоукс – Чикаго Булс – 161:168 след четири прод. Бруклин Нетс – Шарлът Хорнетс 112:123 Торонто Раптърс – Портланд Трейл Блейзърс 119:117 Бостън Селтикс – Вашингтон Уизардс 107:96  Финикс Сънс – Ню Орлиънс Пеликанс 116:130 Сакраменто Кингс – Ел Ей Клипърс 109:116", "date": "2019.03.02", "title": "Милуоки сигурен за плейофите в НБА (ВИДЕО)"}
{"url": "https://standartnews.com/svyat/dzhoni-dep-sdi-bivshata-si-za-50-mln-386306.html", "text": "Холивудската звезда Джони Деп подаде иск срещу бившата си съпруга Амбър Хърд, съобщиха People и БГНЕС. Деп настоява за обезщетение от 50 млн. долара заради статия, написана от бившата му съпруга, в която тя нарича себе си „жертва на домашно насилие”. Адвокатите на актьора наричат лъжа твърденията на Хърд и смятат, че по този начин тя „иска да придвижи кариерата си”. На свой ред адвокатите на Хърд заявиха, че с помощна на иска актьорът се стреми да накара Хърд „да млъкне”.", "date": "2019.03.02", "title": "Джони Деп съди бившата си за $50 млн."}
{"url": "https://www.standartnews.com/sport/levski-shche-ima-12-miliona-evro-386321.html", "text": "Левски ще разполага с 12 милиона лева през следващия сезон, съобщава „Тема Спорт”. Толкова ще е бюджетът на „сините”. Той ще бъде осигурен основно от солидни спонсорски договори. Тази сума е един вид „стягане на коланите” на „Герена”, защото при Спас Русев клубът харчеше повече, а широките пръсти на предишното ръководство доведоха до повишаване на дълговете. Желанието на новия изпълнителен директор Павел Колев е перото в бюджета за месечни възнаграждения да бъде намалено с 30 процента. Този процес ще започне да тече от лятото. Подробности за новата финансова политика на клуба трябва да бъдат дадени по време на Общото събрание на Левски на 6 март, сряда. Тогава ще бъде обявен и точният размер на дълговете, като наскоро от „Герена” разкриха, че са били над 30 милиона лева. Част от тях вече бяха погасени.", "date": "2019.03.02", "title": "Левски ще има 12 милиона лева"}
{"url": "https://www.standartnews.com/sport/blgariya-s-prvi-medal-ot-dan-kolov-nikola-petrov-386322.html", "text": "Айк Мнацаканян донесе първи медал за България - сребро от турнира \"Дан Колов - Никола Петров\" в Русе. На финала в категория до 72 кг на класическия стил натурализираният у нас арменец отстъпи пред руснака Абуязид Манцигов с 2:5. В полуфинала световната и европейска шампионка преодоля с туш Елис Манолова (Азербайджан) и днес нейна съперничка ще бъде с украинката Юлия Остапчук. При 74-килограмовите на свободния стил Али Умарпашаев пък стигна до малкия финал, след като загуби на полуфиналите от олимпийския шампион и един от най-титулуваните борци Джордан Бъроуз (САЩ) с 2:7. За бронза ще спори и Милослав Методиев (130) при класиците. А световният вицешампион Кирил Милов ще мине през репешажите в класическия стил при 97-килограмовите, както и Георги Вангелов (57) в свободния, чийто противник ще бъде италианецът Гиби Давидови.", "date": "2019.03.02", "title": "България с първи медал от \"Дан Колов - Никола Петров\""}
{"url": "https://www.standartnews.com/sport/svetovni-shampionki-spryakha-sestri-stoevi-386324.html", "text": "Европейските шампионки Габриела Стоева и Стефани Стоева отпаднаха на четвъртфиналите на турнира по бадминтон от световните суперсерии 300 в Мюлхайм (Германия) с награден фонд 150 хиляди долара. Поставените под номер 7 в схемата българки загубиха в оспорван двубой от световните шампионки и трети поставени Маю Мацумото и Вакана Нагахара (Япония) с 13:21, 21:18, 13:21 за 62 минути.  Срещата между българките и японките беше определен от организаторите за мач на деня. Стоеви, които са осми в световната ранглиста, загубиха първия гейм, но играха страхотно във втория и изравниха резултата. В третата част световните шампионки поведоха с 11:5 и 14:8 и спокойно прикючиха мача. А на турнира в Тренчин (Словения) Иван Русев се касира за полуфиналите с победа срещу украинеца Кирило Леонов с 2:0 гейма.спор", "date": "2019.03.02", "title": "Световни шампионки спряха сестри Стоеви"}
{"url": "https://www.standartnews.com/sport/zverev-stigna-finala-v-akapulko-video-386323.html", "text": "Александър Зверев е на един мач от своята първа титла за сезона. Германецът победи британеца Камерън Нори със 7:6(9), 6:3 и така стигна до финала на турнира от категория АТР 500 в Акапулко. Зверев не е загубил нито сет от началото на турнира като в четири двубоя бе пробит едва 2 пъти. Нори се бореше за втория си финал за годината след този в Оукланд, но Зверев бе прекалено класен за него. Германецът доминираше и на първи, и на втори сервис.  Световният №3 бе пробит, когато сервираше за сета при 5:4, но това не попречи на концентрацията му и в тайбрека не даде точка на съперника. Във втория сет пък един ранен пробив бе достатъчен за успеха. На финала Зверев ще срещне Ник Кириос. Австралиецът спечели в трилър 7:5, 5:7, 7:6(9) срещу американеца Джон Иснър.  ", "date": "2019.03.02", "title": "Зверев стигна финала в Акапулко (ВИДЕО)"}
{"url": "https://standartnews.com/sport/shifrin-specheli-predsrochno-svetovnata-kupa-386375.html", "text": "Американката Микаела Шифрин спечели предсрочно за трета поредна година Световната купа в алпийските ски. Новината бе обявена официално от Международната федерация по ски (ФИС) въпреки, че до края на сезона остават още 7 старта при дамите. 23-годишната Шифрин има непреодолим аванс на върха в генералното класиране от 719 точки пред втората Петра Влъхова (Словакия) седем старта преди края на сезона. От ФИС потвърдиха за спечелената от Шифрин Световна купа, защото утре в Сочи Влъхова няма да стартира. Микаела Шифрин има 14 победи за Световната купа през този сезон до момента. При мъжете уверено към осма поредна Световна купа върви Мирсел Хиршер.", "date": "2019.03.02", "title": "Шифрин спечели предсрочно Световната купа"}
{"url": "https://standartnews.com/svyat/razgadakha-zagadka-svrzana-ss-stivn-khoking-386354.html", "text": "Учени от медицинския колеж Бейлър в Тексас разкриха механизма на развитие на болестта на Лу Гериг, известна също като амиотрофична латерална склероза, от която бе засегнат физикът Стивън Хокинг, съобщи сайтът MedicalXpress, цитиран от БТА. Оказа се, че мутирали протеини убиквилин престават да регулират функционирането на лизозомата - клетъчен органел, отговарящ за преработването на \"отпадъци\" от метаболизма. Били извършени експерименти с плодови мушици, които притежават мутирала версия на гена, кодиращ убиквилин. Насекомите мутанти показали признаци на възрастова дегенерация, включително нарушена дейност на нервните клетки и натрупване на увредени лизозоми. Учените установили, че дефектният убиквилин допринася за дисфункция на протеазомата - разграждащия клетъчните \"отпадъци\" белтъчен комплекс, и възпрепятства автофагията, при която ненужните клетъчни компоненти се унищожават. При нея везикули, наречени автофагоси, поглъщат повредените белтъци. След това везикулите се сливат с лизозоми, чиято кисела среда активира ензими, разлагащи \"отпадъците\". Но в присъствието на мутиралия убиквилин средата в лизозомите не е достатъчно кисела. Учените възнамеряват да проверят дали същият механизъм е налице у хората. Ако се потвърди съществуването му в човешкия организъм, развитието на амиотрофична латерална склероза ще може да се забави, като се възстанови киселинността в лизозомите.", "date": "2019.03.02", "title": "Разгадаха загадка, свързана със Стивън Хокинг"}
{"url": "https://standartnews.com/svyat/samolet-se-vryaza-v-18-etazhna-sgrada-386309.html", "text": "Неголям самолет се вряза в многоетажна сграда в град Форт Лодърдейл, щата Флорида, пилотът загина, предаде телевизия CBS4 Miami, цитирана от БГНЕС.  Инцидентът станал около 11.55 местно време. Самолетът с рекламен плакат се вряза в 18-етажна сграда и падна до басейн. В сградата се извършвали ремонтни работи повече от година. Самолетът се удари между 16 и 17 етажи. Около 100 обитатели на сградата били евакуирани, никой от тях не е пострадал", "date": "2019.03.02", "title": "Самолет се вряза в 18-етажна сграда"}
{"url": "https://standartnews.com/svyat/trmp-otgovori-na-bivshiya-si-advokat-386356.html", "text": "Президентът на САЩ Доналд Тръмп заяви вчера, че бившият му адвокат Майкъл Коен е предал на издатели книга, в която го описва в благоприятна светлина, в разрез със свидетелските му показания пред Конгреса, предаде АП, цитирана от „Дарик радио”. В Туитър Тръмп написа, че непубликуваният ръкопис на Коен е \"любовно писмо\" към него и че Конгресът трябва да изиска този текст като доказателство, че показанията на адвоката от тази седмица са били \"мошенически\" и \"нечестни\". Коен каза пред комисия на Камарата на представителите, че Тръмп е \"расист\", \"измамник\" и \"мошеник\". Той свидетелства, че Тръмп е използвал вътрешния си кръг, за да прикрива твърдения за извънбрачни връзки, които го уязвяват политически, и че е лъгал за бизнес интересите си с Русия в предизборната кампания през 2016 г. \r\n\"Конгресът трябва да изиска копие от новата книга на Майкъл Коен, дадена на издатели неотдавна\", написа Тръмп в Туитър. \"Ще ви се завъртят главите, като видите лъжите, превратното представяне и несъответствията с показанията му в четвъртък. Все едно е друг човек! Той е напълно опозорен!\". Коен даде показания публично пред конгресната комисия за надзор в сряда и при закрити врата пред комисията по разузнаването в четвъртък. Според съобщения от миналата година Коен е подготвил книга, благоприятна за Тръмп, и е имал договорка с издателство \"Хачит\", преди проблемите му със закона да сложат край на сделката. Говорителят на Коен Лани Дейвис каза вчера, че Коен е получил \"значителен аванс\" преди близо година за \"предложение за книга за това как той възприема Доналд Тръмп. В последствие Коен предпочел да не продължава да работи по това\". Дейвис добави, че \"президентът отново излъга\". В показанията си пред конгресната комисия в сряда Коен потвърди, че се е опитал да продаде книга, озаглавена \"Trump Revolution: From the Tower to the White House, Understanding Donald J. Trump\" /Революцията Тръмп: от Тръмп тауър до Белия дом, как да разбираме Доналд Тръмп\"/ без дао уточнява на коя дата, предаде АФП. Сайтът \"Дейли бийст\" съобщи за този проект през май миналата година. И посочи, че бъдещият издател \"Сентър стрийт\" се е оттеглил след като ФБР претърси офисите и дома на Коен през април м.г. В началото на 2018 г. Коен все още беше близък с Тръмп и се смяташе за експерт в президентството. Затова книгата по всяка вероятност щеше да е ласкателна към стопанина на Белия дом, посочва АФП. На връщане от Виетнам, президентът намекна вчера в Туитър , че е виждал поне част от ръкописа, определен като \"любовно писмо до Тръмп\". По-малкият син на Тръмп Доналд младши, също подчерта в туит, че Коен \"предложи книга, в която казва, че Доналд Тръмп не е лъжец\", изпълнена с \"хвалебствия\" към баща му и обвини адвоката, че е сменил лагера, след като е бил подработен от демократите. Очаква се през май Коен да започне да излежава тригодишна присъда. В сряда той каза пред комисията по надзора: \"Невероятно е, че бях дотолкова хипнотизиран от Доналд Тръмп, че бях склонен да върша неща в негов интерес, за които знаех, че са напълно погрешни\". Запитан от депутат републиканец дали сега, когато е лишен от адвокатски права и без доходи, е готов да се ангажира никога да не пише книга, Коен отговори просто \"не\". \r\nТова не е първият бивш адвокат на президент, обърнал се срещу него. Джон Дийн - бивш юридически съветник на президента Ричард Никсън, свидетелства срещу него в аферата Уотъргейт, а впоследствие написа няколко книги, припомня АФП.", "date": "2019.03.02", "title": "Тръмп отговори на бившия си адвокат"}
{"url": "https://www.standartnews.com/sport/borusiya-dortmund-se-prochu-s-izdnka-v-germaniya-video-386325.html", "text": "Борещият се за оцеляване тим на Аугсбург поднесе голяма изненада в Първа Бундеслига, побеждавайки кандидат-шампиона Борусия Дортмунд. Аугсбург се наложи с 2:1 над лидера в Германия, като по този начин завърза борбата за титлата изключително много. Поражението отваря страхотна възможност за преследвача Байерн Мюнхен, който изостава на три точки от „жълто-черните” на второто място във временното класиране. В своя мач от кръга Байерн гостува на Борусия Мьонхенгладбах и при успех ще се изравни на върха с прекия си конкурент. В герой за домакините се превърна кореецът Жи Донг-вон, който реализира и двете попадения за Аугсбург. Въпреки че в редиците на Борусия след едномесечно отсъствие се завърна капитанът и голмайстор на тима Марко Ройс, този факт не подейства мотивиращо на тима от Дортмунд. Голът за „жълто-черните” реализира Пако Алкасер, който заби 13-ото си попадение в шампионата.", "date": "2019.03.02", "title": "Борусия Дортмунд се прочу с издънка в Германия (ВИДЕО)"}
{"url": "https://standartnews.com/svyat/trmp-obvini-severna-koreya-za-smrtta-na-student-386328.html", "text": "Родителите на Ото Уормбиър, американски студент, който почина след 17 месеца в севернокорейски затвор, обвиниха \"режима на злото\" в Пхенян, след като президентът Доналд Тръмп похвали лидерството на Ким Чен-ун и заяви, че вярва на твърдението му, че не е знаел как е бил третиран младежът, предаде Ройтерс.  \"Ким и неговият режим на злото са отговорни за смъртта на нашия син Ото. Ким и неговият режим на злото са отговорни за невъобразима жестокост и безчовечност. Никакви извинения или разточителни похвали не могат да променят това\", се казва в острото изявление на Фред и Синди Уормбиър, разпространено вчера. Малко по-късно Тръмп реагира в \"Туитър\", като се оправда, че е бил разбран погрешно и също обвини Северна Корея, но без да спомене Ким. \"Винаги мразя да бъда интерпретиран погрешно, но особено когато става дума за Ото Уормбиър и страхотното му семейство. Разбира се, смятам Северна Корея за отговорна за малтретирането и смъртта на Ото\", написа президентът.", "date": "2019.03.02", "title": "Тръмп обвини Северна Корея за смъртта на студент"}
{"url": "https://www.standartnews.com/sport/kubrat-pulev-sreshchu-bogdan-dinu-na-23-mart-386335.html", "text": "Вече е официално - следващият мач на най-добрия ни боксьор Кубрат Пулев ще бъде срещу румънеца Богдан Дину на 23 март. Това оповести българинът  . Кобрата, който е  за световната титла в тежка категория, се качва на ринга в прочутата зала “Хангара” в Коста Меса, щата Калифорния. Мачът на Кубрат е гвоздеят в програмата на боксовата гала, която ще бъде излъчвана пряко от телевизионния гигант ESPN. Радостта за българите отвъд океана, които ще могат да бъдат сред зрителите в “Хангара”, е двойна. В същата гала, на ринга излиза и Тервел Пулев, който вече трети месец води подготовка в Лас Вегас. Съперник на бронзовия медалист в полутежка категория от олимпийските игри в Лондон 2012 ще бъде Брандън Джонсън (САЩ). Кубрат Пулев вече е на американска земя и тренира усилено за двубоя срещу Дину. “Подготовката в Лас Вегас върви перфектно. Чувствам се здрав и тренирам със супер настроение”, казва Кобрата.", "date": "2019.03.02", "title": "Кубрат Пулев срещу Богдан Дину на 23 март"}
{"url": "https://standartnews.com/regionalni/maskaraden-festival-s-provezhda-v-yambol-386352.html", "text": "Юбилейното 20-то издание на Международния маскараден фестивал се провежда днес и утре в Ямбол. В конкурсната програма са заявили участие 87 кукерски групи от 17 области в страната. Шестметрова кукерска  маска е емблемата на юбилейното издание, автор е художникът Таня Косева. Подобни маски, които са истинско произведение на изкуствотоалите вече наброявали около 20. \r\n  \"За да се пробуди земята за плодородие, трябва да дойдат кукерите. Обичаят е останал още от древните траки\", подчертава езическият характер на празника етнографът Динка Ангелова. Във този обичай трябвало да участват само мъже и тяхната основна мисия е да събудят земята с обредните селскостопански работи - разораване, засяване, жътва, вършитба, за да има плодородие. \r\n  Фестивалът  ще продължи и в празничиния неделен ден, когато ще бъдат победителите в конкурсната програма. \r\nФото - Община Ямбол", "date": "2019.03.02", "title": "Маскараден фестивал с провежда в Ямбол"}
{"url": "https://standartnews.com/regionalni/vkhod-svoboden-v-muzeite-na-3-mart-386330.html", "text": "  На 3 март, националния празник на България,  входът за регионалния исторически музей в Бургас ще бъде свободен. Четирите експозиции   ще бъдат отворени за безплатно посещение от 09 до 17 часна, информират от музея. Акцент в празничната програма е гостуващата изложба от Националния парк \"Шипка - Бузлуджа\". Тя може да бъде разгледана в историческата експозиция на ул. \"Лермонтов\" 31. Изложбата представя фотографии и фотокопия на оригинални документи от експозицията в Паметника на Свободата на Шипка. Те проследяват цялостното превръщане на някогашното бойно поле на старопланинския връх, битка, решила изход ва Руско-турската освободителна война и съдбата на България, в исторически резерват. Множество архивни снимки показват етапите от строителството  на емблематичния Паметник на свободата - символ на Освобождението на България. \r\n   Освен в Бургас, безплатни ще бъдат посещенията и още редица музеи в страната - Военно-историческия в столицата, регионланите исторически музей в Стара Загора, Плевен, Русе и др. \r\n ", "date": "2019.03.02", "title": "Вход свободен в музеите на 3 март"}
{"url": "https://www.standartnews.com/sport/chiko-dermendzhiev-v-bolnitsa-386355.html", "text": "Легендата на Ботев и българския футбол Динко Дерменджиев се бори за живота си. На Чико внезапно му е прилошало тази сутрин, когато е бил на кафе с приятели, сред които е бил и някогашния му съперник на терена Георги Василев. Кръвното му е било 100/90.  Той е бил откаран в болница от бившият рефер Трендафил Думбалаков. Съмненията са за инсулт. По информация на вестник \"Марица\" състоянието му е стабилизирано.Чико, който на 2 юни ще навърши 78 години досега не е имал видими здравословни проблеми. Той не пропуска мачове на любимия си Ботев, а и на Локомотив, на който два пъти бе треньор в кариерата си.", "date": "2019.03.02", "title": "Чико Дерменджиев в болница"}
{"url": "https://www.standartnews.com/sport/dunav-ne-se-dade-na-botev-video-386357.html", "text": "Отборите на Дунав и Ботев Пд не успяха да се победят и завършиха 1:1 в мача от 24-ия кръг на Първа лига. Домакините откриха в края на първото полувреме чрез Божидар Васев, а Тодор Неделев донесе точката на Ботев след точно изпълнение от дузпа в 55-ата минута. Това бе гол номер 60 за Неделев с екипа на Ботев Пловдив. „Канарчетата” пропуснаха поредна възможност да постигнат успех на този стадион над Дунав. До този момент единствената победа за Ботев като гост над „драконите” бе в Разград. След 24 мача Ботев Пд заема 4-о място с 43 точки, докато Дунав Русе е на 13-а позиция с 19 пункта.", "date": "2019.03.02", "title": "Дунав не се даде на Ботев (ВИДЕО)"}
{"url": "https://standartnews.com/svyat/khuan-guaydo-e-v-arzhentina-i-ekvador-386316.html", "text": "Венецуелският опозиционен лидер Хуан Гуайдо продължава обиколката си в страни от Латинска Америка с посещения в Аржентина и Еквадор.Той призова за нови протести във Венецуела. Завръщането на Хуан Гуайдо във Венецуела е очаквано с нетърпение, но и тревога от неговите привърженици. Той е заплашен от затвор от президента Николас Мадуро, веднага щом стъпи на венецуелска територия. Гуайдо бе приет като държавен глава в Колумбия, Бразилия, Парагвай и Аржентина, а днес ще продължи да търси подкрепа за управлението в родината си в Еквадор.  От чужбина самообявилият се за президент на Венецуела призова за нови протести в страната до неговото завръщане, което е планирано за 4 март. По-рано той обяви, че 600 военнослужещи са преминали на негова страна.  Междувременно САЩ наложиха финансови санкции на шестима венецуелци от силите за сигурност и визови ограничения на десетки членове на вътрешния кръг на президента Николас Мадуро. Санкциите бяха обявени от министерството на финансите, а Държавният департамент съобщи, че са отменени визите на 49 лица.", "date": "2019.03.02", "title": "Хуан Гуайдо е в Аржентина и Еквадор"}
{"url": "https://standartnews.com/sport/miluoki-siguren-za-pleyofite-v-nba-video-386320.html", "text": "Отборът на Милуоки Бъкс надигра като гост Ел Ей Лейкърс със 131:120 в поредна среща от редовния сезон на Националната баскетболна асоциация. Първата четвърт в ,,Стейпълс Сентър“ премина при поделено надмощие, като в крайна сметка гостите поведоха с една точка след края на частта – 27:26. Във втората домакините вдигнаха темпото на игра, а ЛеБрон Джеймс и Брандъм Инграм се разиграха. На голямата пауза преднината на ,,езерняците“ бе шест пункта – 65:59. Бъкс намали изоставането си в третата четвърт на точка, а в решителната вкара 38 точки и не остави шансове на тима от Калифорния. Най-резултатен за победителите бе Ерик Бледсоу, който реализира 31 точки, като към тях добави и 9 асистенции. Малкъм Брагдън отбеляза 21, а голямата звезда на Милуоки Янис Адетекумбо постигна дабъл-дабъл – 16 точки и 15 борби. За Лейкърс Джеймс и Инграм вкараха по 31 точки, а Ражон Рондо добави 20 точки, 8 борби и 9 асистенции, но те се оказаха крайно недостатъчни за възпитаниците на Люк Уолтън. Така Бъкс си осигуриха предсрочно участие в плейофите, след като постигнаха своя седми последователен успех в лигата и остават лидер в Източната конференция, докато Лейкърс са десети на Запад. В следващите си двубои Милуоки гостува на Юта Джаз, докато Ел Ей пътува за визита на Финикс Сънс. Атланта Хоукс – Чикаго Булс – 161:168 след четири прод. Бруклин Нетс – Шарлът Хорнетс 112:123 Торонто Раптърс – Портланд Трейл Блейзърс 119:117 Бостън Селтикс – Вашингтон Уизардс 107:96  Финикс Сънс – Ню Орлиънс Пеликанс 116:130 Сакраменто Кингс – Ел Ей Клипърс 109:116", "date": "2019.03.02", "title": "Милуоки сигурен за плейофите в НБА (ВИДЕО)"}
{"url": "https://standartnews.com/svyat/8-raneni-pri-izlitane-na-samolet-v-london-386337.html", "text": "Всички полети на лондонското летище Станстед бяха прекратени за три часа снощи след като осем души бяха ранени в инцидент при излитане на самолет на авиокомпанията Лаудамоушън, предаде АФП. \r\n\"Екипажът на самолета, изпълняващ полет от Станстед до Виена, реши да прекъсне излитането заради проблеми в двигателя и да свали пътниците на пистата като предпазна мярка\", съобщи компанията в Туитър. Пътниците били отведени с автобус към терминала и прехвърлени на други полети. \r\n  \r\nОсем души са леко ранени. \r\nЗа около три часа полетите към Станстед са били пренасочвани към други летища. Към 23.00 ч. по Гринуич работата на летището е била възобновена, посочва АФП.", "date": "2019.03.02", "title": "8 ранени при излитане на самолет в Лондон"}
{"url": "https://www.standartnews.com/sport/federer-veche-ss-100-titli-ot-atp-386374.html", "text": "Роджър Федерер спечели историческата титла №100 на единично в кариерата си в своя 152-и финал на ниво АТР Тour в тениса на корт. На финала на АТР 500 тенис турнира в Дубай, ОАЕ, вторият поставен швейцарец победи №5 в схемата Стефанос Циципас от Гърция с 6:4, 6:4 за малко повече от един час игра. Маестрото вдигна за осми път трофея в емирствата. Той е вторият тенисист, който има трицифрено число титли след Джими Конърс, който има 109 успеха. Трети е Иван Лендъл с 94, а Рафаел Надал е с 80 купи. Първата титла за Роджър беше през 2001 година на турнира в зала в Милано. \"Беше дълъг път до тази титла. Много съм щастлив, че стигнах до нея, струваше си всичките усилия през години. Не мисля за рекорда на Конърс. Вечерта беше великолепна, благодаря на всички за подкрепата\", каза Федерер при награждаването. Циципас също поздрави съперника за титла №100 и изрази възхищението си от него. От понеделник той ще стане първият грък в топ 10 на ранглистата.Организаторите обявиха, че швейцарският ас ще участва в Дубай и през 2020-а.", "date": "2019.03.02", "title": "Федерер вече със 100 титли от ATP"}
{"url": "https://standartnews.com/sport/levski-shche-ima-12-miliona-evro-386321.html", "text": "Левски ще разполага с 12 милиона лева през следващия сезон, съобщава „Тема Спорт”. Толкова ще е бюджетът на „сините”. Той ще бъде осигурен основно от солидни спонсорски договори. Тази сума е един вид „стягане на коланите” на „Герена”, защото при Спас Русев клубът харчеше повече, а широките пръсти на предишното ръководство доведоха до повишаване на дълговете. Желанието на новия изпълнителен директор Павел Колев е перото в бюджета за месечни възнаграждения да бъде намалено с 30 процента. Този процес ще започне да тече от лятото. Подробности за новата финансова политика на клуба трябва да бъдат дадени по време на Общото събрание на Левски на 6 март, сряда. Тогава ще бъде обявен и точният размер на дълговете, като наскоро от „Герена” разкриха, че са били над 30 милиона лева. Част от тях вече бяха погасени.", "date": "2019.03.02", "title": "Левски ще има 12 милиона лева"}
{"url": "https://www.standartnews.com/sport/arsenal-izpusna-da-bie-totnm-video-386358.html", "text": "Арсенал и Тотнъм завършиха при 1:1 лондонското дерби помежду си. Дербито на Северен Лондон обаче ще бъде започнено с неадекватните отсъждания на рефера Тейлър. През първото полувреме \"топчиите\" откриха чрез Аарън Рамзи. Така завърши и първото полувреме. През втората част Тотнъм се луташе, а Арсенал се защитаваше умело. Така бе до 74-ата минута. Тогава реферът Тейлър отсъди дузпа за Тотнъм след нарушение на Мустафи срещу Хари Кейн. Преди това обаче се видя ясно, че нападателят на \"шпорите\" бе в засада. Все пак Кейн изравни за 1:1. В последната минута Арсенал също получи правото да изпълни дузпа, която също бе спорна. Обамеянг обаче изпълни несериозно и Уго Лорис изби. В продължението Лукас Торейра бе изгонен за директен червен картон за грул фаул. Друг е въпросът, че Дани Роуз от Тотнъм направи същото, ако не и по-грубо нарушение срещу вратара Бернд Лено при 1:0 за Арсенал. По този начин борбата за Топ 4 в Англия става все по-заплетена. Тотнъм и Арсенал са трети и четвърти съответно с по 61 и 57 точки, а плътно зад тях вървят Манчестър Юнайтед (55 точки) със среща по-малко и Челси (53 точки), който пък е с 2 мача пасив.", "date": "2019.03.02", "title": "Арсенал изпусна да бие Тотнъм (ВИДЕО)"}
{"url": "https://standartnews.com/sport/blgariya-s-prvi-medal-ot-dan-kolov-nikola-petrov-386322.html", "text": "Айк Мнацаканян донесе първи медал за България - сребро от турнира \"Дан Колов - Никола Петров\" в Русе. На финала в категория до 72 кг на класическия стил натурализираният у нас арменец отстъпи пред руснака Абуязид Манцигов с 2:5. В полуфинала световната и европейска шампионка преодоля с туш Елис Манолова (Азербайджан) и днес нейна съперничка ще бъде с украинката Юлия Остапчук. При 74-килограмовите на свободния стил Али Умарпашаев пък стигна до малкия финал, след като загуби на полуфиналите от олимпийския шампион и един от най-титулуваните борци Джордан Бъроуз (САЩ) с 2:7. За бронза ще спори и Милослав Методиев (130) при класиците. А световният вицешампион Кирил Милов ще мине през репешажите в класическия стил при 97-килограмовите, както и Георги Вангелов (57) в свободния, чийто противник ще бъде италианецът Гиби Давидови.", "date": "2019.03.02", "title": "България с първи медал от \"Дан Колов - Никола Петров\""}
{"url": "https://www.standartnews.com/sport/tikhomir-ostana-na-milimetr-ot-medala-v-glazgou-386373.html", "text": "Милиметър остави Тихомир без медал от Евро 2019 Тихомир Иванов остана четвърти в скока на височина на Европейското по лека атлетика в Глазгоу. Топ състезателят ни мина без проблеми 218 и 222 см. На 226, където се решаваха медалите той беше преминал летвата, когато със стотни от ахилеса я закачи и тя падна. В третия опит ситуацията бе подобна. Така Тихомир на второ поредно европейско в зала остана четвърти. Шампион стана Джанмарко Тамбери (Ит) с 232 см. Второто място с 226 разделиха Констадинос Баньотис (Гър) и Андрии Проценко (Укр). \"Бях добре. На загряването скачах много добре. Разбега ми беше супер. Обаче в състезанието не беше така. Опитите ми на 226 бяха хубави, като тези на 228 в квалификацията. Вчера съжалявах че не успях на 228, но ето сега се получи същата грешка на 226. Летя отгоре над летвата и имам минимален контакт с нея и тя пада. Вчера на 228 беше по същия начин, коментира със сълзи на очи Иванов. Лично президентът на федерацията и първи вице на Европейската атлетика Добромир Карамаринов успокои разстроения ни скачач, като му каза, че завръщането му в сектора след тежката контузия на световното в Лондон е големият успех за него. Утре в последния ден на Евро 2019 Радослава Мавродиева излиза във финала на гюле от 14,20 ч (б.в.). Евроспорт ще излъчва пряко състезанието.", "date": "2019.03.02", "title": "Тихомир остана на милиметър от медала в Глазгоу"}
{"url": "https://standartnews.com/sport/zverev-stigna-finala-v-akapulko-video-386323.html", "text": "Александър Зверев е на един мач от своята първа титла за сезона. Германецът победи британеца Камерън Нори със 7:6(9), 6:3 и така стигна до финала на турнира от категория АТР 500 в Акапулко. Зверев не е загубил нито сет от началото на турнира като в четири двубоя бе пробит едва 2 пъти. Нори се бореше за втория си финал за годината след този в Оукланд, но Зверев бе прекалено класен за него. Германецът доминираше и на първи, и на втори сервис.  Световният №3 бе пробит, когато сервираше за сета при 5:4, но това не попречи на концентрацията му и в тайбрека не даде точка на съперника. Във втория сет пък един ранен пробив бе достатъчен за успеха. На финала Зверев ще срещне Ник Кириос. Австралиецът спечели в трилър 7:5, 5:7, 7:6(9) срещу американеца Джон Иснър.  ", "date": "2019.03.02", "title": "Зверев стигна финала в Акапулко (ВИДЕО)"}
{"url": "https://standartnews.com/sport/borusiya-dortmund-se-prochu-s-izdnka-v-germaniya-video-386325.html", "text": "Борещият се за оцеляване тим на Аугсбург поднесе голяма изненада в Първа Бундеслига, побеждавайки кандидат-шампиона Борусия Дортмунд. Аугсбург се наложи с 2:1 над лидера в Германия, като по този начин завърза борбата за титлата изключително много. Поражението отваря страхотна възможност за преследвача Байерн Мюнхен, който изостава на три точки от „жълто-черните” на второто място във временното класиране. В своя мач от кръга Байерн гостува на Борусия Мьонхенгладбах и при успех ще се изравни на върха с прекия си конкурент. В герой за домакините се превърна кореецът Жи Донг-вон, който реализира и двете попадения за Аугсбург. Въпреки че в редиците на Борусия след едномесечно отсъствие се завърна капитанът и голмайстор на тима Марко Ройс, този факт не подейства мотивиращо на тима от Дортмунд. Голът за „жълто-черните” реализира Пако Алкасер, който заби 13-ото си попадение в шампионата.", "date": "2019.03.02", "title": "Борусия Дортмунд се прочу с издънка в Германия (ВИДЕО)"}
{"url": "https://standartnews.com/svyat/drevna-rabotilnitsa-za-kekhlibar-otkrita-v-tatarstan-386343.html", "text": "Древна работилница за кехлибар открита в Татарстан Учени от Института по археология на Руската академия на науките са открили в Болгар, древната столица на Волжка България, работилница за обработка на кехлибар, в която са работели предимно пришълци от руските територии. За резултатите от разкопките съобщава пресслужбата на института. \"Работилницата е съществувала по време на възхода на болгарската градска култура след разрушителните събития, свързани с превземането на Волжка България от монголците. Находката подчертава развитите връзки на Болгар с други държави и стабилните търговски отношения с тях по онова време\", казва Денис Бадеев, ръководител на екипа от археолози. Предполага се, че градът е основан през осми или девети век от новата ера, когато племената на волжките българи, принудени да напуснат територията на Хазарския каганат и Прикаспийската низина, проникват на територията на съвременен Татарстан и прилежащите на Русия региони. Болгар е бил столица на Волжка България и добре познато международно търговско средище, в което са се стичали стоки от Европа, Централна Азия, Китай, Кавказ и Близкия изток. По-късно, след превземането на Волжка България от монголските войски, Болгар става първата столица на Златната орда (на тюркски Алтын Орда, Улус Джучи; на монголски Зүчийн улс) - държава с център в Долното Поволжие. През 1361 г. по време на междуособническите войни градът е опожарен, което е довело до началото на края на неговото съществуване: сто години по-късно, през 1431 г., Болгар окончателно е разрушен, Казан става столица на Волжка България, а Болгар остава място за поклонение пред мюсюлманските светилища. Той започва да привлича вниманието на историците едва през 18-и век, когато на негова територия е построен манастир и са открити останки от древен град. Археолозите от Русия и Татарстан правят своите проучвания и разкопки на територията на Болгар в продължение на десетилетия. За този период те са открили много на брой артефакти, включително легендарните златни бижута на болгарските майстори, както и десетки различни помещения и сгради, чиято роля и функция впоследствие са установили. Бадеев допълва, че през миналата година неговият екип е извършил проучвания в близост до базара, който се е намирал в занаятчийската част на Болгар. В тази част на града са се помещавали и домовете на майсторите занаятчии, които са били специализирани предимно в обработката на цветни метали, мъниста и пръстени от стъкло, изделия от кост и рог. В едно от тези жилища археолозите са се натъкнали на изключително интересна находка - предмети, свидетелстващи за съществуването на бижутерска работилница, в която са се изработвали изделия от кехлибар. Открити са около 700 грама суров кехлибар, малки отпадъци от неговата преработка, заготовки и самите изделия, сред които и множество различни мъниста и висулки. Доказателство, че това именно е била ротилница, а не магазин или склад за съхраняване на стоки, са не само намерените предмети, а също така и различни занаятчийски инструменти - нож с извит гръб, малък длето, назъбен стоманен лост за снемане на метални слоеве и за грубо шлифоване, шила, игли. Откритите на това място монети пък датират нейното съществуване в края на XIII - началото на XIV век. Според изследователи в работилницата са се трудили предимно хора, идващи от руските територии. За това говорят и съхранените артефакти от червена и бяла глина, които обикновено се изработвали предимно на територията на Русия, както каменни и бронзови кръстове, а сред кухненските останки - свински кокали. Интересното е, че някои от керамиките не са изработвани на място, а са донесени в Болгар от Твер или други руски градове. Причините за това учените все още не знаят, но предполагат, че са се озовали в столицата на Волжка България по същия път, както и самите майстори. Друга мистерия е, че още не е ясно откъде се е появил кехлибарът и как е билобработван. Бадеев и неговите колеги планират да получат отговори на тези въпроси, използвайки методите на химията и физиката, които не могат да увредят ценните артефакти. Откриването на тази работилница, както отбелязва ученият, още веднъж подсказва, че ранна България е била \"международно\" образувание, в чиито градове рамо до рамо са живеели и работили представители на най-различни етнически групи и вероизповедания. По-специално \"съседи\" на руските майстори занаятчии били преселници от Закавказието и тюркскоговорещи жители на Долното Поволжие. \"Свикнали сме да мислим, че в такива градове са съществували квартали, където определени групи от населението живеят компактно, разделяйки се по религиозен принцип. Разкопките обаче оставят впечатлението, че в този период не е имало такова разделение и населението е живеело мирно и безконфликтно. Това се е случило обаче в по-късен период от време, в резултат на което християните били преселени да живеят в покрайнините на града“, заключава Бадеев.", "date": "2019.03.02", "title": "Древна работилница за кехлибар открита в Татарстан"}
{"url": "https://standartnews.com/sport/svetovni-shampionki-spryakha-sestri-stoevi-386324.html", "text": "Европейските шампионки Габриела Стоева и Стефани Стоева отпаднаха на четвъртфиналите на турнира по бадминтон от световните суперсерии 300 в Мюлхайм (Германия) с награден фонд 150 хиляди долара. Поставените под номер 7 в схемата българки загубиха в оспорван двубой от световните шампионки и трети поставени Маю Мацумото и Вакана Нагахара (Япония) с 13:21, 21:18, 13:21 за 62 минути.  Срещата между българките и японките беше определен от организаторите за мач на деня. Стоеви, които са осми в световната ранглиста, загубиха първия гейм, но играха страхотно във втория и изравниха резултата. В третата част световните шампионки поведоха с 11:5 и 14:8 и спокойно прикючиха мача. А на турнира в Тренчин (Словения) Иван Русев се касира за полуфиналите с победа срещу украинеца Кирило Леонов с 2:0 гейма.спор", "date": "2019.03.02", "title": "Световни шампионки спряха сестри Стоеви"}
{"url": "https://standartnews.com/sport/chiko-dermendzhiev-v-bolnitsa-386355.html", "text": "Легендата на Ботев и българския футбол Динко Дерменджиев се бори за живота си. На Чико внезапно му е прилошало тази сутрин, когато е бил на кафе с приятели, сред които е бил и някогашния му съперник на терена Георги Василев. Кръвното му е било 100/90.  Той е бил откаран в болница от бившият рефер Трендафил Думбалаков. Съмненията са за инсулт. По информация на вестник \"Марица\" състоянието му е стабилизирано.Чико, който на 2 юни ще навърши 78 години досега не е имал видими здравословни проблеми. Той не пропуска мачове на любимия си Ботев, а и на Локомотив, на който два пъти бе треньор в кариерата си.", "date": "2019.03.02", "title": "Чико Дерменджиев в болница"}
{"url": "https://standartnews.com/sport/polyak-vze-prvoto-zlato-ot-evro-2019-386326.html", "text": "Полякът Михал Харатик спечели първия златен медал на европейското първенство по лека атетика в зала за мъже и жени в Глазгоу (Вбр). 26-годишният Харатик нанесе своя удар още в първия опит с 21.65 метра – личен рекорд в зала и най-добро в Европа за 2019-а. Михал, който е европейски шампион на открито през 2018-а, показа добрата си форма в следващите два опита с 21.33 и 21.43. През миналата година Харатик премина и границата от 22 и доведе личния си рекорд до 22.08. Двукратният световен шампион на открито (2011 и 2013) и четирикратен еврошампион (три пъти на открито и единпът в зала) Давид Щорл (Германия бе най-достойният съперник на Харатик с 21.54 и заслуци среброто. Бронзът бе за Томаш Станек (Чехия) с 21.25 м. Други двама еврошампиони в зала Конрад Буковички (Полша), който защитаваше титлата си от 2017-а и Асмир Колашинац (Сърбия), който бе първи през 2013-а, не успяха да преминат квалификациите, както и португалецът роден в България Цанко Арнаудов. През 1975-а година Вълчо Стоев печели европейска титла за България на тези първенства с 20.19 м.", "date": "2019.03.02", "title": "Поляк взе първото злато от Евро 2019"}
{"url": "https://www.standartnews.com/sport/shifrin-specheli-predsrochno-svetovnata-kupa-386375.html", "text": "Американката Микаела Шифрин спечели предсрочно за трета поредна година Световната купа в алпийските ски. Новината бе обявена официално от Международната федерация по ски (ФИС) въпреки, че до края на сезона остават още 7 старта при дамите. 23-годишната Шифрин има непреодолим аванс на върха в генералното класиране от 719 точки пред втората Петра Влъхова (Словакия) седем старта преди края на сезона. От ФИС потвърдиха за спечелената от Шифрин Световна купа, защото утре в Сочи Влъхова няма да стартира. Микаела Шифрин има 14 победи за Световната купа през този сезон до момента. При мъжете уверено към осма поредна Световна купа върви Мирсел Хиршер.", "date": "2019.03.02", "title": "Шифрин спечели предсрочно Световната купа"}
{"url": "https://standartnews.com/sport/kubrat-pulev-sreshchu-bogdan-dinu-na-23-mart-386335.html", "text": "Вече е официално - следващият мач на най-добрия ни боксьор Кубрат Пулев ще бъде срещу румънеца Богдан Дину на 23 март. Това оповести българинът  . Кобрата, който е  за световната титла в тежка категория, се качва на ринга в прочутата зала “Хангара” в Коста Меса, щата Калифорния. Мачът на Кубрат е гвоздеят в програмата на боксовата гала, която ще бъде излъчвана пряко от телевизионния гигант ESPN. Радостта за българите отвъд океана, които ще могат да бъдат сред зрителите в “Хангара”, е двойна. В същата гала, на ринга излиза и Тервел Пулев, който вече трети месец води подготовка в Лас Вегас. Съперник на бронзовия медалист в полутежка категория от олимпийските игри в Лондон 2012 ще бъде Брандън Джонсън (САЩ). Кубрат Пулев вече е на американска земя и тренира усилено за двубоя срещу Дину. “Подготовката в Лас Вегас върви перфектно. Чувствам се здрав и тренирам със супер настроение”, казва Кобрата.", "date": "2019.03.02", "title": "Кубрат Пулев срещу Богдан Дину на 23 март"}
{"url": "https://standartnews.com/sport/dunav-ne-se-dade-na-botev-video-386357.html", "text": "Отборите на Дунав и Ботев Пд не успяха да се победят и завършиха 1:1 в мача от 24-ия кръг на Първа лига. Домакините откриха в края на първото полувреме чрез Божидар Васев, а Тодор Неделев донесе точката на Ботев след точно изпълнение от дузпа в 55-ата минута. Това бе гол номер 60 за Неделев с екипа на Ботев Пловдив. „Канарчетата” пропуснаха поредна възможност да постигнат успех на този стадион над Дунав. До този момент единствената победа за Ботев като гост над „драконите” бе в Разград. След 24 мача Ботев Пд заема 4-о място с 43 точки, докато Дунав Русе е на 13-а позиция с 19 пункта.", "date": "2019.03.02", "title": "Дунав не се даде на Ботев (ВИДЕО)"}
{"url": "https://standartnews.com/kultura/karamazov-shche-ima-oshche-ubiystva-krv-shche-se-lee-386334.html", "text": "Владо Карамазов „завеждал“ мистиката в „Дяволското гърло“. „Във всяка наша съвместна продукция с Евтим Милошев се случват необясними неща – или може би обясними. Още в началото просто провиждам някои събития. Много вярвам в знаците и в предзнаменованията“, сподели той по Нова. И разкри някои моменти от следващите интриги в сериала, който тръгна с неоспорим успех по Нова телевизия. „Ще има още убийства. Кръв ще се лее. Ще стане много много тъжно. Зрителите ще плачат. Криминалната линия се превръща в силно драматична. Мистиката става твърде сериозна по-нататък. Местните легенди, които са преплетени в сюжета, допълнително нажежават страстите“, категоричен е Карамазов. Той не крие, че много му се иска сериалът да тръгне в международния ефир и е убеден, че това е напълно възможно заради качествата на режисьорската и операторската работа, заради майсторството на актьорите и отличния монтаж.  „Иска ми се хората по света да разберат, че в България не сме идиоти, които се задоволяват с посредственото. „Дяволското гърло“ го доказва“, убеден е Владо. Според него обаче филмът има и друго, по-лично послание: добре е всеки да прави равносметка на живота си.Карамазов разказа и случки извън „терен“. И се похвали с нож на местен майстор, изработен специално за него – от необикновено здрава стомана, дръжка от рог и надпис „Дяволското гърло“. Дори показа следи от острието по китката си. А после върна лентата и към онзи момент, когато с Теодора Духовникова – основната му партньорка в историята – люто се скарали в двора на болницата в Смолян. Така крещели, че Евтим Милошев ги върнал към реалността с репликата: „Огледайте се, цялата болница е излязла по прозорците“.  „Но при нас с Теодора това често се случва, на другия ден вече се бяхме сдобрили“, похвали се Карамазов. Той си позволил и още лудории – между тях е и каскадата с кросовия му мотор, върху който той не е толкова силен, колкото върху пистовия. „Тревата в гората беше мокра и хлъзгава, но реших да рискувам. Да знаете, че не е каскадьор, аз съм“,  скромен е Карамазов.              ", "date": "2019.03.02", "title": "Карамазов:  Ще има още убийства, кръв ще се лее"}
{"url": "https://standartnews.com/sport/arsenal-izpusna-da-bie-totnm-video-386358.html", "text": "Арсенал и Тотнъм завършиха при 1:1 лондонското дерби помежду си. Дербито на Северен Лондон обаче ще бъде започнено с неадекватните отсъждания на рефера Тейлър. През първото полувреме \"топчиите\" откриха чрез Аарън Рамзи. Така завърши и първото полувреме. През втората част Тотнъм се луташе, а Арсенал се защитаваше умело. Така бе до 74-ата минута. Тогава реферът Тейлър отсъди дузпа за Тотнъм след нарушение на Мустафи срещу Хари Кейн. Преди това обаче се видя ясно, че нападателят на \"шпорите\" бе в засада. Все пак Кейн изравни за 1:1. В последната минута Арсенал също получи правото да изпълни дузпа, която също бе спорна. Обамеянг обаче изпълни несериозно и Уго Лорис изби. В продължението Лукас Торейра бе изгонен за директен червен картон за грул фаул. Друг е въпросът, че Дани Роуз от Тотнъм направи същото, ако не и по-грубо нарушение срещу вратара Бернд Лено при 1:0 за Арсенал. По този начин борбата за Топ 4 в Англия става все по-заплетена. Тотнъм и Арсенал са трети и четвърти съответно с по 61 и 57 точки, а плътно зад тях вървят Манчестър Юнайтед (55 точки) със среща по-малко и Челси (53 точки), който пък е с 2 мача пасив.", "date": "2019.03.02", "title": "Арсенал изпусна да бие Тотнъм (ВИДЕО)"}
{"url": "https://standartnews.com/sport/federer-veche-ss-100-titli-ot-atp-386374.html", "text": "Роджър Федерер спечели историческата титла №100 на единично в кариерата си в своя 152-и финал на ниво АТР Тour в тениса на корт. На финала на АТР 500 тенис турнира в Дубай, ОАЕ, вторият поставен швейцарец победи №5 в схемата Стефанос Циципас от Гърция с 6:4, 6:4 за малко повече от един час игра. Маестрото вдигна за осми път трофея в емирствата. Той е вторият тенисист, който има трицифрено число титли след Джими Конърс, който има 109 успеха. Трети е Иван Лендъл с 94, а Рафаел Надал е с 80 купи. Първата титла за Роджър беше през 2001 година на турнира в зала в Милано. \"Беше дълъг път до тази титла. Много съм щастлив, че стигнах до нея, струваше си всичките усилия през години. Не мисля за рекорда на Конърс. Вечерта беше великолепна, благодаря на всички за подкрепата\", каза Федерер при награждаването. Циципас също поздрави съперника за титла №100 и изрази възхищението си от него. От понеделник той ще стане първият грък в топ 10 на ранглистата.Организаторите обявиха, че швейцарският ас ще участва в Дубай и през 2020-а.", "date": "2019.03.02", "title": "Федерер вече със 100 титли от ATP"}
{"url": "https://standartnews.com/sport/tikhomir-ostana-na-milimetr-ot-medala-v-glazgou-386373.html", "text": "Милиметър остави Тихомир без медал от Евро 2019 Тихомир Иванов остана четвърти в скока на височина на Европейското по лека атлетика в Глазгоу. Топ състезателят ни мина без проблеми 218 и 222 см. На 226, където се решаваха медалите той беше преминал летвата, когато със стотни от ахилеса я закачи и тя падна. В третия опит ситуацията бе подобна. Така Тихомир на второ поредно европейско в зала остана четвърти. Шампион стана Джанмарко Тамбери (Ит) с 232 см. Второто място с 226 разделиха Констадинос Баньотис (Гър) и Андрии Проценко (Укр). \"Бях добре. На загряването скачах много добре. Разбега ми беше супер. Обаче в състезанието не беше така. Опитите ми на 226 бяха хубави, като тези на 228 в квалификацията. Вчера съжалявах че не успях на 228, но ето сега се получи същата грешка на 226. Летя отгоре над летвата и имам минимален контакт с нея и тя пада. Вчера на 228 беше по същия начин, коментира със сълзи на очи Иванов. Лично президентът на федерацията и първи вице на Европейската атлетика Добромир Карамаринов успокои разстроения ни скачач, като му каза, че завръщането му в сектора след тежката контузия на световното в Лондон е големият успех за него. Утре в последния ден на Евро 2019 Радослава Мавродиева излиза във финала на гюле от 14,20 ч (б.в.). Евроспорт ще излъчва пряко състезанието.", "date": "2019.03.02", "title": "Тихомир остана на милиметър от медала в Глазгоу"}
{"url": "https://standartnews.com/kultura/iliyana-lazarova-se-zavrshcha-za-vrzki-3-386340.html", "text": "Младата майка Илияна Лазарова се завръща на сцената и екрана. Очаква се тя отново да бъде сред актьорите във „Връзки“ 3. В момента продуцентите на сериала преговарят с Би Ти Ви за следващата порции от комично-драматични интриги. Точно преди година Илияна роди Оливър, който неотдавна отпразнува ЧРД с незабравимо синьо парти. Междувременно младата дама се омъжи за Красимир Аначков, таткото на юнака. Хубавата жена, която влезе в тв киното още със „Стъклен дом“ и „Седем часа разлика“, от 6 години е в трупата на пазарджишкия театър „Константин Величков“. На 15 март тя излиза със Стоян Алексиев в новия спектакъл „Съединението на двете Кореи” на френския драматург Жоел Помра. Режисьор е Гаро Ашикян, художник е Милена Панталеева. Авторът се заиграва с нашите предубеждения и неизтребими клишета в отношенията между мъжа и жената, проститутката и клиента, директора и секретарката, учителя и ученика, хомосексуалните двойки. „Съединението на двете Кореи“ не е абстрактна, нито абсурдна пиеса – тя стряска със своята очевидност, увлича с нехарактерната си композиция и безпогрешно открива уязвимите ни места. Всичко това се случва и заради факта, че зрителите се оказват на сцена. Илияна Лазарова се включи и в късометражния филм „По стечение на обстоятелствата“ на младия и талантлив режисьор Петeр Чивийски. Сюжетът се върти около шофьор на такси, който отдавна е загубил самочувствие и авторитет. Той решава да поеме риск, за да докаже себе си отново, но недоразумение го отвежда право към провал. Илияна играе нещастна съпруга, чийто влиятелен мъж непрекъснато й изневерява. Той зарязва жена си навръх Нова година, но тя решава да запълни самотата с нов любовник, с когото си организират еротични „игри“, отвеждащи ги до голямо недоразумение, което променя съдбата на героите. Истински емоции, изненади и обрати очаква зрителите на жанра драмеди, който в последните години завладя Америка, а сега си пробива път и у нас. Пред камерите са Николай Ишков, Елена Петрова, Ники Илиев, Веселин Ранков, Китодар Тодоров. Илияна споделя, че се чувства отлично сред тях. Лазарова е завършила театралния и филмов институт „Лий Страсбърг“ в Ню Йорк. Снима централен персонаж в американската продукция „Вампирска нация“ – в компанията на Нийл Джаксън, един от враговете на Джеймс Бонд в „Спектър на утехата“. Нейн партньор е Андрю Лий Потс от фентъзи поредицата „Първично”. Тя се пробва и като продуцент – на пиесата „В съседната стая или пиеса за вибратора“ от Сара Раул в „Сълза и смях“.", "date": "2019.03.02", "title": "Илияна Лазарова се завръща за „Връзки“ 3"}
{"url": "https://standartnews.com/kultura/leydi-gaga-natri-nosovete-na-nevernitsite-386344.html", "text": "На бял свят се появи стара фейсбук група срещу Лейди Гага. Заглавието гласи „Стефани Джерманота никога няма да е известна“ и е от студентските години на певицата. На снимката на корицата се вижда усмихнатата млада Стефани с черен кръст през лицето. Отдадена фенка се притече в защита на звездата, като написа коментар в Туитър: „На младини никой не е вярвал в нея, но сега Гага стана първата жена в историята, която спечели Оскар, Грами, Глобус и награда БАФТА в една и съща година. Който се смее последен, се смее най-добре!“ Гага и преди е споделяла, че в миналото не е имала подкрепа от повечето приятели и близки: „Имах бивше гадже, на което казах, че някой ден, след като се разделим, няма да може дори и кафе да си поръча без да ме слуша или вижда“.", "date": "2019.03.02", "title": "Лейди Гага натри носовете на неверниците"}
{"url": "https://standartnews.com/kultura/dep-sdi-ambr-khrd-za-50-miliona-386342.html", "text": "Джони Деп съди бившата си съпруга Амбър Хърд за 50 милиона долара. Актьорът настоява за финансово обезщетение заради статия, написана от нея, в която тя нарича себе си жертва на домашно насилие. Адвокатите на холивудския мачо категорично отрекоха твърденията на Хърд и заявиха, че това било просто схема за осигуряване на внимание и популяризиране на кариерата й, както и умишлено злепоставяне на Деп. На свой ред адвокатите на Хърд са убедени, че чрез  иска актьорът се стремял да „затвори устата“ на Хърд. Холивудската двойка издържа 15 месеца. Амбър подаде документи за развод през май 2016-а, който беше финализиран през януари 2017-а. Тя получи 7 милиона долара, които дари за Детската болница на Ел Ей.", "date": "2019.03.02", "title": "Деп съди Амбър Хърд за 50 милиона"}
{"url": "https://www.standartnews.com/sport/polyak-vze-prvoto-zlato-ot-evro-2019-386326.html", "text": "Полякът Михал Харатик спечели първия златен медал на европейското първенство по лека атетика в зала за мъже и жени в Глазгоу (Вбр). 26-годишният Харатик нанесе своя удар още в първия опит с 21.65 метра – личен рекорд в зала и най-добро в Европа за 2019-а. Михал, който е европейски шампион на открито през 2018-а, показа добрата си форма в следващите два опита с 21.33 и 21.43. През миналата година Харатик премина и границата от 22 и доведе личния си рекорд до 22.08. Двукратният световен шампион на открито (2011 и 2013) и четирикратен еврошампион (три пъти на открито и единпът в зала) Давид Щорл (Германия бе най-достойният съперник на Харатик с 21.54 и заслуци среброто. Бронзът бе за Томаш Станек (Чехия) с 21.25 м. Други двама еврошампиони в зала Конрад Буковички (Полша), който защитаваше титлата си от 2017-а и Асмир Колашинац (Сърбия), който бе първи през 2013-а, не успяха да преминат квалификациите, както и португалецът роден в България Цанко Арнаудов. През 1975-а година Вълчо Стоев печели европейска титла за България на тези първенства с 20.19 м.", "date": "2019.03.02", "title": "Поляк взе първото злато от Евро 2019"}
