{"url": "https://www.standartnews.com/sport/furor-za-grisho-na-us-open-400757.html", "text": "Приказката на Григор Димитров на US Open продължава. Българската звезда в тениса победи на осминафинала №38 в световната ранглиста Алекс де Минор със 7:5, 6:3, 6:4. Така за първи път в кариерата си Гришо ще е четвъртфиналист в Ню Йорк. На четвъртфинала Григор ще играе с легендата Роджер Федерер, който победи Давид Гофен с 6:2, 6:2, 6:0. Двубоят на Димитров с Маестрото ще е във вторник. „Много съм щастлив от тази победа“, коментира Димитров победата си срещу Де Минор. „Сервирах отлично, използвах добре възможностите пред себе си. Чувствах се добре и намирах точния път. Играх в моя любим стил, радвам се че приключих мача в три сета. Той играеше непредвидим тенис, допълни още Гришо. Досега в кариерата си Димитров на два пъти бе достигал максимум до осминафиналите на US Open. Това се случи през 2016, когато загуби от Анди Мъри, а през 2014 го спря Гаел Монфис. Срещу Федерер българският ас има 7 загуби от 7 мача. Федерер е побеждавал Димитров на два от другите турнири от Големия шлем - Australian Open и Уимбълдън. С представянето си досега Григор си е осигурил 500 000 долара от наградния фонд.", "date": "2019.09.01", "title": "Фурор за Гришо на US Open"}
{"url": "https://standartnews.com/sport/furor-za-grisho-na-us-open-400757.html", "text": "Приказката на Григор Димитров на US Open продължава. Българската звезда в тениса победи на осминафинала №38 в световната ранглиста Алекс де Минор със 7:5, 6:3, 6:4. Така за първи път в кариерата си Гришо ще е четвъртфиналист в Ню Йорк. На четвъртфинала Григор ще играе с легендата Роджер Федерер, който победи Давид Гофен с 6:2, 6:2, 6:0. Двубоят на Димитров с Маестрото ще е във вторник. „Много съм щастлив от тази победа“, коментира Димитров победата си срещу Де Минор. „Сервирах отлично, използвах добре възможностите пред себе си. Чувствах се добре и намирах точния път. Играх в моя любим стил, радвам се че приключих мача в три сета. Той играеше непредвидим тенис, допълни още Гришо. Досега в кариерата си Димитров на два пъти бе достигал максимум до осминафиналите на US Open. Това се случи през 2016, когато загуби от Анди Мъри, а през 2014 го спря Гаел Монфис. Срещу Федерер българският ас има 7 загуби от 7 мача. Федерер е побеждавал Димитров на два от другите турнири от Големия шлем - Australian Open и Уимбълдън. С представянето си досега Григор си е осигурил 500 000 долара от наградния фонд.", "date": "2019.09.01", "title": "Фурор за Гришо на US Open"}
{"url": "https://standartnews.com/regionalni/uchen-se-izpravya-sreshchu-zhivko-todorov-v-stara-zagora-400720.html", "text": "старозагорски градоначалник Живко Тодоров, който вече бе номинаран за трети вандат от ГЕРБ. \r\n За кандидат-кмет на БСП делегатите на общинската конференция единодушно утвърдиха изпълнитeлният диpeĸтop нa рeгиoнaлнaта acoциaция нa oбщинитe „Tpaĸия” и пpeпoдaвaтeл в Tpaĸийcĸия yнивepcитeт пpoф. Ивaн Bъpляĸoв, cъoбщиxa oт пpecцeнтъpa нa пapтиятa в Cтapa Зaгopa. Проф. Върляков ще бъдe и вoдaч нa лиcтaтa c 51 oбщинcĸи cъвeтници. \r\nToй е пpeдcтaвил cвoятa визия зa yпpaвлeниeтo нa oблacтния гpaд, като е изтъкнал своя oпит пpeз 20-тe гoдини, пocвeтeни нa мecтнoтo caмoyпpaвлeниe в Acoциaциятa нa oбщинитe от Тракия. За проф. Върляков е подчерта, че за енго от изĸлючитeлнa вaжнocт в oбщинcĸaтa пoлитиĸa e интepeca нa гpaждaнитe,  \r\nCoциaлиcтитe са издигнaли и ĸaндидaти за кметове в ceлaтa Бpaтя Kyнчeви – Гopнo Бoтeвo, Зaгope – Koльo Динeв, Змeйово, Maлĸa Bepeя, Opяxoвицa, Xaн Acпapyxoвo. \r\n  Общинската партийна конференция е приела и пpeдизбopнaтa плaтфopмa c пpиopитeтитe зa мaндaт 2019 – 2023 г. Основните акценти в нея са: Cтapa Зaгopa – цeнтъp нa мoдepнa иĸoнoмиĸa, ocигypявaщa виcoĸa зaeтocт и дoxoди, пoвeчe пapи зa xopaтa и oбщинaтa, c eфeĸтивни мepĸи cpeщy дeмoгpaфcĸaтa ĸpизa, oбpaзoвaниe, ĸyлтypa и дyxoвнocт. \r\n ", "date": "2019.09.01", "title": "Учен се изправя срещу Живко Тодоров в Стара Загора"}
{"url": "https://standartnews.com/regionalni/spryakha-avtobusa-ot-razgrad-za-burgas-400738.html", "text": "Разград остава без автобусна  връзка с Южното Черноморие.От първи септември  превозваческата фирма „Жеттур“, която обслужваше линията Разград- Бургас  спира да вози пътници. От автобусното дружество твърдят, че курсовете са прекратени временно през зимния сезон, но  разписанието става  невалидно още преди настъпването на астрономическата есен. Това е петото свиване на  междуградския  обществен транспорт в Разград  в последните  1-2 години. Миналата година  бяха преустановени линиите  от лудогорския град до Пловдив и Габрово,  през август  това лято  превозвач от Попово  отказа да вози пътници  между двата града, без автобусна връзка с областния център останаха и села в областта. От кметството в Разград обясняват, че са уведомили транспортното министрество и там започват съгласователни процедури за промяна в маршрутните разписания.  Не е ясно обаче  как ще отидат на работа  на втори септември  в понеделник  десетки хора от града, които работят  в намиращия се на 36 километра Шумен, нито как ще се придвижват до там  стотиците  студенти, които до сега разчитаха на автобуса с крайна спирка Бургас.", "date": "2019.09.01", "title": "Спряха автобуса от Разград за Бургас"}
{"url": "https://standartnews.com/regionalni/sbor-sbra-200-pevtsi-pensioneri-ot-dobrudzha-400737.html", "text": "В тазгодишното седми издание на феста участват  20 певчески формации от цяла Добруджа. Традицията да се надпяват  белокосите майстори  на народната песен вдъхнови тази есен над 200 самодейци от региона. Празникт е обичан  от всички жители на крайграничното село, където гости не идват често, призна кметския наместник на Богорово  Маринка Тодорова. Поздравления към фолклористите изпратиха  и кметът, и областният управител на Силистра. Заместник кметът на общината Денка Михайлова, която  присттва на събора дари  от името на  местната управа  столове на читалището  в селото.", "date": "2019.09.01", "title": "Събор събра  200 певци пенсионери от Добруджа"}
{"url": "https://standartnews.com/regionalni/legendi-za-trakite-ozhivyavat-kray-shushmanets-400735.html", "text": "\r\n  Мистичната цивилизация на траките оживя снощи в сърцето на Долината на тракийските царе край Казанлък. Пред надгробната могила „Шушманец“ бе представен спектакъла „Мистиката на Долината“, който даде началото на тазгодишните празници наа тракийското изкуство. Зрителите съпреживяха бойните умения и смелост на тракийските племена, станаха съпричастни с мистериите на респект и преклонение към древните тракийски Божества, като символ на почитта към по-висш Разум. Това бе и посланието на зрелищното лазерно шоу - паметта на Човечеството трябва да бъде запазена в името на бъдщето.  \r\n  В некропола „Шушманец“ се намират 3 тракийски гробници-светилища – „Хелвеция“, „Грифоните“ и „Шушманец“, припомнят домакините. Благодарение на усилията на община Казанлък през последните години и трите тракийски паметника с национално значение бяха консервирани, реставрирани и социализирани, за да бъдат съхранени за идните поколения. \r\nФото - Kazanlak.com \r\n ", "date": "2019.09.01", "title": "Легенди за траките оживяват край \"Шушманец\""}
{"url": "https://standartnews.com/regionalni/izgrazhdat-zeleni-poyasi-v-blagoevgrad-400710.html", "text": "До месец започва изграждането на зелени пояси по основните пътни артерии в Благоевград Първият в община Благоевград ландшафтен проект вече е одобрен от Експертен съвет по устройство на територията. В момента се подбира и самата растителност. Проектът е частичен и предстои да бъде надграждан. Зелени зони ще бъдат изградени в Централна градска част и в кварталите в града. Ще бъде засадена дървесна и храстовидна растителност от иглолистни и широколистни видове. През първия етап ще бъдат обхванати участъци от ключови улици и булеварди. Това са: бул. „Св. св. Кирил и Методий“, ул. „Иван Михайлов“, бул. „Васил Левски“, бул. „Джеймс Баучер“, „14-ти полк“, ул. Симеон Радев“, бул. „Пейо Яворов“, бул. „Св. Димитър Солунски“, ул. „Славянска“, бул. „Ал. Стамболийски“. Ще бъдат озеленени площи при изхода за град София, при Стария гробищен парк и бул. „Св. Димитър Солунски“ и бул. „Пейо Яворов“ (изхода към Банско). С изграждането на допълнителни зелени пространства ще бъдат редуцирани вредните емисии, а Благоевград ще се превърне в още по-приветливо място. За да бъдат намалени нивата на замърсяване, тази година бяха подменени  и автобусите  от градския транспорт. Новите превозни средства отговарят на екологичен стандарт евро 5.", "date": "2019.09.01", "title": "Изграждат зелени пояси в Благоевград"}
{"url": "https://standartnews.com/regionalni/begachi-ot-6-drzhavi-tichat-v-transgranichniya-maraton-via-pontika-400707.html", "text": "Бегачи от България, Румъния, Великобритания, Франция, Русия и Венецуела са участници в тазгодишното издание на трансграничния маратон Via Pontika, който се организира от  разградския клуб за приключенски спортове „Зелена стъпка“.   253 атлети са заявили участие в маратона  тази година. Предвидено е те да тичат по  три различни трасета – 42 километровия пробег, който тръгва от плажа в Крапец, пресича  границата  с Румъния при Дуранкулак,минава по плажната  ивица с камъни Vama Veche в северната ни  съседка и се връща обратно в изходната точка. Полумаратонците, решили да бягат разстоянието от 21 килметра ще  тичат само до границата с Румъния, а за децата е предвиден пробег от 2 километров участък по пясъка. Маратонът  по пътя на прелетните птици  стартира в 8 часа в неделя и се очаква да приключи в късния следобед на първи септември, съобщават организаторите.", "date": "2019.09.01", "title": "Бегачи от 6 държави тичат в трансграничния маратон Via Pontika"}
{"url": "https://standartnews.com/biznes/gastarbayterite-ni-pratili-nad-600-mln-evro-u-nas-400755.html", "text": " Най-много пари получаваме от Германия, САЩ и Испания. Парите, изпратени от емигрантите у нас, нарастват. Това отчита статистиката на БНБ. Само за първата половина на годината парите, дошли у нас зад граница, са 624 милиона евро. Данните на БНБ отчитат още, че най-много средства са изпратили сънародниците ни от Германия, САЩ и Испания. Получатели на пари от чужбина у нас признават, че без средствата отвън, трудно биха прекарали месеца, пише БЛИЦ. Сметки показват, че в някои домакинства годишно влизат най-малко 2400 лв. средства от чужбина. Икономистите отчитат, че и след завръщането си у нас, работещите в чужбина българи ще вливат пари в родната икономика. Парите, които идват от чужбина са важни и за българските производители, тъй като с тях се купуват стоки, предназначени за родния пазар и това увеличава приходите на компаниите. \r\n ", "date": "2019.09.01", "title": "Гастарбайтерите ни пратили над 600 млн. евро у нас"}
{"url": "https://standartnews.com/kultura/vodosvet-za-starta-v-narodniya-400733.html", "text": "Народният театър „Иван Вазов“ за пореден път даде начало на новия си сезон с водосвет. По покана на директора Мариус Донкин отец Валентин от столичния храм „Свети Седмочисленици“ прочете молитва за здраве и благоденствие на трупата и зрителите. Водосветът по традиция бе отслужен на голямата сцена, където бе поставена емблематичната икона на Света Богородица. Вече работят и двете каси на театъра, а първото представление за сезона на голямата сцена е на 13 септември - „Хъшове“. Но есенният афиш на академиците ще бъде открит с три от най-хитовите им нови спектакли - на „Аполония“ в Созопол на 5, 6 и 7 септември в читалище „Отец Паисий“публиката ще аплодира „Любовникът“ с Деян Донков и Радина Кърджилова, „Моята скъпа лейди“ с Мария Стефанова, Емануела Шкодрева и Михаил Билалов, „Когато гръм удари, как ехото заглъхва“ с Теодора Духовникова, Иван Юруков, Дарин Ангелов, Радина Боршош, Богдан Бухалов и Неделин Найденов. На 21 септември  „Моята скъпа лейди“ от Израел Хоровиц пък гостува в Париж. Първата премиера е на 26 и 27 септември с „Каквото такова“ от Недялко Йорданов на камерна сцена с Емилия Радева, Янина Кашева, Иван Налбантов, Жоржета Чакърова, Любомир Младенов, Пламена Гетова, Богдан Глишев, Рут Рафаилова, Сава Пиперов, Ева Тепавичарова и Христо Терзиев. На 29 септември и 2 октомври е премиерата на „Хубава риба“ от Марк Рейланс и Луис Дженкинс – режисьор е Ивайло Христов, а неговите актьори са Марин Янев, Стефан Мавродиев, Стоян Алексиев, Елена Телбис и Пламен Димов. Един от големите проекти на Народния театър през новия сезон, както и цялата му втора половина, ще бъде посветен на 170 години от рождението на неговия патрон Иван Вазов. Това е драматизация на един от емблематичните, но някак недооценени романи на Патриарха на българската литература – „Нова земя“. По него вече работят драматурзите  Юрий Дачев и Мирела Иванова, а премиерата е предвидена за 9 юли, когато е рожденият ден на Вазов.", "date": "2019.09.01", "title": "Водосвет за старта в Народния"}
{"url": "https://standartnews.com/kultura/anya-pencheva-vliza-v-otkradnat-zhivot-s-khranitelno-otravyane-400717.html", "text": "„През първия снимачен ден в „Откраднат живот“ бяха ни жива, ни умряла – оказа се, че съм се натровила с храна и почти припаднах от изтощение в голямата жега. Целият екип се хвърли да помага. Цвети, която е страхотна гримьорка – винаги ми е на кадем, направи чудеса, за да не личи пред камерата какво ме е сполетяло. В един момент се овладях, но физически беше доста гадно. Идват режисьорът и операторът да говорим за сцената, а аз им казвам „Един момент“, и тичам да повърна зад дърветата под пешеходното мостче над „Цариградско шосе“. Заради цялата тази „хранителна“ случка не успях да пробвам нищо от страхотния кетъринг – в него наистина имаше от пиле мляко“, разказа за „Стандарт“ Аня Пенчева.  Звездата на киното и сцената дори се пошегувала с хората на Евтим Милошев в типичния си самоироничен стил: „Сигурно вече съжалявате, че ме поканихте“. Актрисата, разбира се, няма как да разкрие каква е ролята й, но от оскъдните фотоси проличава, че нито е лекар, нито е пациент. Между общите й сцени са тези и с главната сестра на болница „Света Анастасия“ Магда Жекова. Аня и Мартина Вачкова за първи път са заедно пред камерите. Пенчева за сефте си партнира на екрана и с колегата си от академичната трупа Иван Юруков. Което донякъде подсказва, че тя като нищо може да бъде фатална жена от неговото минало. „Преоткрих Иван, докато се изявяваше в „Като две капки вода“. Тогава той сериозно се намеси в семейния ни бюджет, защото постоянно пускахме sms-и за него“, споделя сега Аня. Тя е очарована от желязната организация на снимачната площадка на „Откраднат живот“, както и от супер близките отношения между всички участници в култовата медицинска поредица. Както вече се знае, осмият сезон с лого „Кръвни връзки“, тръгва на 10 септември по Нова телевизия.          ", "date": "2019.09.01", "title": "Аня в „Откраднат живот“ с хранително отравяне"}
{"url": "https://standartnews.com/kultura/kirkorov-vdigna-skandal-v-sochi-400716.html", "text": "Филип Киркоров е вдигнал скандал по време на конкурса „Нова вълна“. Според някои медии в Русия поп кралят здраво е наругал екипи на музикалната надпревара за млади изпълнители в Сочи. Народният артист се е разгневил заради съкращаването на времето за репетиция. Филип се заканил, че ако условията му не бъдат изпълнени, шоу няма да има,  а после е добавил, че въобще не се вълнува колко минути остават до началото на спектакъла. Според Екатерина Успенска, прес аташето на варненския арменец, всичко това било буря в чаша вода: „Нямаме конфликт с организаторите в Сочи“.  Всъщност Киркоров се ядосал най-вече заради това, че хората от техническите служби отишли да обядват, вместо да се съобразяват с изискванията му.  Генералният директор на „Нова вълна“ Александър Румянцев все пак е признал, че Киркоров е бил „несдържан“ на репетицията, но това, естествено, не е повлияло на блестящото му изпълнение, заради което емоциите му са „разбираеми“.  „Репетицията е интимен момент – на нея журналисти не бива да се допускат. Това е все едно да поканиш гости, докато си в банята“, репликирал е и продуцентът Йосиф Пригожин. «Филип е открит артист и човек. Но понякога избухва заради лоша организация“, добавя певицата Валерия. Новата песен на Киркоров се нарича „Лунен гост“ – нейни автори са Михаил Гуцериев и Алексей Романов. „Това е притча за суровата действителност, която е пронизана от печал, символи и желание да открием смисъла в живота. Когато чух музиката и стиховете, си казах: Да, това е за мен. Неслучайно са отлежавали три години, докато удари часът“, казва Киркоров.  ", "date": "2019.09.01", "title": "Киркоров вдигна скандал в Сочи"}
{"url": "https://standartnews.com/kultura/lambo-stiska-paltsi-na-detsata-400719.html", "text": "Стефан Данаилов, който преди операцията за смяна на тазобедрената става в левия крак, каза, че е като ранен партизанин, вече се е разчевръстил като истински майор Деянов. Освен че се кани на 9 септември да излезе в „Актрисата“ във Варна, следи изкъсо и неофициалното начало на учебната година в НАТФИЗ. „Деца, айде на добър час, стискам ви палци, ще ви черпя, като се върна в София“, е дал Мастера телефонен старт на репетициите за дипломния спектакъл на абсолвентите си.  После с характерния си мрачновато-майтапчийски тон е обобщил случката с подхлъзването на тересата в апартамента в Приморско: „Мани, мани, голям резил! Но вече се изправих на крака, навъртам крачки из болницата“.  Студентите на професора, които до един са напирали да се метнат по автомобили и в обществения транспорт в посока Бургас, вече анализират пиесата със Сава Драгунчев - актьорът, режисьор и доктор по театрознание, който винаги е до Ламбо. След „Зверското синьо“ от Филип Ридли – безспорен хит за възпитаниците на Стефан Данаилов, сега двамата са избрали „Лодкар на мрака“ от Джез Бътъруърт. Творбата на известния английски драматург, която се играе с огромен успех на Уест енд в Лондон, е драма с елементи на черна комедия, а сюжетът връща към събития от 70-те в Северна Ирландия. „На „Бродуей“ също правят пиесата – режисьор е самият Сам Мендес. Ламбо е доволен, че с нашите „деца“ в постановката ще се включат и тези на Александър Илиев от театър „Движение“. Независимо, че е ангажиран с възстановяването си, постоянно се интересува как вървят нещата в София. Всеки ден говорим, духът му много ведър, няма никакво намерение да се отказва от каквото и да било“, категоричен е д-р Сава Драгунчев. Премиерата е през ноември. Засега все още не се коментира дали през 2020-а Мастера ще се накани да вземе нов клас. Но ако го реши, нищо не може да го спре. „Когато Босът иска да направи нещо, той просто го прави – не е човек, на когото можеш да повлияеш“, твърди и синът му Росен Цанков. Единствената нерешителност напоследък Стефан Данаилов е проявил след сурването на терасата. „Почти две денонощия лежах с ужасните болки след падането. Едва след това отидох на лекар. Страхотна тъпотия от моя страна – но „Ум робува, ум царува, ум патки пасе”, съжали той със задна дата. Но сподели, че никога не е бил мързелив, а сега виновен за временната му леност е гадният Паркинсон. И понеже Мастера е убеден, че му е даден нов шанс, вече прави планове за следващите месеци. „Не иска да отменим нито едно представление. Има огромно желание за работа – как да го спреш с идеята, че трябва да се щади?! В отлична кондиция на духа е. След Варна в графика ни са Търговище и Русе. Публиката го очаква с огромно нетърпение. „Актрисата“ ще закрие „Сцена на кръстопът“ в Пловдив“, каза Кирил Кирилов пред „Стандарт“.  Продуцентът уточнява, че Чарлз – швейцарският банкер на Ламбо в пиесата, който е влюбен в примадоната на Аня Пенчева – по автор се движи със скутер. „Така че зрителите трябва да знаят – героят на Стефан го изисква това съоръжение, но сега ще го улесни, докато се възстановява. А самото то е много практично – елегантно, на ток, съвсем „еко“. Специално сме го избирали – хем на Ламбо да му хареса и да му е удобно, хем пък да се вписва в действието“, изснява Кирил Кирилов.", "date": "2019.09.01", "title": "Ламбо стиска палци на „децата“"}
{"url": "https://standartnews.com/biznes/prevezhdat-i-po-banka-300-te-leva-za-praseto-400734.html", "text": "Изплащането на еднократните обезщетения по 300 лева на всички стопани,  които доброволно са усвоили месото от прасетата в личните си стопанства, започва утре, може да става и по банков път. За улеснение на хората,        представители на Областните дирекции по безопасност на храните (ОДБХ), пристигат днес в населените места по график, одобрен предварително от кметовете. Право на обезщетение имат стопанствата в 20-километровите санитарни зони около индустриалните ферми и тези, определени с висок епизоотичен риск от Областните комисии. Също така собственици, които отглеждат до пет прасета за угояване, разположени в санитарни зони и отглеждани във ферми - тип \"лично стопанство”, които не продават на пазара, а добиват месо само за лична употреба. Имената на стопаните са включени в списък, изготвен от градоначалниците на населеното място до 26 август. Заявленията за обезщетение се подават в кметствата, те са по образец, в който всеки собственик декларира, че е усвоил доброволно месото. За да се възползва от помощта обаче той трябва да е почистил и дезинфектирал помещенията. Собственикът трябва и да заяви, че няма да отглежда прасета в стопанството си за период най-малко от 12 месеца след последната дезинфекция.  ", "date": "2019.09.01", "title": "Превеждат и по банка  300-те лева за прасето"}
{"url": "https://standartnews.com/biznes/stroitelni-firmi-ostavikha-bez-tok-nad-60-000-klienti-na-chez-400781.html", "text": "Над 60 000 домакинства и фирми на обслужваната от ЧЕЗ Разпределение територия – Западна България – останаха без електрозахранване в резултат на скъсани кабели от строителни компании от началото на летния сезон до средата на август. Клиентите на дружеството са били засегнати от изключвания, продължили сборно повече от 90 часа. Начело на статистиката е София, където неудобства са предизвикани за 23 000 клиенти.   Близо 40 са скъсаните кабели средно напрежение на ЧЕЗ Разпределение. Ремонтите оставят белези на съоръженията и създават рискове от нови аварии.   Незаконни или несъобразени изкопни дейности са причините за възникване на подобни инциденти. При законното строителство ЧЕЗ Разпределение съгласува проектите. В рамките на това съгласуване в писмен вид информира строителя, че е длъжен да уведоми предварително дружеството за деня и мястото на стартиране на изкопните дейности.    фирмите да информират компанията поне две седмици предварително къде ще извършват изкопни дейности. Това може да става на телефон 0700 10 010 или на имейл  .    ", "date": "2019.09.01", "title": "Строителни фирми оставиха без ток над 60 000 клиенти на ЧЕЗ"}
