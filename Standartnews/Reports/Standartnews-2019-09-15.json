{"url": "https://standartnews.com/regionalni/sofiya-kani-bdeshchite-prvolatsi-na-spetsialen-praznik-401653.html", "text": "Празник за всички първолаци от столицата организира тази неделя на лятната сцена на Борисовата градина порталът за женско и семейно здраве „Мама, татко и аз”. Празникът е под мотото „От първи дъх до първи клас” и ще премине под егидата на кмета на София Йорданка Фандъкова, съобщават организаторите. Празникът ще бъде открит лично от г-жа Йорданка Фандъкова. Участие в него ще вземат и някои от най-добрите родилни домове и клиники по акушерство и гинекология и асистирана репродукция в Бългаия. На специално обособени щандове те ще дават безплатни консултации.   Специалисти от държавни, общински и частни болници ще се съберат в сърцето на столицата, подавайки си ръка в името на техните пациенти и децата, които са поели първа глътка въздух с тяхна помощ. И в подкрепа на семействата, които все още се страхуват да направят тази важна стъпка.", "date": "2019.09.14", "title": "София кани бъдещите първолаци на специален празник"}
{"url": "https://standartnews.com/regionalni/da-dadem-dobr-primer-401644.html", "text": "Областният управител на Видин Албена Георгиева, заедно със заместник областния управител Анжело Методиев и целия екип на Областна администрация Видин се включиха за поредна година в кампанията „Да изчистим България заедно”. Екипът почисти крайбрежната заливаема ивица на река Дунав от района на крепостта „Баба Вида“ до паметника на Свободата в крайдунавския парк, както и високата и ниска тераса около крепостта и подходът към тях. В почистването се включиха и ученици от видински училища. В края на инициативата бяха събрани над 40 чувала с битови отпадъци. Областният управител Албена Георгиева изрази задоволство от това, че за поредна година толкова много институции и граждани се включват в почистването, като отново апелира към всички \"заедно и постоянно да пазим и поддържаме заобикалящата ни среда\". Над 1200 доброволци от област Видин се включиха в кампанията „Да изчистим България заедно“ тази година. Почистени са повече от 110 места на територията на областта, сред които множество градинки, паркове, детски площадки, паметници и чешми.", "date": "2019.09.14", "title": "Да дадем добър пример"}
{"url": "https://standartnews.com/regionalni/starozagorskite-prvolatsi-s-podark-i-poslanie-ot-kmeta-401629.html", "text": "прекрачат за пръв път прага на училището, ще получат книжка с любимото на поколения българи стихотворение на Леда Милева „Зайченцето бяло“ и послание от кмета Живко Тодоров. В него се казва: \r\n  „Скъпи, първокласнико, днес ти за пръв път, смутен и развълнуван, прекрачваш прага на твоето училище…. Пътят ще е дълъг, но в него няма да си сам, защото до теб ще върви твоят учител. Пожелавам ти от сърце твоят нов път да е привлекателен и наситен с приключения, а дните в училище полезни, приятни и изпълнение с незабравими емоции!“, пише градоначалникът.   Специална \"патриотична\" тетрадка са приготвили за първолаците от старозагорската организцаия на ВМРО. С красиви тетрадки за зардва своите най-малки фенове и футболен клуб „Берое“ . \r\nВ 62 паралелки в 28 общински училища ще се обучават първокласниците през новата учебна година.  \r\nВъв всички училища се готвят да превърнат в празник първия учебен ден за новите си ученици. \r\n  Над 14 500 са общо учениците, които ще се обучават в старозагорските училища тази година. В обновени сгради ще влязат въдпитаниците от средното училище „Иван Вазов“ и 9-тоосновно училище „Веселин Ханчев“. През тази учебна година ще бъдат изцяло обновени още две професинални гимназии -  по строителство, архитектура и геодезия „Лубор Байер” и по електротехника “Г.С.Ръковски“.", "date": "2019.09.14", "title": "Старозагорските първолаци с подарък и послание от кмета"}
{"url": "https://standartnews.com/regionalni/uchilishchniyat-zvnets-zove-khayde-na-uchilishche-401647.html", "text": "Гост на тържественото откриване на новата учебна година в СУ ”Цар Симеон Велики” във Видин ще бъде областният управител Албена Георгиева. По-късно тя ще посети и ППМГ „Екзарх Антим I” в града, където ще поздрави учениците с началото на новата учебна година. Албена Георгева ще уважи и празника по повод откриването на новата учебна година в детска градина „Арабела”.   Нейните зместници пък ще унажат тържествата на други учебни заведения във Видин. Лъчезар Попиванов ще присъства на откриването на новата учебна година в СУ „Св. св. Кирил и Методий“,  а Анжело Методиев ще присъства на тържественото откриване на новата учебна година в ОУ „Любен Каравелов“, гр. Видин.", "date": "2019.09.14", "title": "Училищният звънец зове: Хайде на училище!"}
{"url": "https://standartnews.com/regionalni/i-vv-vratsa-chistikha-v-kampaniyata-da-izchistim-blgariya-zaedno-401645.html", "text": "И областната администрация на Враца се включи активно в Националната доброволческа кампания „Да изчистим България заедно“. Мащабното събитие за поредна година обедини институции, неправителствени и бизнес организации, както и доброволци, в името на каузата за по-чиста околна среда. В екологична инициатива участваха всички общини от област Враца, а по покана на областния управител Малина Николова, в нея се включиха администрациите на териториалните звена на изпълнителната власт. Екипът на Областна администрация – Враца проведе акция по почистване на терена около бул. „Васил Кънчов“ в района на ул. „Спортна“. Тазгодишното издание на „Да изчистим България заедно” разшири обхвата си с нови възможности за подобряване на средата, в която живеем. На 14 септември доброволците от цялата страна почистват замърсените зони и инициират други добри дела, като обновяват детски площадки и градинки, спасяват унищожени гори или засаждат нови, ремонтират туристически табели и заслони, боядисват пейки и дават други добри примери, с които да направят България не само по-чиста, но и по-красива. Страната ни за поредна година се нарежда сред държавите с най-добри доброволчески практики в грижата за околната среда в света. Главната роля на инициативата е поверена на хората, които с действията и начина на мислене се превръщат от доброволци за един ден в посланици на каузата „Да направим България чиста“.  ", "date": "2019.09.14", "title": "И във Враца чистиха в кампанията „Да изчистим България заедно”"}
{"url": "https://standartnews.com/sport/livrpul-bie-man-siti-pada-401662.html", "text": "Ливърпул постигна обрат от 0:1 до 3:1 у дома срещу Нюкасъл в среща от петия кръг във Висшата английска лига. \"Червените\" постигнаха петия си последователен успех в шампионата и са лидери в класирането с актив от 15 точки. \"Черно-белите\" изненадващо взеха аванс след силна индивидуална изява на Джетро Вилемс още в седмата минута на мача. Садио Мане се разписа на два пъти още преди почивката, за да изведе европейския клубен шампион напред в резултата. В 28-ата минута нападателят от Сенегал се разписа с удар от наказателното поле след хубав пас на Анди Робъртсън. Пет минути преди почивката отново Мане беше точен, давайки аванс в полза на Ливърпул. След почивката воденият от мениджъра Юрген Клоп състав контролираше събитията на терена и в 72-ата минута Махамед Салах фиксира крайното 3:1 след подаване на Роберто Фирмино. След това поражение Нюкасъл има актив от само 4 точки на 16-то място в класирането. Шампионът Манчестър Сити пък загуби при гостува си Норич с 2:3.  Манчестър Юнайтед би Лестър 1:0. Тотнъм разгроми у дома Кристъл Палас с 4:0, а Челси отнесе като гост с 5:2 Уулвърхямптън.", "date": "2019.09.14", "title": "Ливърпул бие, Ман. Сити пада"}
{"url": "https://standartnews.com/regionalni/blagoevgradchani-chistikha-grada-si-401646.html", "text": "Благоевградчани също се включиха в кампанията на БТВ „Да изчистим България заедно!”. В града бяха сформирани няколко групи, които чистиха различни места на града. Кампанията бе подкрепена от стотици доброволци, ученици и студенти. Участие в почистването взеха и представители на общинската организация, начело със зам.-кметовете Емилия Тунева и Иво Николов. Сред местата, на които се събираха отпадъци бяха парк „Бачиново“, „Ловен дом“ и коритото река Благоевградска Бистрица. Служители на общинската администрация почистиха графити на и около паметника на подпоручик Александър Иванов, загинал в Междусъюзническата война на 16 юли 1913 г. Друга част пребоядисаха парапет в близост до пазара в Благоевград. Кампанията има за цел да даде добър пример на хората в България. Бяха осигурени чували и ръкавици за улеснение на жителите. \r\n ", "date": "2019.09.14", "title": "Благоевградчани чистиха града си"}
{"url": "https://standartnews.com/regionalni/atanas-kambitov-chestit-prvi-ucheben-den-401648.html", "text": "Уважаеми директори, Уважаеми учители, Уважаеми родители, Скъпи ученици, Нека новата учебна година бъде успешна, ползотворна, изпълнена със стремежи и реализирани цели! Благоевград има прекрасни деца, с които се гордеем! Скъпи ученици, Бъдете любознателни и целеустремени! Попивайте мъдростта и знанията от Вашите учители! Уважаеми преподаватели, продължавайте все така отговорно и всеотдайно да изпълнявате своята мисия на просветители! Уважаеми родители, бъдете опора на Вашите деца! Подкрепяйте ги и ги насърчавайте, за да могат успешно да извървят своя път към усъвършенстване! На добър час! Д-Р АТАНАС КАМБИТОВ, КМЕТ НА ОБЩИНА БЛАГОЕВГРАД", "date": "2019.09.14", "title": "Атанас Камбитов: Честит първи учебен ден!"}
{"url": "https://www.standartnews.com/sport/botev-pd-priema-tsska-sofiya-v-derbito-dnes-401610.html", "text": "Два мача от 9-ия кръг на футболната efbet Лига ще се изиграят днес. От 17,30 минути Ботев (Пловдив) приема ЦСКА-София в дербито. В групата на \"жълто-черните\" за мача е и голаджията Тодор Неделев, който лекува контузия доста време. От 20,00 часа е двубоя Лудогорец – Етър в Разград. Вчера в първите два мача от кръга: Царско село - Локомотив (Пловдив) 2:3 и Арда - Ботев (Враца) 2:1. Начело в класирането е Лудогорец с 18 точки, пред Левски и Локомотив (Пловдив) с по 17.", "date": "2019.09.14", "title": "Ботев (Пд) приема ЦСКА-София в дербито днес"}
{"url": "https://standartnews.com/sport/botev-pd-priema-tsska-sofiya-v-derbito-dnes-401610.html", "text": "Два мача от 9-ия кръг на футболната efbet Лига ще се изиграят днес. От 17,30 минути Ботев (Пловдив) приема ЦСКА-София в дербито. В групата на \"жълто-черните\" за мача е и голаджията Тодор Неделев, който лекува контузия доста време. От 20,00 часа е двубоя Лудогорец – Етър в Разград. Вчера в първите два мача от кръга: Царско село - Локомотив (Пловдив) 2:3 и Арда - Ботев (Враца) 2:1. Начело в класирането е Лудогорец с 18 точки, пред Левски и Локомотив (Пловдив) с по 17.", "date": "2019.09.14", "title": "Ботев (Пд) приема ЦСКА-София в дербито днес"}
{"url": "https://standartnews.com/kultura/sezont-na-narodniya-zapochna-s-khshove-401628.html", "text": "Сезонът на Народния театър започна с „Хъшове“ на голямата сцена, а спектакълът на Александър Морфов по Вазовите „Немили-недраги“ по традиция приключи с виковете „Да живей България“. Днес, 14 септември, ценителите отново ще гледат творба на Морфов – „На ръба“.  „Бащата“ на Диана Добрева е на 18 септември, „Идеалният мъж“ на Тиери Аркур е на 19 септември, „Neoдачници“ на Иван Пантелеев - на 20 септември. На 29 септември и 2 октомври е премиерата на „Хубава риба“ от Марк Рейланс и Луис Дженкинс. Режисьор е Ивайло Христов, в ролите са Марин Янев, Стефан Мавродиев, Стоян Алексиев, Елена Телбис и Пламен Димов.  Камерната зала довечера ще посрещне първите зрители за 118-ия сезон на театъра с „Козата или коя е Силвия?“ на Явор Гърдев. Следват „Любовникът“ на Деян Донков на 15-ти, „Когато гръм удари, как ехото заглъхва“ на Бина Харалампиева на 16-ти, „Дивата патица“ на Крис Шарков на 18-ти, „Теремин“ на Николай Гундеров и Валентин Ганев на 19-ти, „Спускане от връх Морган“ на Николай Ламбрев на 20-ти, „Богът на касапницата“ на Антон Угринов на 21-ви, „Наблюдателите – хипотеза за отвъдното“ на Явор Гърдев на 28-ми и „Духът на поета“ на Маргарита Младенова на 29 септемри. Там е и първата премиера за новия сезон - на 26 и 27 септември „Каквото такова“ от Недялко Йорданов с Емилия Радева, Янина Кашева, Иван Налбантов, Жоржета Чакърова, Любомир Младенов, Пламена Гетова, Богдан Глишев, Рут Рафаилова, Сава Пиперов, Ева Тепавичарова и Христо Терзиев. Един от главните акценти в програмата на сцената на четвъртия етаж, която е наречена на великия театрал Апостол Карамитев,  е честването на незабравимия Тодор Колев на 26 септември с моноспектакъла на Албена Колева „Шърли Валънтайн“. Първото „редово“ представление в арт пространството е тази вечер с „Обир“, постановка на Михаил Петров. Следват „Виновният“ на Юрий Дачев на 15 септември, „Три високи жени“ на Стефан Спасов на 17-ти, „Даскал“ на Юрий Дачев на 18-ти, „Пътят към Афродита“ на Бойка Велкова на 20-ти, „Колко е важно да бъдеш сериозен“ на Бойко Илиев на 21-ви,  „Цветът на дълбоките води“ на Бойка Велкова на 24-ти,  „Две“ на Юрий Дачев на 25-ти, „Г-н Ибрахим и цветят на Корана“ на Снежина Танковска на 27-ми, „Среща в Санлис“ на Атанас Атанасов на 28-ми и „Контрабасът“ на Пламен Марков на 29 септември. На 17 септември Народният гостува на „Сцена на кръстопът“ в Пловдив със „Спускане от връх Морган“ от Артър Милър с Валентин Ганев, Параскева Джукелова, Илиана Коджабашева, Йосиф Шамли, Ева Тепавичарова и Ева Данаилова. На 22 септември фестивалът се закрива с премиерния спектакъл  „Актрисата“ с Аня Пенчева, Стефан Данаилов, Иван Панев, Кирил Ефремов, Ненчо Илчев, Живко Сираков, Павел Иванов, Божидар Мицев, Боряна Бабанова. На 22 септември „Моята скъпа лейди“ от Израел Хоровиц е на турне във Франция. Мария Стефанова, Емануела Шкодрева и Михаил Билалов ще играят на български език с титри на френски в деня на Независимостта на България в театър “Сен-Леон” в Париж. Очаква се самият Израел Хоровиц да бъде сред публиката. Вече започнаха репетиции за още един премиерен спектакъл за камерна сцена – „Приятна жена в лоша компания“ от Андре Русен. Юрий Дачев ще режисира Емануела Шкодрева, Кръстьо Лафазанов, Васил Драганов и Павел Иванов. Преводът от френски е на Светлана Панчева, сценографията и костюмите са дело на Радина Близнакова, а музиката – на Асен Аврамов. Премиерата е предвидена за 7 ноември. „За съжаление, проектът „Орфей“, който трябваше да постави световноизвестният словенски режисьор Йерней Лоренци тази есен, няма да се осъществи“, съобщи Мариус Донкин. „Надявам се всичко в семейството му да е наред и да успеем в рамките на година и половина все пак да го направим“, уточни Донкин. Между 5 и 10 декември на Сцена „Апостол Карамитев“ предстои премиерата на „Облог“ с Мария Стефанова на Стефан Спасов, който режисира легендарната актриса в „Три високи жени“ от Едуард Олби. Новата 2020 година ще започне с дългоочакваната януарска премиера на моноспектакъла „Плач на ангел“ от Стефан Цанев на Сцена „Апостол Карамитев“. Режисьор е Мартин Киселов, а в кожата на вечно съмняващия се и търсещ герой е Валери Йорданов. Февруари ще посрещне зрителите със завръщането на Иван Панталеев. След 20-годишно отстъствие той постави „Neoдачници“ по Горки, а сега вероятно ще избере пиеса от западноевропейски автор. Отново през февруари е премиерата на „Вуйчо Ваньо“ на Чехов с режисьор Николай Ламбрев-Михайловски. Мариус Куркински също се завръща – с моноспектакъл и с „Маскарад“ на Лермонтов. На Четвъртия етаж догодина ще гледаме и „Линията на живота“ от драматурга на Народния театър Мирела Иванова, като версията ще е на Катя Петрова. Народният театър стартира и изцяло новия двуезичен - български и английски - сайт. Той вече е достъпен за потребителите – те могат да купят билети за по-малко от минута. От 1 октомври Народният ще пусне и субтитри на английски език към постановките за туристи и чуждоговорящи жители на столицата и страната. Своеобразната премиера е на 3 октомври – с „Един безумен ден“ по Бомарше на Мишо Петров, а сред останалите заглавия със субтитри са “Опит за летене”, “Neoдачници”, “Животът е прекрасен” и “Бащата“. От 1 ноември – Денят на народните будители – започват и специалните туристически разходки в сградата – така, както се прави по света. Идеята е туровете, на които ценителите ще чуят най-интересното от историята на академиците, да са всеки понеделник между 10 и 12 часа на групи от по 14 човека. Един от гидовете ще бъде завеждащият архива и музея на Народния Мария Даиева. До края на ноември да бъде завършена подмяната на седалките на основната камерна сцена – те ще бъдат не само по-стабилни, но и с нова тапицерия. „Приятна жена в лоша компания“ от Андре Русен - Юрий Дачев режисира Емануела Шкодрева, Кръстьо Лафазанов, Васил Драганов и Павел Иванов. Преводът от френски е на Светлана Панчева, сценографията и костюмите са дело на Радина Близнакова.  Фото Божидар Марков", "date": "2019.09.14", "title": "Сезонът на Народния започна с „Хъшове“"}
{"url": "https://www.standartnews.com/sport/azar-debyutira-za-real-madrid-401611.html", "text": "Новата звезда на Реал (Мадрид) Еден Азар се очаква да дебютира за Кралския клуб в двубоя с Леванте днес. За това загатна треньорът Зинедин Зидан. \r\nБелгийският национал дойде на \"Сантяго Бернабеу\" с многомилионен трансфер от Челси това лято, но малко преди началото на сезона получи контузия в бедрото и не успя да играе в първите три мача от Ла Лига. Азар вече е напълно възстановен и готов за игра, но Зидан предупреди, че няма да бърза с включването му в игра. \"Трябва да покажем търпение с Еден, защото той беше извън строя три седмици. Всички искаме да го видим в игра, но аз ще реша кога ще се случи това. Трябва да бъдем търпеливи и да използваме главите си\", коментира французинът на днешната си пресконференция. Зидан призна, че многото контузени играчи в тима му създават проблеми, след като полузащитникът Лука Модрич се завърна от мачовете на Хърватия с травма, но от друга страна Хамес Родригес вече е готов за игра. \"Има добри и лоши новини. Загубихме Лука, но други се завърнаха. Това е съставът, с който разполагаме, и всеки ще получи шанс да покаже качествата си\", сподели треньорът на Реал.", "date": "2019.09.14", "title": "Азар дебютира за Реал Мадрид"}
{"url": "https://www.standartnews.com/sport/zagubikhme-ot-yuar-za-kupa-deyvis-401636.html", "text": "Националът на България по тенис Димитър Кузманов загуби от първата ракета на Южна Африка Лойд Харис с 3:6, 6:7 (3). Така домакините стигнаха до крайната победа в Кейптаун с резултат 3:1 в мача от група II на зона Европа/Африка за купа \"Дейвис\". По-рано днес на двойки Габриел Донев и Александър Донски отстъпиха пред Раджив Рам и Руан Рулофсе с 3:6, 2:6 след близо час игра. Вчера двата отбора си размениха по една победа. Кузманов спечели срещу Рулофсе със 7:5, 7:5, а Лазаров загуби от Харис 4:6, 7:6 (3) и 3:6.", "date": "2019.09.14", "title": "Загубихме от ЮАР за Купа \"Дейвис\""}
{"url": "https://standartnews.com/sport/tomova-na-pobeda-ot-osnovnata-skhema-v-osaka-401638.html", "text": "Първата ракета на България Виктория Томова се класира за II кръг на квалификациите на тенис турнира в Осака (Япония) от категория WTA Premier. Състезанието е с награден фонд от 823 000 долара. Томова победи с 3:6, 6:3, 6:1 Франческа ди Лоренцо (Ит), която е №141 в света. Двубоят продължи 105 минути, като българката направи уникална финална серия. Тя спечели 10 от последните 11 гейма в мача. За влизане в основната схема Томова ще играе срещу Людмила Самсонова (Русия), която е № 131 в световната ранглиста.", "date": "2019.09.14", "title": "Томова на победа от основната схема в Осака"}
{"url": "https://standartnews.com/sport/azar-debyutira-za-real-madrid-401611.html", "text": "Новата звезда на Реал (Мадрид) Еден Азар се очаква да дебютира за Кралския клуб в двубоя с Леванте днес. За това загатна треньорът Зинедин Зидан. \r\nБелгийският национал дойде на \"Сантяго Бернабеу\" с многомилионен трансфер от Челси това лято, но малко преди началото на сезона получи контузия в бедрото и не успя да играе в първите три мача от Ла Лига. Азар вече е напълно възстановен и готов за игра, но Зидан предупреди, че няма да бърза с включването му в игра. \"Трябва да покажем търпение с Еден, защото той беше извън строя три седмици. Всички искаме да го видим в игра, но аз ще реша кога ще се случи това. Трябва да бъдем търпеливи и да използваме главите си\", коментира французинът на днешната си пресконференция. Зидан призна, че многото контузени играчи в тима му създават проблеми, след като полузащитникът Лука Модрич се завърна от мачовете на Хърватия с травма, но от друга страна Хамес Родригес вече е готов за игра. \"Има добри и лоши новини. Загубихме Лука, но други се завърнаха. Това е съставът, с който разполагаме, и всеки ще получи шанс да покаже качествата си\", сподели треньорът на Реал.", "date": "2019.09.14", "title": "Азар дебютира за Реал Мадрид"}
{"url": "https://standartnews.com/sport/zagubikhme-ot-yuar-za-kupa-deyvis-401636.html", "text": "Националът на България по тенис Димитър Кузманов загуби от първата ракета на Южна Африка Лойд Харис с 3:6, 6:7 (3). Така домакините стигнаха до крайната победа в Кейптаун с резултат 3:1 в мача от група II на зона Европа/Африка за купа \"Дейвис\". По-рано днес на двойки Габриел Донев и Александър Донски отстъпиха пред Раджив Рам и Руан Рулофсе с 3:6, 2:6 след близо час игра. Вчера двата отбора си размениха по една победа. Кузманов спечели срещу Рулофсе със 7:5, 7:5, а Лазаров загуби от Харис 4:6, 7:6 (3) и 3:6.", "date": "2019.09.14", "title": "Загубихме от ЮАР за Купа \"Дейвис\""}
{"url": "https://standartnews.com/sport/tsska-sofiya-izmkna-10-v-plovdiv-401660.html", "text": "ЦСКА-София измъкна 1:0 като гост Ботев (Пловдив) в мач от деветия кръг на efbet лига. Преди почивката \"червените\" имаха инициативата, но нямаха шанс да открият резултата. През второто полувреме гостите продължиха да са по-активни на терена. Голът на победата падна в 75-ата минута, когато Брадли Мазику изведе на удобна позиция Али Соу, който се измъкна от Фил ван Арнем и се разписа. Ботев можеше да изравни в 86-ата минута. Тодор Неделев подаде на Антонио Вутов, който стреля, но Густаво Бусато запази вратата си суха и донесе победата на ЦСКА-София.", "date": "2019.09.14", "title": "ЦСКА-София измъкна 1:0 в Пловдив"}
{"url": "https://standartnews.com/sport/ludogorets-s-peta-poredna-sukha-mrezha-401661.html", "text": "Футболният шампион на България Лудогорец записа 5-а поредна „суха” мрежа у дома. В мач от 9-ия кръг на efbet Лига тимът от Разград надви Етър с 2:0. Временният наставник Станислав Генчев направи ред промени в стартовата единадесеторка предвид задаващия се мач от Лига Европа в четвъртък срещу ЦСКА Москва. По-неприятното за него бе, че още в хода на загрявката посоченият за титуляр днес Абел Анисе се контузи. Етър също даде жертва в мача, като още в 38-ата минута нападателя на търновци Ивайло Димитров получи контузия и беше заменен. В началото на втората част Лудогорец успя да пробие защитата на великотърновци. Отново Лукоки центрира от ъглов удар, а Рафаел Форстър с глава стреля към вратата. Кешеру сложи крак на пътя на топката и това доведе до спасяване на Христо Иванов. Вратарят обаче нямаше как да се изправи навреме за добавката – 1:0. Лудогорец все пак стигна до 2:0. В 86-ата минута Иван Стоянов загуби топката в близост до наказателното поле на Етър, а тя бързо стигна до дъгата, където Швиерчок овладя и със забележителен пас по тревата изведе Лукоки самичък срещу вратаря. Холандецът не трепна и отбеляза с шут в долния десен ъгъл – 2:0.", "date": "2019.09.14", "title": "Лудогорец с пета поредна суха мрежа"}
{"url": "https://www.standartnews.com/sport/tsska-sofiya-izmkna-10-v-plovdiv-401660.html", "text": "ЦСКА-София измъкна 1:0 като гост Ботев (Пловдив) в мач от деветия кръг на efbet лига. Преди почивката \"червените\" имаха инициативата, но нямаха шанс да открият резултата. През второто полувреме гостите продължиха да са по-активни на терена. Голът на победата падна в 75-ата минута, когато Брадли Мазику изведе на удобна позиция Али Соу, който се измъкна от Фил ван Арнем и се разписа. Ботев можеше да изравни в 86-ата минута. Тодор Неделев подаде на Антонио Вутов, който стреля, но Густаво Бусато запази вратата си суха и донесе победата на ЦСКА-София.", "date": "2019.09.14", "title": "ЦСКА-София измъкна 1:0 в Пловдив"}
{"url": "https://standartnews.com/sport/nash-borez-izliza-za-bronz-na-svetovnoto-401641.html", "text": "Българският борец Айк  Мнацаканян ще се бори за бронза утре в категория до 72 килограма класически стил на Световното първенство в Нур-Султан (Казахстан). Поставеният под №1 Мнацаканян загуби с 1:4 точки на полуфиналите от Арам Варданян (Узбекистан).   Състезаващият се за България натурализиран арменец допусна изоставане от 0:3 в първата част,  в която негова успешна атака за 4 точки беше отменена след видеоповторение.  Във втората част Варданян, която показа отлична защита, поведе с 4:0, а  Мнацаканян получи шанс минута и половина преди края, когато съперникът му беше поставен в партер заради пасивност. Той, обаче, не успя да направи успешна хватка и до края не получи нова възможност. Както е известно, българинът стартира тази сутрин с успех над японеца Томохиро Инуе с 6:0 точки, след което на четвъртфиналите се справи и с американеца Реймънд Банкер с 6:2 точки. До момента натурализираният арменец е донесъл на страната два бронзови медала от големи първенства - по един от световно и от европейско първенство.", "date": "2019.09.14", "title": "Наш борец излиза за бронз на световното"}
{"url": "https://www.standartnews.com/sport/ludogorets-s-peta-poredna-sukha-mrezha-401661.html", "text": "Футболният шампион на България Лудогорец записа 5-а поредна „суха” мрежа у дома. В мач от 9-ия кръг на efbet Лига тимът от Разград надви Етър с 2:0. Временният наставник Станислав Генчев направи ред промени в стартовата единадесеторка предвид задаващия се мач от Лига Европа в четвъртък срещу ЦСКА Москва. По-неприятното за него бе, че още в хода на загрявката посоченият за титуляр днес Абел Анисе се контузи. Етър също даде жертва в мача, като още в 38-ата минута нападателя на търновци Ивайло Димитров получи контузия и беше заменен. В началото на втората част Лудогорец успя да пробие защитата на великотърновци. Отново Лукоки центрира от ъглов удар, а Рафаел Форстър с глава стреля към вратата. Кешеру сложи крак на пътя на топката и това доведе до спасяване на Христо Иванов. Вратарят обаче нямаше как да се изправи навреме за добавката – 1:0. Лудогорец все пак стигна до 2:0. В 86-ата минута Иван Стоянов загуби топката в близост до наказателното поле на Етър, а тя бързо стигна до дъгата, където Швиерчок овладя и със забележителен пас по тревата изведе Лукоки самичък срещу вратаря. Холандецът не трепна и отбеляза с шут в долния десен ъгъл – 2:0.", "date": "2019.09.14", "title": "Лудогорец с пета поредна суха мрежа"}
{"url": "https://www.standartnews.com/sport/tomova-na-pobeda-ot-osnovnata-skhema-v-osaka-401638.html", "text": "Първата ракета на България Виктория Томова се класира за II кръг на квалификациите на тенис турнира в Осака (Япония) от категория WTA Premier. Състезанието е с награден фонд от 823 000 долара. Томова победи с 3:6, 6:3, 6:1 Франческа ди Лоренцо (Ит), която е №141 в света. Двубоят продължи 105 минути, като българката направи уникална финална серия. Тя спечели 10 от последните 11 гейма в мача. За влизане в основната схема Томова ще играе срещу Людмила Самсонова (Русия), която е № 131 в световната ранглиста.", "date": "2019.09.14", "title": "Томова на победа от основната схема в Осака"}
{"url": "https://www.standartnews.com/sport/nash-borez-izliza-za-bronz-na-svetovnoto-401641.html", "text": "Българският борец Айк  Мнацаканян ще се бори за бронза утре в категория до 72 килограма класически стил на Световното първенство в Нур-Султан (Казахстан). Поставеният под №1 Мнацаканян загуби с 1:4 точки на полуфиналите от Арам Варданян (Узбекистан).   Състезаващият се за България натурализиран арменец допусна изоставане от 0:3 в първата част,  в която негова успешна атака за 4 точки беше отменена след видеоповторение.  Във втората част Варданян, която показа отлична защита, поведе с 4:0, а  Мнацаканян получи шанс минута и половина преди края, когато съперникът му беше поставен в партер заради пасивност. Той, обаче, не успя да направи успешна хватка и до края не получи нова възможност. Както е известно, българинът стартира тази сутрин с успех над японеца Томохиро Инуе с 6:0 точки, след което на четвъртфиналите се справи и с американеца Реймънд Банкер с 6:2 точки. До момента натурализираният арменец е донесъл на страната два бронзови медала от големи първенства - по един от световно и от европейско първенство.", "date": "2019.09.14", "title": "Наш борец излиза за бронз на световното"}
{"url": "https://standartnews.com/svyat/trmp-prodlzhi-s-godina-embargoto-na-kuba-401608.html", "text": "Президентът на САЩ Доналд Тръмп взе решение да продължи с още една година - до 14 септември 2020, търговското ембарго срещу Куба, се казва в негова декларация, разпространена в петък от пресслужбата на Белия дом, предаде БТА. Неговата аргументация за решението е, че продължаването на тези ограничения, наложени на Хавана, отговаря на националните интереси на САЩ. \r\nСъс същото решение Тръмп продължи и своите пълномощия, които му дават свобода на действие с оглед на спазването на ембаргото и разрешаването на отделни сделки. В тази връзка президентът се позовава на закон, встъпил в сила още през 1917 г. Той позволява да се ограничава търговията със страни, враждебно настроени към САЩ. В момента Куба е единствената страна, върху която се разпространява този архаичен закон.", "date": "2019.09.14", "title": "Тръмп продължи с година ембаргото на Куба"}
{"url": "https://standartnews.com/svyat/kanada-arestuva-razuznavach-za-shpionazh-401618.html", "text": "Генералният директор на разузнавателното поделение на канадската конна полиция Камерън Ортис е задържан заради обвинение в нарушение на закона за сигурността на информацията, предаде ТААС. \r\n \r\n\"Предполага се, че той е получил, съхранява или е обработвал конфиденциална информация, като е възнамерявал да я предаде на лица, които не трябва да я получават”, заяви федералният прокурор Джон Макфърлейн. \r\n \r\nПодробности не се дават. Ортис е обвинен и в нарушаване на наказателния кодекс, по-специално неправомерно използване на кредитната карта. \r\n \r\nСледващото съдебно заседание по случая е насрочено за 20 септември. Канадският премиер Джъстин Трюдо е информиран за задържането на Кортис. „Мога да ви уверя, че властите възприемат този инцидент много сериозно”, заяви той пред журналисти.", "date": "2019.09.14", "title": "Канада арестува разузнавач за шпионаж"}
{"url": "https://standartnews.com/svyat/zemetresenie-v-khrvatiya-401609.html", "text": "Земетресение с магнитуд 3 по Рихтер бе регистрирано в околностите на 30-хилядния хърватския град Копривница, съобщи БГНЕС. Епицентърът се намирал на 14 км от града, който пък е на около 70 км от столицата Загреб. Трусът бил усетен както в околностите, така и в самия град. Няма данни за разрушения или пострадали. Ежегодно в Хърватия и граничните райони на страната са регистрирани до 10 000 слаби земетресения. ", "date": "2019.09.14", "title": "Земетресение в Хърватия"}
{"url": "https://standartnews.com/svyat/vzriv-v-tsentra-na-lund-shvetsiya-401625.html", "text": "Взрив избухна в центъра на град Лунд в южната част на Швеция, съобщава местната полиция в сайта си. Пострадала е една жена, която минавала покрай мястото. Експлозията е станала около 2.40 през нощта местно време в сграда, където се помещавал магазин. \r\n \r\n„Цел на атаката е бил магазинът. До момента няма заподозрени или арестувани. Разпитваме свидетели и анализираме показанията им“, е заявил официален представител на полицията.  \r\n \r\n \r\nПострадалата е 20-годишна жена. Състоянието й е стабилно и няма опасност за живота й.", "date": "2019.09.14", "title": "Взрив в центъра на Лунд, Швеция"}
{"url": "https://standartnews.com/svyat/sashch-iskat-da-kupyat-pristanishcheto-aleksandrupolis-401621.html", "text": "САЩ смятат за стратегически важно пристанището на Александруполис в северна Гърция и имат намерение да участват в приватизацията му, заяви посланикът на САЩ в Гърция Джефри Пайет по време на визита в района. \r\n \r\nДипломатът участва в мероприятията по вдигането на кораб, потънал в пристанището през 2010-та година и който пречи на пълноценното му използване. Операцията по изваждането на плавателния съд беше платена от САЩ. \r\n \r\nМинистърът на отбраната на Гърция заяви, че проектът на стойност 2,3 милиарда долара увеличава възможностите на пристанището, тъй като вече в него ще могат да влизат по-големи плавателни съдове, а транспортната инфраструктура създава условия то да стане стратегически център за бърз превоз на хора и товари.", "date": "2019.09.14", "title": "САЩ искат да купят пристанището Александруполис"}
{"url": "https://standartnews.com/svyat/silno-zemetresenie-raztrsi-ankara-401619.html", "text": "Трус със сила 4.7 по скалата на Рихтер разтърси столицата на Турция. Земетресението е било регистрирано в 09.03 в събота сутрин местно време на дълбочина 10 километра. Епицентърът на труса е бил североизточно от Анкара, предаде БГНЕС. \r\n До момента няма данни за загинали хора и нанесени сериозни материални щети.", "date": "2019.09.14", "title": "Силно земетресение разтърси Анкара"}
{"url": "https://standartnews.com/svyat/snimka-na-google-otkri-izcheznal-chovek-401615.html", "text": "Тленни останки на мъж, изчезнал безследно преди 20 години в американския щат Форида, бяха намерени в потънала кола, която се вижда върху карта на Google, предаде БГНЕС. 40-годишният Уилям Молдт изчезнал на 7 ноември 1997 година. Той не се върнал у дома, след като прекарал вечерта в нощен клуб. Разследването на полицията нищо не постигнало резултати.  Но сега, в края на август, полицията бе уведомена, че във Флорида недалеч от градчето Уелингтън бе откри автомобил във водоем. Когато колата бе извадена от водата, в нея се оказал човешки скелет. Седмица по-късно бе установено, че останките са на Уилям Молдт. Човек, който е изучавал местността и имотите, видял колата от снимките на Гугъл. Това се уточнява в доклада Charley Project - проект, който изучава неразкритите дела за изчезнали хора. ", "date": "2019.09.14", "title": "Снимка на Google откри изчезнал човек"}
{"url": "https://standartnews.com/svyat/erdogan-pak-plashi-evropa-s-bezhantsite-401626.html", "text": "Германия е готова да приема една четвърт от мигрантите, които достигат Италия по море. Това посочва министърът на вътрешните работи Хорст Зеехофер пред германския вестник \"Зюддойче цайтунг\" в контекста на предстоящи срещи по въпроса за миграцията. Същевременно, в друго интервю за \"Ройтерс\", турският президент Реджеп Ердоган предупреди, че страната му може да пусне бежанци към Европа. Турция ще бъде принудена да позволи на сирийските бежанци на нейната територия да напуснат страната. Това ще се случи, ако Европа не предостави по-голяма финансова помощ на Анкара и не подкрепи плановете ѝ за зона за сигурност, където да бъдат настанявани бежанците. \r\n \r\nТова заяви турският президент Реджеп Ердоган в интервю за \"Ройтерс\", дадено от двореца \"Долмабахче\" в Истанбул. В него той изтъква, че в Турция се намират повече от три и половина милиона сирийски бежанци - разходите за тях са 40 милиарда долара, докато помощта от Европейския съюз е едва шест милиарда евро. \r\n \r\n\"Не можем да се справим с тази тежест. Някой трябва да плати за това. Иначе ще отворим вратите си и ще ги пуснем да отидат, където поискат. \", каза президентът на Турция, Реджеп Ердоган. От думите му става ясно, че следващата седмица ще обсъди с американския си колега Доналд Тръмп установяването на 450-километров коридор на турско-сирийската граница. \r\n \r\n\"Този мирен коридор е много важен. Няма да позволим коридор на терора по нашите граници.\", каза Ердоган. В понеделник Ердоган ще бъде домакин на среща с президентите на Русия и Иран. В центъра на разговорите ще бъде ситуацията в Сирия и предотвратяването на нова бежанска вълна към Турция.", "date": "2019.09.14", "title": "Ердоган пак плаши Европа с бежанците"}
{"url": "https://standartnews.com/svyat/kray-malko-trnovo-zadrzhakha-nelegalni-migranti-i-kanaldzhii-401654.html", "text": "В района на ГКПП Дерекьой-Малко Търново турските власти са заловили 18 нелегални мигранти и двама каналджии, които се готвели да преминат нелегално в нашата страна, предава БТА. Мигрантите били открити от екипи на жандармерията в окръг Къркларели, докато се укривали в района на турско-българската граница, пише Петел. Те се разпределили в три групи, за да се придвижват по-лесно. Задържаните мигранти са поданици на Ирак, Пакистан и Афганистан. Задържани са и двама турски граждани, за които се твърди, че са организирали канала за прехвърлянето на мигрантите.", "date": "2019.09.14", "title": "Край Малко Търново задържаха нелегални мигранти и каналджии"}
{"url": "https://standartnews.com/svyat/aets-akademik-lomonosov-pristigna-v-dalechniya-iztok-401652.html", "text": "Първата плащаваща ядрена централа в света, създадена в Русия, пристигна в Далечния Изток, където ще е постоянното й пристанище. То се намира в Певек. За да стигне до него, плаващата централа трябваше да измине 5000 км в Арктика, съобщи „Росатом”. \"Плаващата АЕЦ \"Академик Ломоносов\" пристигна в Певек, Чукотски автономен окръг. Там тя ще бъде свързана с местната електрическа мрежа, за да заработи до края на годината, се казва в изявление на Росатом, цитирано от Франс прес и БТА. Плаващата АЕЦ \"Академик Ломоносов\" ще подпомага развитието на производството на петрол и газ в изолирани райони. Централата тръгна от Мурманск на 23 август, теглена от няколко кораба. АЕЦ \"Академик Ломоносов\" е дълга 144 м и широка 30 м, пише dir.bg.  Тя притежава два реактора по 35 мегавата. Един реактор в ядрена централа от ново поколение е с мощност над 1000 мегавата. Очаква се тази ядрена централа да осигури енергийното потребление на 100 000 души и да захранва петролните платформи в района.", "date": "2019.09.14", "title": "АЕЦ „Академик Ломоносов” пристигна в Далечния Изток"}
{"url": "https://standartnews.com/kultura/mladi-talanti-na-parizhkiya-bal-v-sofiya-401632.html", "text": " „Изкуството е над всичко и над всички, но всяка власт го неглижира. Неслучайно благотворителната кауза на поредния Парижки бал в София е посветена на балет „Арабеск“ и бъдещия му спектакъл „Ефектът на Галатея“, коментира Христо Куртев, президент на „Юнион клуб-България“, вдъхновител и продуцент на елитното събитие. Неслучайно млади таланти от най-елитните училища и колежи в София ще излязат на сцената за петото издание на 5 октомври. Балетът на Ефемия Фард ще изненада международното вип общество с атрактивни изпълнения. „Постановката на „Арабеск“ ще бъде по музика по световни автори, а цялата концепция ще е в характерния за трупата авангарден стил“, допълни прочутата хореографка Боряна Сечанова.  ", "date": "2019.09.14", "title": "Млади таланти на Парижкия бал в София"}
{"url": "https://standartnews.com/kultura/chapa-zavladya-silistra-401630.html", "text": "Георги Чапкънов откри грандиозна изложба в Силистра с творби от фонда на градската галерия в крайдунавската перла, с нови бронзови пластики, рисунки и литографии. Експозиция на Чапа е в културната програма, организирана за празника на Силистра, а гостите бяха предвождани от кмета д-р Юлиян Найденов и областния управител Ивелин Статев, като сред почитателита на Чапа бяха още известният местен скулптор Ангел Станев, художникът Йордан Кьосев, меценатът Кеворк Крикорян, адвокат Пейчо Йовев, фотографът Теодор Стойчев, видни придставители на културната общественост, ценители от Япония, Унгария, Сърбия, Австрия, Варна и София и още много почитатели на брилянтното изкуството с марката на Чапа. Фото: Агенция „Тенев“  ", "date": "2019.09.14", "title": "Чапа завладя Силистра"}
{"url": "https://standartnews.com/svyat/razsledvat-za-koruptsiya-bdeshch-evrokomisar-401627.html", "text": "Белгийският вицепремиер  , предложен за еврокомисар по правосъдието, е разследван за корупция, информират местни медии. \r\nРазследването е по сигнал на бивш служител на контраразузнаването. Според него Рейндерс и негов приближен участвали в раздаване на подкупи, пране на пари и продажба на предмети със съмнителна стойност на завишени цени. Подателят на сигнала е известен със стремежа си да злепостави вицепремиера, контрира говорител на Рейндерс. В сигнала е посочен и случаят с изграждането на белгийското посолство в Киншаса, където се твърди, че спечелилият поръчката за строеж е дал подкуп, за да бъде избран. Бившият разузнавач твърди, че са били получавани подкупи също от търговци на оръжие и от един от кандидатите в президентските избори в ДР Конго. Отбелязват се също съмнителни прехвърляния на недвижима собственост през кухи фирми. Медиите уточняват, че предстои прокуратурата да прецени дали да предяви обвинения на вицепремиера и министър на външните работи и на отбраната, предаде Дарик радио. По-рано тази седмица Рейндерс бе предложен от новоизбрания председател на Европейската комисия Урсула фон дер Лайен за еврокомисаря, който занапред да изготвя годишни доклади за върховенството на закона  Рейндерс, както и всички останали кандидати за еврокомисари, ще бъде подложен през октомври на изпит пред евродепутатите. Съмнения като изнесените днес в медиите се очаква да предизвикат въпроси от страна на Европейския парламент. Европейски издания отбелязват, че в списъка на предложените за нови еврокомисари има и други кандидати, срещу които се водят разследвания, затова наричат бъдещата комисия \"на презумпцията за невинност\".Френският кандидат за еврокомисар  е проверявана по обвинения, че като евродепутат е отклонила средства за плащането на вътрешнополитическа дейност. Румънският кандидат Рована Плумб е разследвана за съпричастие в престъпна сделка с недвижими имоти. \r\n \r\nПолякът  е разследван от европейската служба за борба с измамите със средства от ЕС (ОЛАФ). Той е подозиран, че е злоупотребил като евродепутат в продължение на 10 години със средства за пътни разходи. Самата Фон дер Лайен е разследвана в Германия и се очаква през декември да бъде разпитана за сключването на договори от министерството на отбраната, което до юли ръководеше, с външни консултанти, на завишени цени и без обективни основания.", "date": "2019.09.14", "title": "Разследват за корупция бъдещ еврокомисар"}
{"url": "https://www.standartnews.com/sport/livrpul-bie-man-siti-pada-401662.html", "text": "Ливърпул постигна обрат от 0:1 до 3:1 у дома срещу Нюкасъл в среща от петия кръг във Висшата английска лига. \"Червените\" постигнаха петия си последователен успех в шампионата и са лидери в класирането с актив от 15 точки. \"Черно-белите\" изненадващо взеха аванс след силна индивидуална изява на Джетро Вилемс още в седмата минута на мача. Садио Мане се разписа на два пъти още преди почивката, за да изведе европейския клубен шампион напред в резултата. В 28-ата минута нападателят от Сенегал се разписа с удар от наказателното поле след хубав пас на Анди Робъртсън. Пет минути преди почивката отново Мане беше точен, давайки аванс в полза на Ливърпул. След почивката воденият от мениджъра Юрген Клоп състав контролираше събитията на терена и в 72-ата минута Махамед Салах фиксира крайното 3:1 след подаване на Роберто Фирмино. След това поражение Нюкасъл има актив от само 4 точки на 16-то място в класирането. Шампионът Манчестър Сити пък загуби при гостува си Норич с 2:3.  Манчестър Юнайтед би Лестър 1:0. Тотнъм разгроми у дома Кристъл Палас с 4:0, а Челси отнесе като гост с 5:2 Уулвърхямптън.", "date": "2019.09.14", "title": "Ливърпул бие, Ман. Сити пада"}
