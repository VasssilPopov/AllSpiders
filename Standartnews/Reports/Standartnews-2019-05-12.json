{"url": "https://standartnews.com/regionalni/treti-lekoatleticheski-maraton-blagoevgrad-391871.html", "text": "Лекоатлетическият маратон в Благоевград и тази година посрещна десетки участници от цялата страна. От името на кмета на града д-р Атанас Камбитов участниците приветства зам.-кметът инж. Емилия Тунева. „Изключително съм радостна, че виждам толкова много спортисти, любители на спорта, които искат да изпитат себе си. За мен е чест да Ви поздравя  от името на кмета на община Благоевград д-р Атанас Камбитов за участието и за предизвикателството. Благодаря Ви, че за трета поредна година сте част от традиционният спортен форум. Пожелавам успех! “, каза в словото си  инж. Емилия Тунева. Всички участници в маратона от категория „Юноши и девойки“ получиха грамоти за участие. При момчетата първи  бе Мартин Кацарски, след него финишира Николай Николов. При момичетата на първите места се класираха  Рамона Николова и Мария Ничова. Грамоти и спортни раници получиха победителите в категория „Юноши и девойки до 16 години”. Победителка при жените стана Анастасия Пейчева, а при мъжете първи премина хинала Димчо Мицов. Първенците при жените и мъжете получиха парични награди, осигурени от община Благоевград.   В третия „Лекоатлетически маратон” се включиха и десетки жители и гости на Благоевград.", "date": "2019.05.11", "title": "Трети „Лекоатлетически маратон”-Благоевград"}
{"url": "https://standartnews.com/regionalni/vkamenenata-svatba-tseri-bezplodie-391891.html", "text": "\"Вкаменената сватба\" - така е известен от незапомнени времена  . Според учените почти сигурно става дума за природен феномен, оформил се в резултат на вулканични или тектонични процеси. Сред местните хора обаче битуват куп легенди за възникването на скалните образувания. Според една от тях  . Докато сватбарите се придвижвали от селото на момата към селото на момъка, натоварени с дарове, срещнали край Медово дрипав просяк. Старецът помолил сватбарите за малко хлебец, но те гнусливо му отказали. . Ядосан от тяхната стиснатост и коравосърдечие, Бог вкаменил цялата сватба. Много по-разпространен е другият . На личен и богат момък - Ташко, една година на нивите му се родило толкова много жито, че не успял да го смели във водениците из цялата Чирпанска околия. Тръгнал отчаян момъкът да търси свободна мелница и намерил чак в едно село в края на равното Загоре. Воденичарят съжалил другоселеца и му обещал още на другия ден да смели житото му. Вечерта Ташко се разходил из селото и попаднал на неделното хоро на мегдана.  . Всички погледи били вперени в нея.  . Не издържал момъкът и се хванал до хубавицата, въпреки гневните погледни на местните ергени. Ташко толкова харесал Чона, че направо я попитал още на хорото би ли пристанала на другоселец. \"Нашите и дума не дават да се чуе за ерген от друго село, но ако дойдеш с годежари, може и да склонят...\", дала му да разбере Чона, че и тя го харесва. Смлял си Ташко житото, прибрал се у дома и още следващата неделя поел с годежари обратно към Чониното село. Въпреки достолепните сватбари, въпреки молбите и кандърмите,  \"Не даваме чедото си през девет села в десето\", рекли те и отпратили сватбарите. Отчаяният Ташко обаче не се предавал и склонил роднините и близките си вечерта да откраднат хубавата Чона. Скрили се в близката гора и когато паднал мрак откраднали момата. Тръгнали към момковото село, но се уморили и по изгрев слънце спрели да си починат на хълма над Медово.  . А майчината клетва е най-силна и винаги стига. В миг всички на камък станали. Младоженецът Ташко и булката Чона сплели в кръг телата си във формата на венчален пръстен. И днес, който се промуши през него, оздравява, а бездетните зачеват. Според читалищния секретар в Медово Иванка Русинова легендата звучи малко по-различно и обединява двете - за Чона и преобразения като старец Господ Бог. Момъкът е Димо, а момата - пак Чона. Само че като спрели на почивка на Медовското кале сватбарите, пред тях се явил дрипав и немощен старец, който им поискал нещо за ядене и за пиене. Сватбарите обаче го пропъдили с думите, че на скитници и дрипльовци хляб не дават. Само дето старецът не бил обикновен човек, а самият Господ, който бил слязъл на земята да учи хората на ум и разум. И тъкмо той ги проклел на мига на камъни да станат. Така била записана легендата още през 1938 година, дори в района има местност, наречена отколе Чона баир. А в Медово допълват старите предания със скорошната история на едно дръвче, израснало в скалите. То било оксен - широколистно дърво, но един говедар от селото го отсякъл. Посегнал на него, без да знае, че това било пряпорецът /знамето/ на девера на сватбата, каквито се носят по този край. И веднага синът на говедаря се сковал от невярна болест. Това, последното, никой не се наема да потвърди със сигурност, но и досега интересът към Каменната сватба над Медово не е секнал. Дори в читалищния музей на селото са отделили специален кът за природния феномен.  Изпълняваният тук здравоносен ритуал завършва с измиване на свещения извор. Там също се оставя част от дрехата или дребни монети във водата. Обредите, извършвани тук са главно за лекуване на женско безплодие. Самото провиране през скалните арки е свързано най-вече със символичното влизане в лоното на Великата богиня-майка, за да се преродят отново инициираните за нов живот, след повторното им раждане. Хората вярват, че който не успее да премине през пръстена, има твърде много грехове, които го спират. . Пътеките почти не личат, през лятото има много пепелянки. Туристите от Чирпан и общината в Братя Даскалови отдавна се канят да построят екопътека до горе, но още всичко е на етап добри намерения. Стане ли това обаче мястото ще се превърне в истинска туристическа атракция. Особено, ако има и реклама. „Съвсем скоро, точно преди събора на селото на 27 април, който се провежда на поляна под Вкаменената сватба, поставихме нови указателни табели как се стига до природния феномен“, разказва кметът на Медово Станка Стоянова. Хората, които искали да стигнат до наситеното с огромна енергия място, обикновено се отбивали в кметството да питат. Имало и доброволци, които често съпровождали туристите до Вкаменената сватба. Самата Стоянова познава семейства, който дълго време не са имали дете и след като са миналия през каменния венчален пръстен от мегалити, са получили щастието да бъдат родители. Дори в Медово имали едно семейство с такава щастлива съдба. Още в началото на мандата си кметицата направила официално предложение до община Братя Дасколови за изграждане на туристическа екопътека до мегалита по някоя европрограма. От Медово до Вкаменената сватаба е някакви си 3-4 км. „Хората ги изминават с удоволствие и надежда, хубаво е по пътя да има 1-2 места за отдих - с беседки, пейки, детски кътчета“, мечтае Стоянова. Краят на мандата вече се вижда, но редът на нейното предложение не му дошъл. „Кой знае в кои чекмеджета в общината обира праха“, казва с огорчение кметицата. Но не се е отказала и търси подкрепа по-нагоре. Наскоро запознала кандидатата за евродепутат от БСП Иван Кръстев и той обещал да помогне. Чула, че друг евродепутат от ГЕРБ пък е разработил специален сайт в помощ на българското село. Вероятно става дума за разработената от Андрей Новаков платформа „Селоводител“. Затова ще търси и него. Белким наистина и Медово се добере до европейски пари. Множество изсечени в скалите ниши сочат, че мястото е било древно тракийско светилище. Според проф. Васил Марков всички лечебни ритуали могат да се свържат най-вече с Великата богиня – майка, на която в древността е било посветено мегалитното съоръжение. Оставяните в дар пръстени обаче свидетелстват и за ритуали, посветени на Слънцебога при орфическите магически практики, които са засвидетелствани в текст от Аполоновия орфически химн. На място от ляво и запад личат следите от разтопен восък на палени на това място свещи и според проф. Марков подобно на светилището от Камен рид, край Демир баба теке, може да се смята, че огънят от свещите е заменил през късната християнска епоха небесният огън от древнотракийските свети места.", "date": "2019.05.11", "title": "Вкаменената сватба цери безплодие"}
{"url": "https://standartnews.com/regionalni/khubavata-yana-stana-tsaritsa-na-rozite-kalkandzhieva-zhurira-391840.html", "text": "16-годишната Яна Цветкова от карловското училище \"Васил Левски\" е новата Царица на розите. Тя бе избрана след оспорвана надпревара на традционния  конкурс-спектакъл в Карлово. \"Бъдете благословени\", бяха нейните първи думи, след като бившата притежателка на титлата сложи на главата и короната, пише marica.bg. Царицата на розите Яна Цветкова ще поведе шествието на Празника на розите на 18 май в Карлово и ще приветства жителите и гостите на Розовата долина. Председател на журито, което избра Царица на розите 2019 бе топ манекенката Жени Калканджиева, Мис България 1995, собственичка на модна агенция Визаж. Освен нея тежката дума при избора имаха още 11 души, сред които дейци на културата и бизнеса, собственици на фирми за мода и козметика от Карлово, Пловдив и София. Първа подгласничка стана Цвета Шаламанова, на 16 години от Карлово. Втора подгласничка – 16-годишната, Емел Карабаджак от Розино. И двете момичета са ученички с Средно училище „Васил Левски“ Участничките в конкурса получиха много цветя и награди от известни български фирми. Асоциацията на Цариците на розите даде на новата носителка на титлата премия от 500 лева. Кметът на община Карлово д-р Емил Кабаиванов връчи на фаворитката позлатена карловска роза и поздрави всички участнички в конкурса. Конкурсът за Царица на розите бе празник на младостта и красотата и вдъхновение за всички, които имаха възможност да бъдат в залата. Изключителното шоу – елегантно, изискано и с послания за съхранена традиция и развитие в бъдещето, то бе подготвяно месеци наред от сценаристи, режисьори, художници, мултимедийни експерти, хореографи. Спектакълът остави публиката без дъх. Момичетата направиха два тура на сцената. Те дефилираха със спортно-елегантни облекла и с официални тоалети, а след това представиха своите виждания за приятелството, бъдещето, очакванията от живота. Дефилетата на претендентките за титлата бяха редувани с изпълнения на балет „Ера“ и балетна школа „ Гранд Фуенте“. Водещ бе актьорът Владимир Карамазов. Конкурсът-спектакъл бе в зрителната зала на читалище „Васил Левски“ и бе наблюдаван от стотици карловци и гости. Тук бяха и бившите носителки на титлата Царица на розите, които преди пет години учредиха своя асоциация, гости от Българо-китайската асоциация за култура, представители на бизнеса и културни дейци.", "date": "2019.05.11", "title": "Яна стана Царица на розите, Калканджиева журира"}
{"url": "https://www.standartnews.com/sport/tsska-sofiya-priema-ludogorets-v-derbito-391860.html", "text": "ЦСКА-София приема тази вечер Лудогорец в дербито от 33-ия кръг на Първа футболна лига. Двубоят започва от 20 часа и 15 минути. Изходът от тази среща до голяма степен ще реши кой ще стане шампион. Преди този мач Лудогорец воде със 71 т, а ЦСКА-София е втори с 68 точки. “Червените” са в тежка ситуация, заради неучастието на Тиаго, който е наказав и капитана си Николай Бодуров, който е контузен. При шампионите от Лудогорец е по-спокойна, въпреки слабите резултати през пролетта. След наказание за тима от Разград се завръща десният бек Сисиньо. В последните три двубоя между двата тима бяха фиксирани две равенства и една победа за ЦСКА-София на 1/4-финалите за Купата на България. В другия мач от първата шестица днес от 17,30 ч Ботев (Пловдив) приема Берое.ЦСК", "date": "2019.05.11", "title": "ЦСКА - София приема Лудогорец в дербито"}
{"url": "https://www.standartnews.com/sport/poznat-germanets-sreshcha-grigor-v-rim-391824.html", "text": "Най-добриет български тенисист Григор Димитров ще играе срещу познатия германец Ян-Ленард Щруф в I кръг на турнира на червени кортове от сериите \"Мастърс\" в Рим (5,2 милиона евро). При успех на старта хасковлията ще срещне във II кръг победителя от мача между номер 9 Марин Чилич (Хърватия) и Андреа Басо (Италия). Димитров победи Шруф със 7:6(2), 6:4 на турнира от сериите \"Мастърс\" в Монте Карло на 17 април. 28-годишният Щруф е 49-и в класацията на АТП. Той няма турнирни победи в кариерата си. Очаква се идната седмица Димитров отново да влезе в топ 50. Преди 2019 година двамата имат по една разменена победа досега. Димитров печели с 6:1, 6:3 на твърди кортове в Стокхолм през 2013 година, а преди два сезона в Монте Карло Щруф стига до успеха с 4:6, 6:3, 6:2. Водач в схемата на турнира \"Мастърс\" в Рим е номер 1 в световната ранглиста и носител на четири титли Новак Джокович (Сърбия), а втори поставен е осемкратният шампион Рафаел Надал (Испания).", "date": "2019.05.11", "title": "Познат германец среща Григор в Рим"}
{"url": "https://www.standartnews.com/sport/tsska-sofiya-ne-specheli-macha-za-titlata-391889.html", "text": "ЦСКА-София не спечели битката за първото място с Лудогорец. Дербито на \"Българска армия\" завърши 0:0. Така 3 кръга преди края шампионите от Лудогорец водят с 3 точки на \"червените\". Ключов момент в мача бе пропусната от Соу дузпа за ЦСКА-София в 7-ата минута. В края на мача Малинов от домакините и Дяков от Лудогорец бяха изгонени от съдията Кабаков за спречкване между двамата и втори жълт картон.", "date": "2019.05.11", "title": "ЦСКА-София не спечели мача за титлата"}
{"url": "https://standartnews.com/regionalni/ot-bira-do-malinovo-vino-se-leyat-na-lauta-391859.html", "text": "Песни, танци, скара с бира и наздравици с малиново вино, а за най-малките захарен памук. Така се забавляваха днес хиляди хора, които дойдоха на Четвъртия фолклорен фестивал \"Народен събор Пловдив 2019\"., койго се проведе в парка \"Лаута\". Кметът на Пловдив Иван Тотев, кметът на район “Тракия” Костадин Димитров и зам. министърът на културата Амелия Гешева дадоха старта на празненството. Тълпата се забавляваше с уменията на занаятчии от едно време, а хайдути и рокери внасяха колорит. Хубавиците от Академичния фолклорен ансанбъл и оркестър към “АМТИИ проф. Асен Диамандиев” бяха молени за селфита. Друга част от пловдивчани уважиха пикнико с пускане на хвърчила на Братската могила. Организаторите бяха осигурили хвърчила за всички малчугани, дошли да се забавляват в съботния ден. В тържеството се включи и кметът на район „Западен“ Димитър Колев, който също пусна крилат змей в небето.", "date": "2019.05.11", "title": "От бира до малиново вино  се леят на \"Лаута\""}
{"url": "https://standartnews.com/sport/tsska-sofiya-ne-specheli-macha-za-titlata-391889.html", "text": "ЦСКА-София не спечели битката за първото място с Лудогорец. Дербито на \"Българска армия\" завърши 0:0. Така 3 кръга преди края шампионите от Лудогорец водят с 3 точки на \"червените\". Ключов момент в мача бе пропусната от Соу дузпа за ЦСКА-София в 7-ата минута. В края на мача Малинов от домакините и Дяков от Лудогорец бяха изгонени от съдията Кабаков за спречкване между двамата и втори жълт картон.", "date": "2019.05.11", "title": "ЦСКА-София не спечели мача за титлата"}
{"url": "https://standartnews.com/biznes/legendi-za-rotshild-velikiyat-spekulant-391890.html", "text": "През 1809 г. англичаните, в опит да изгонят Наполеон от Иберийския полуостров, пращат армията на херцог Уелингтън в Португалия. Възникнал обаче проблем за доставка на злато за заплати на войниците - от Лисабон до най-близкия английски порт били почти хиляда мили, а морето гъмжало от разбойнически кораби. Уелингтън, поради липса на пари в брой, призовал правителството да подаде оставка. В тази ситуация херцогът решил да пусне собствени книжни пари и напечатал почти 1 млн. паунда. Но проблемът не бил решен, защото хартийките трябвало да бъдат обезпечени със злато. Войниците на Уелингтън можели да си купуват с тях храна от местните търговци, банкерите обаче не ги признавали и в крайна сметка изисквали от притежателя злато. . Той участвал в британска програма за 20 милиона паунда за закупуване на роби от американските плантации. Но направил финансова иновация, използвайки робите като обезпечение при кредитни операции с плантаторите. Войната парализирала икономиката на Европа. Златото станало много дефицитно и правителствата забранили да се изнася. Натан Ротшилд станал истински ловец на жълтия метал. Той бил един от първите, които научили, че Източноиндийската компания очаква голяма партида златни кюлчета, които да продаде на търг. Натан се явил на аукциона, предложил най-високата цена и изкупил цялата партида. Английското правителство, което научило за сделката, предложило на Натан не само да продаде златото си срещу висок комисион, но и да го достави на Уелингтън срещу огромно възнаграждение. Задачата за година да се доставят над 11 млн. паунда обаче се оказала неизпълнима. Натан организирал мрежа с банките на братята си, която се разпространила из цяла Европа. Агентите й, променяйки външния си вид, тайно преминавали през фронтовата линия на вражеските армии с подправени документи. Двамата най-млади братя изиграли ролята на местни жители - единият в Пиренеите, а другият - на брега на Ламанша. Третият бил изпратен в Париж. Контрабандата на злато се преследвала жестоко, но участниците в мрежата подкупвали чиновници по целия път от Пиренеите до Ламанша. Префект на полицията получил толкова голям рушвет, че заживял в необикновен разкош, с което предизвикал подозрения у своето парижко началство. Под наблюдението на Натан, стотици хиляди паунда в златни кюлчета, английски гвинеи, холандски гулдени и френски наполеони били прехвърлени в Португалия на Уелингтън. Натан спечелил няколко милиона на борсата, след като се възползвал от факта, че по-рано от другите узнал за поражението на Наполеон на Ватерлоо /18 юни 1815 г./ Според легендата, агентът му наблюдавал сражението и видял как Наполеон бяга в Брюксел. Натан бил първият, който разбрал новината и побързал да информира правителството. В този момент банкерите били убедени, че Уелингтън е загубил битката. Ротшилд незабавно започнал да продава своите акции на борсата. След него всички започнали да продават. \"Ротшилд знае, че Ватерлоо е загубен\", говорело се сред играчите. Цените на книжата рухнали почти до нула. В този момент агентите на Ротшилд масово изкупували акции. На 21 юни в 11 часа вечерта адютантът на Уелингтън - майор Хенри Пърси, докладвал в правителството на маршала: \"Наполеон е разбит!\" Веднага след новината цените на акциите излетели нагоре. А Натан Ротшилд заработил от тази новина 40 милиона паунда. Според преданията, точно тогава той произнесъл крилатата фраза: \"Който владее информацията - той владее света\". През 1818 г. Натан Ротшилд направил революция, превръщайки Лондонското сити в световен финансов център. Той разиграл на пазара огромен заем на Прусия /5 млн. паунда/, която много се нуждаела от чужди пари заради огромния си бюджетен дефицит и обезценена валута. Първоначално държавните облигации били номинирани в лири стерлинги, а не в талери и проценти от тях се получавали не в Берлин, а в Лондон. През първата половина на 1820 г. примера на Прусия последвали Русия, Австрия, Испания и Белгия - така Натан разиграл облигации за 40 млн. паунда. Книжата се разменяли едновременно във Франкфурт, Берлин, Амстердам и Виена, така че Натан създал международен пазар за държавни облигации. Именно той обезпечил първото място в Ситито за своята банка N M Rothschild & Sons — неговият капитал бил 6,8 млн. паунда - три пъти повече от този на главния конкурент - Baring Brothers. През 1830 г. Натан Ротшилд обезпечил на току-що получилата независимост Белгия кредит от 3 млн. белгийски франка. Могъществото на Ротшилд в Ситито било толкова голямо, че през 1825–1826 г. той успял да снабди със златни монети Банката на Англия и то в количество, достатъчно да предотврати банкрута й. Натан бил с доста особен характер. В последните години от живота си той толкова се боял от покушение, че постоянно държал под възглавницата си зареден пистолет. Веднъж при него дошли двама непознати. Когато за нещо си бръкнали в джобовете, Ротшилд хвърлил по тях книга, после полетели мастилница и тежка ваза. Слугите хванали гостите. Скоро станало ясно, че това са банкери, дошли на посещение. Виждайки великия Натан, те така се разтреперали, че не можели да говорят. И поискали да оставят визитните си картички. С тези, които предизвиквали гнева му, Ротшилд не се церемонил. Разгневила го и Банката на Англия, на която той помогнал да избегне банкрут през 1825 г. Веднъж той изпратил сметка в банката за значителна сума. Но от там казали, че не приемат плащането на сметки на частни лица. Натан накарал своите служители да купят огромно количество банкноти от Банката на Англия. А на сутринта, когато банката отворила, се появил с чанта, пълна с хартиени пари и поискал да ги замени със златни монети. Операцията продължила цял ден и със затварянето на банката златните й резерви намалели с 200 хил. лири стерлинги. На следващата сутрин историята се повторила. Когато банковите служители попитали Натан какво означава всичко това, отговорът бил: \"Ако Банката на Англия не вярва на моите сметки, то и аз се съмнявам в нейните банкноти. Аз ще искам злато за всяка банкнота и ще правя това в продължение на два месеца\". Незабавно бил свикан управителния съвет на банката и на Натан съобщили, че ще приемат всичките му сметки когато му бъде удобно. * Има три начина да загубиш пари - жени, хазарт и инженери. Първите два са много приятни, а третият - най-сигурен. * Купувай, когато гърмят оръдията и продавай, когато свирят тръбите. * Който контролира парите, държи и правителствата. * Не ме интересува каква кукла седи на английския трон, за да управлява империя, над която слънцето никога не залязва. * Трябва да продължа да дишам. Ако не го направя, това ще е най-голямата ми грешка в бизнеса. * Докато една банкова къща е като моята и докато работя с братята си, няма кой да се конкурира с мен и никой не може да ми навреди. А банковата ни къща може да направи повече от всяка банкова къща в света. * Ние сме като часовник с механизъм - всяка част е необходима.", "date": "2019.05.11", "title": "Легенди за Ротшилд  - великият спекулант"}
{"url": "https://standartnews.com/kultura/evtim-bachev-s-kulturna-izlozhba-v-istanbul-391844.html", "text": "В деня на Светите братя Кирил и Методий желязната църква \"Свети Стефан\" в Истанбул приюти фотоизложбата \"Пловдив - Европейска столица на културата 2019\" на Евтим Бачев. В криптата на изящния български храм са подредени 30 фотографии, уловили по специфичен начин духа на Града под тепетата. Изложбата бе открита с камерен концерт на цигуларите от дуо \"Туртов\" - Андреана Туртова и Николай Туртов и Даниела Стоянова - пиано. Българската общност край Босфора прие изложбата с огромен интерес. Присъстваха Ангел Ангелов - почетен консул на Република България в Истанбул, Фикрие Бюлюнмаз - архитектката, по чиито планове е възстановен храмът, представители на българската цариградска общност, както и представители на други християнски деноминации в града. Организатор на събитието е пловдивската галерия \"Тракарт\". В ролята на куратор влезе популярният галерист и траколог Жорж Трак, който е и инициатор на мащабната реставрация на \"Св. Стефан\", приключила през 2018 г. Изложбата пренесе част от духа на древния и модерен Пловдив край Босфора и ще остане в криптата само няколко дни.", "date": "2019.05.11", "title": "Евтим Бачев с „културна“ изложба в Истанбул"}
{"url": "https://www.standartnews.com/sport/slaviya-i-etr-prodlzhavat-na-barazha-391815.html", "text": "Славия победи Ботев (Враца) с 1:0 след продължения в среща-реванш от полуфиналните плейоф за разпределение на местата от седмо до десето в Първа професионална лига. Първата среща между двата тима завърши 0:0, а тази вечер в редовното време също не беше отбелязан гол. Така Славия ще играе за седмото място срещу Етър (Велико Търново), който по-рано елиминира Локомотив (Пловдив) с общ резултат 3:0 от двете срещи. Попадението за \"белите\" вкара Цветелин Чунчуков в 99-ата мунута от дузпа, отсъдена за нарушение на Валери Домовчийски срещу Давид Муньос. Нападателят задържа защитника на домакините, който падна на земята и главният съдия отсъди 11-метров наказателен удар. Играчите на Славия имаха няколко добри голови положения през първото полувреме, но не успяха да стигнат до гол. В 14-ата минута Славчо Шоколаров отправи силен удар от въздуха, но топката мина над вратата. Две минути по-късно Красимир Костов изби удар на Георги Йомов, който стреля отново при добавката, но този път Илия Миланов блокира неговия изстрел. В 34-ата минута Емил Стоев отне топката от Преслав Петров и се озова сам срещу стража Георги Петков, който отрази неговия удар. Малко по-късно Йомов пробва да прехвърли Красимир Костов, който плонжира и успя да изчисти в корнер.  През второто полувреме \"белите\" също пропуснаха да вкарат гол. В 75-ата минута след центриране към наказателното поле на Ботев Чунчуков се размина с топката, а след това Георги Йомов стреля в аут от малък ъгъл. В последната минута от редовното време удар на Мартин Кавдански с глава излезе в аут.  В добавеното време Георги Вълчев направи много важна намеса, хвърляйки се пред краката на Чунчуков, който можеше да донесе победа на \"белите\".  След 0:0 в редовното време се стигна до продължения. Още в началото на първите допълнителни 15 минути Чунчуков беше точен от дузпа за 1:0. Във второто продължение старши треньорът на Славия Златомир Загорчич беше изгонен от пейката заради реплика към четвъртия съдия.", "date": "2019.05.11", "title": "Славия и Етър продължават на баража"}
{"url": "https://www.standartnews.com/sport/putin-se-razpisa-8-pti-na-khokey-391819.html", "text": "Руският президент Владимир Путин показа отлични способности на играч на хокей на лед и отбеляза осем попадения по време на демонстративен мач в Сочи, съобщи БНР. Путин заедно с министъра на отбраната Сергей Шойгу и руските хокейни величия Павел Буре, Слава Фетисов и Игор Ларионов бяха част от отбора на Легендите. В противниковия отбор имаше също видни играчи, в това число приятелят от детинство на Путин - магнатът Генадий Тимченко, милиардерът Владимир Потанин и няколко руски губернатори. Мачът приключи с резултат 14-7 за отбора на Путин. Путин игра с номер 11. фото ЕПА/БГНЕС", "date": "2019.05.11", "title": "Путин се разписа 8 пъти на хокей"}
{"url": "https://standartnews.com/regionalni/teatralen-festival-tara-ra-bumbiya-v-blagoevgrad-391875.html", "text": "„Портретът на Дориан Грей“ и „Дневник на скръбта“ представят във втората вечер на театралния фестивал „Тара-ра-бумбия“ в Благоевград. На Голямата сцена в ДТ „Никола Вапцаров“ от 19.00 часа ще се играе нашумялото и силно предпочитаното представление по Оскар Уайлд „Портретът на Дориан Грей“. Адаптацията е на  Мерлин Холанд и Джон О‘Конър, а  режисьор е Стайко Мурджев. От 21.30 часа на Камерната сцена ще се играе постановката „Дневник на скръбта“ по Ролан Барт с режисьор Стефан Прохоров. „Портретът на Дориан Грей“ е спектакъл за култа към младостта и красотата, за нарцисизма като болест на духа, за тънката линия между изкуството и живота, за хедонизма, като начин на съществуване и за това какво се случва с душата, скрита зад външното съвършенство. Спектакъл - амалгама между театър и литература, съчетаващ епохата на Оскар Уайлд и космополитното живеене тук и сега, търсещ съвременния ключ към едно от най-великите произведения на литературната класика. „Дневник на скръбта“ е експериментална постановка по излезлия посмъртно и недовършен текст на Ролан Барт.  Това е пърформанс, който стъпва върху този личен и посмъртно публикуван текст, за да изследва възможността ни да бъдем съпричастни към най-дълбоките чувства на другите. Способни ли сме да споделяме, способни ли сме да съчувстваме, как скърбим. Режисьорът Стефан Прохоров споделя,  че  когато за пръв път се срещнал с текста, изпитал недоверие към него. Като че имало нещо твърде красиво, изпипано и литературно в начина, по който световноизвестният мислител описвал загубата. В неделния ден „Тара-ра-бумбия“ ще представи „Да бъдеш или не Ромео и Жулиета“ от 17.00 часа и „Малкият Пучи“ от 20.00 часа. И двата спектакъла ще се играят на Голямата сцена на Драматичен театър „Никола Вапцаров“- Благоевград.", "date": "2019.05.11", "title": "Театрален фестивал \"Тара-ра-бумбия\" в Благоевград"}
{"url": "https://standartnews.com/svyat/tsisterna-s-gorivo-se-sblska-ss-samolet-v-toronto-391886.html", "text": "\r\nПетима души са ранени след сблъсък между самолет и камион-цистерна на летището в Торонто. Машината на \"Air Canada Jass\" изпълнявала полет от Торонто до Съдбъри, предаде Bulgaria ON AIR. \r\nМалко след излитането пилотите поискали разрешение да се върнат обратно заради лошо време. При приземяването обаче самолетът се ударил в камион-цистерна за гориво. Като по чудо не се стигнало до експлозия. \r\nСрещу шофьора на цистерната са повдигнати обвинения за опасно шофиране. \r\n ", "date": "2019.05.11", "title": "Цистерна с гориво се сблъска със самолет в Торонто"}
{"url": "https://www.standartnews.com/sport/goldn-steyt-e-na-final-na-zapad-391822.html", "text": "Стеф Къри напомни за най-добрите си дни и след като не вкара нито една точка през първото полувреме, се развихри с 33 през второто, а шампионът Голдън Стейт удари Хюстън със 118:113 и затвори серията с 4-2 победи. Така Голдън Стейт отива на финал на Запад в НБА на САЩ и Канада, където чака победителят от двойката Денвър - Портланд (3:3). \r\nБез Кевин Дюрант мнозина поставиха Уориърс в ролята на аутсайдер в серията, но Къри затвори устите на критиците с отлично представяне. \r\n„Не можех да изиграя подобен мач без да имам вяра в себе си“ обяви Къри, който наниза 23 точки в последната четвърт, в която Голдън Стейт започна с 5 точки изоставане. \r\nГардът обаче се развихри със серия пробили и тройки, като с точен изстрел от дистанция направи 107:102 88 секунди преди края. Джеймс Хардън проби и намали изоставането, но тогава дойде ред и на Клей Томпсън да напомни за себе си с тройка от 45 градуса за 110:104 36 секунди преи края. Той се отчете с 27 точки и 7 тройки. \r\nРакетите реализираха 3 тройки в оставащото време, но всеки път Къри бе безгрешен от наказателната линия и с 8 точни изстрела гарантира успеха, за да прати Джеймс Хардън и компания в почивка. Брадата вкара 35 точки, а Крис Пол добави 27, но Хюстън не успя да използва слабото първо полувреме на Къри и на почивката резултатът бе равен, а след това във важните моменти се пропука и преживя ново голямо разочарование. \r\n ", "date": "2019.05.11", "title": "Голдън Стейт е на финал на Запад"}
{"url": "https://standartnews.com/biznes/khasan-azis-krdzhali-veche-iznasya-investitsii-391873.html", "text": "Кметът на община Кърджали Хасан Азис участва днес в официалната церемония по случай откриването на четвъртия корпус на завод „Теклас България” в Кърджали. \"С тази инвестиция Кърджали се нарежда сред световните производители на елементи за автомобилостроенето. Новоизграденият Изследователски центъра затваря цикъла в завода за авточасти. Това е една от най- значимите инвестиции в нашата община, с която се гордеем. Кърджали вече има претенции, че не само привлича инвестиции, но и че изнася инвестиции.От Кърджали тръгнаха инвестициите на „Теклас България” в Крумовград, Момчилград, Враца. В тоя смисъл Кърджали има своя принос за развитието на икономиката в страната. Нашият град се превърна в център на автомобилостроенето в България и на Балканите – за охлаждане и загряване на на двигателя и батериите в автомобилите и днес Кърджали присъства в почти всички марки автомобили , включително в хибридните и електромобилите.”, коментира Хасан Азис.", "date": "2019.05.11", "title": "Хасан Азис : Кърджали вече изнася инвестиции"}
{"url": "https://standartnews.com/biznes/zavod-na-vw-shche-ni-izstrelya-v-top-10-na-evropa-391817.html", "text": "* Акционерите във Фолксваген избират на 14 май между Раковски и Измир  * От конвейра ще слизат по 1 000 коли на ден, стартът трябва да е през 2022 г.  България в топ 10 на производителите на автомобили на Европа? В момента това звучи като абсурд или блян. Но може да стане реалност само след три години. Тогава трябва да отвори врати новият завод в Източна Европа на най-големия производител на коли в света - Volkswagen Group, под чиято шапка са Volkswagen, Audi, Skoda, SЕАТ.  За намерението на концерна да премести част от производството в страна с по-евтина работна ръка се разбра още в края на 2018 г.   Стратегията на Volkswagen предвижда преминаване към производство на все повече електромобили, които ще се правят в заводите в Емден и Хановер. Съответно чешкото предприятие на концерна в Касини да поеме сглобяването на Volkswagen Passat, Skoda Superb и Kodiaq. За бъдещия завод се предвижда в началото да прави Skoda Karoq и Seat Ateca, а след това и бъдещите електрически кросоувъри на двете марки. Заради внушителния размер на бъдещата инвестиция от 1,4 млрд. евро и 5 000 работни места плюс над 600 инженери тръгна яростна битка кой да стане домакин на завода. Като претенденти се спрягаха Румъния, Сърбия, Турция и България. Въпросът беше не само за най-подходящия терен, но и каква държавна помощ може да получи инвеститорът. Дълго време за най-приемлива локация у нас се сочеше терена на бившия металургичен комбинат \"Кремиковци\". Дори се появиха твърдения, че до там може да се закара столичното метро и да се построи нов път. В крайна сметка обаче Volkswagen Group са предпочели като най-подходящ терен у нас  Индустриална зона Раковски\", която е част от \"Тракия икономическа зона\", заявиха пред \"Стандарт\" запознати с хода на преговорите. Нужните за проекта около 4000 декара се намират до село Калековец, разположено между Пловдив и Раковски. Цяла делегация на Volkswagen Group е била у нас в последните дни, за да проучи всички детайли около бъдещия проект. Дали птичето ще кацне на българското рамо обаче ще стане ясно най-рано другата седмица. За 14 май е планирано заседание на акционерите в автомобилния гигант във Волфсбург, Долна Саксония. Именно тогава трябва да бъде направен и окончателният избор. Големият конкурент на Раковски е турският град Измир, трети по големина след Истанбул и Анкара. В южната ни съседка има 13 автозавода, а един от най-големите е именно край Измир и в него се произвеждат камиони и автобуси. Преди време президентът Реджеп Ердоган обяви, че до 2021 г. страната му трябва да произвежда собствен модел автомобил. Ако България успее да се пребори за новия завод на Фолксваген, това директно ще изстреля страната ни в Топ 10 на производителите на коли в Европа. Планираните мощности на бъдещото предприятие предвиждат за година да произвежда 350 -360 хиляди машини. Толкова се правят досега в чешкия завод в Касини.  Земята в индустриална зона \"Раковски\" е собственост на \"Сиенит холдинг\", който разработва петте индустриални зони около Пловдив. Компанията има опит в работата с много инвеститори в района, включително и доставчици за автомобилната индустрия. Инфраструктурно предимство на терена в Калековец е, че е напълно чист за строителство. Той има достъп до магистрала, но ще има нужда от инвестиции за покриване на изискваните два четирилентови пътя, две захранвания с ток, газ и вода и жп достъп (за да може да продължи работа при авария). Влизането в индустриална зона \"Раковски\" на  гигант като Фолксваген ще се отрази и на останалите десетки големи производители наоколо, коментират експерти. Това означава вдигане на заплащането и още по-ожесточена конкуренция за кадри в автомобилната индустрия, коментират отсега експерти. Бъдещият завод на Фолксваген пък ще върне самочувствието на Пловдив като пионер в автомобилната ни индустрия. Именно под тепетата през 60-те години на миналия век започват да правят леките коли \"Булгаррено\". Ще имаме повече от един автозавод Архитект Любомир Станиславов, изпълнителен директор на \"Аутомотив Клъстер България\" /АКБ/ Ние от АКБ сме работили над 10 години, за да бъде забелязана България. И съм уверен, че ще имаме повече от един завод за автомобили през следващите години. Ефектът върху икономиката ще бъде много голям. Но хората от бизнеса не обичат да говорят прибързано, а ще коментират когато има конкретни резултати. Премиерът няколко пъти намекна за инвестицията Премиерът Бойко Борисов няколко пъти намекна, че Фолксваген най-вероятно ще изберат именно България за новия си завод в Източна Европа. За първи път това стана при представянето на листата на ГЕРБ и СДС за евровота. Борисов обаче се застрахова, че не иска да вдига шум предварително, както направи сръбският президент Александър Вучич, разтръбил как страната му предлага най-добри условия за VW. „Трябва да си мълчим, за да може да се случат нещата\". Така Борисов отговори на въпрос за чаканата инвестиция на Фолксваген, когато инспектира Раковски преди визитата на Франциск. Следващият намек, че работата се пече, беше на Гергьовден. Тогава премиерът дойде под тепетата заради казуса с парка в квартал Кършияка. Борисов заяви, че е на посещение в Пловдив не само, за да се срещне и успокои протестиращите, но и заради много важен проект. Той беше придружаван от финансовия министър Владислав Горанов и вицепремиера Томислав Дончев. После подметна, че ако този проект стане, ще идва доста често в Пловдив. Нов сигнал Борисов даде в сряда, когато участва в предаването „Лице в лице” по Би Ти Ви.  Той обясни, че бордът на директорите на няколко от най-големите компании в Европа е бил в България през последните дни, като делегацията е огледала от въздуха площадката, където се обмисля многомилиардна инвестиция. „Тези, които дойдоха с частен самолет, искаха да облетят целия район, където вероятно би била инвестицията им – да видят съседите, да видят комуникациите, да видят града”, обясни премиерът, но пак не каза името на чуждестранния инвеститор. Концернът има дълъг списък от условия От Volkswagen имат много конкретни изисквания, на които трябва да отговаря терена за бъдещия завод. На първо място става въпрос за огромна площ - около 4000 декара. Обектът трябва да има достъп до индустриално електричество с голям капацитет (поне 20 МW), газопреносна мрежа, водоснабдяване, магистрала, близост до летище, ЖП-транспорт, определeни екоизисквания и др. Заводът ще отговаря на последните изисквания в индустрията и ще включва халета за отделните дейности - поточни линии, боядисване, металообработка, тоест целият процес по подготовката, изпитанията, сглобяването и складирането на готовите автомобили. От Volkswagen преценяват и каква държавна помощ ще получат от всяко правителство и каква е наличната работна ръка в областта на планирания завод. История Хитлер нарежда да се направи кола за народа Историята на концерна „Фолксваген“ започва през есента на 1933 г. в една от залите на хотел „Кайзерхоф“ в Берлин. Тогава Адолф Хитлер нарежда на Якоб Верлин, представител на Даймлер-Бенц, и Фердинанд Порше да създадат кола за народа. Става въпрос за здрав, сигурен автомобил, струващ не повече от 1000 райхсмарки. Освен това, автомобилът трябва да се произвежда в нов завод, олицетворяващ „нова Германия“. На лист хартия той нахвърля скица, означава основните точки от програмата и пита за името на конструктора, който ще носи отговорността за изпълнението на правителственото задание. Якоб Верлин предлага кандидатурата на Фердинанд Порше. Наричат бъдещия автомобил „Фолкс-Ваген“ („народен автомобил“). На 17 януари 1934 г. Фердинанд Порше изпраща чертежите на прототипа на народния автомобил, създаден на базата на разработения по-рано Porsche Typ 60, в Райхсканцеларията на Германия. ", "date": "2019.05.11", "title": "Завод на VW ще ни изстреля в топ 10 на Европа "}
{"url": "https://standartnews.com/svyat/spasikha-porednite-migranti-kray-malta-391847.html", "text": " край бреговете на Малта, са били спасени, съобщиха малтийски военни, цитирани от ДПА. Засега  . Очаква се те да пристигнат по-късно днес на острова. \r\nВ петък корабокрушение до бреговете на Тунис   съобщиха ООН и тунизийски медии.", "date": "2019.05.11", "title": "Спасиха поредните мигранти край Малта"}
{"url": "https://standartnews.com/svyat/brutalno-napadenie-nad-turski-zhurnalist-391851.html", "text": "Турският журналист Явуз Селим Демираг е бил нападнат и пребит с бейзболни бухалки около полунощ снощи пред дома си, съобщава БНР. Нападателите са били 7-8 души. Демираг е настанен в болница, състоянието му е тежко. Явуз Селим Демираг е известен колумнист на вестник „Йеничаа“ в Истанбул и критик на лидера на Партията на националистическото действие Девлет Бахчели. Вестник „Йеничаа“, който също е с националистическа насоченост, е по-близък до отцепилата се от ПНД Добра партия с лидер Мерал Акшенер. Колега на журналиста съобщи, че срещу него се е водел процес за обида на президента и се очаквало Демираг да бъде отведен в затвора другата седмица.", "date": "2019.05.11", "title": "Брутално нападение над турски журналист"}
{"url": "https://www.standartnews.com/sport/botas-s-treti-poreden-polpozishn-vv-formula-1-391864.html", "text": "Валтери Ботас с Мерцедес за трети път поред ще стартира от първа позиция през сезона във Формула 1. В Барселона финландският пилот на Мерцедес не даде шанс на съотборника си Люис Хамилтън,който ще бъде до него на първа редица. Себастиан Фетел ще стартира трети, но със сериозно изоставане от над 8 десети. Ботас обаче бе голямата звезда с рекорд на трасето. \r\nВ първата сесия проблемите на Рено продължиха и Нико Хюлкенберг излетя и се удари леко, но след това успя да се върне на пистата, но не и да прескочи във втората фаза. Ботас бе най-бърз в тази сесия пред Верстапен, Хамилтън и пилотите на Ферари Льоклер и Фетел. Отпаднаха още Строл, Джовинаци, Ръсел и Кубица. Във втората Ботас даде по-добре време, с десета пред Хамилтън. Изоставането на Ферари вече бе 7 десети, като Льоклер дори допусна грешка. Пилотите на Хаас Грожан и Магнусен влязоха в десетката, както и Дани Квят, а Дани Рикардо се възползва от грешки на Сайнц и Албън и също продължи, като стигна доста неочаквано до третата фаза. В нея при първите бързи обиколки Ботас бе невероятен, като изпревари с повече от 6 десети Люис Хамилтън, което се оказа и решаващо, защото във вторите бързи обиколки никой изобщо не го доближи.", "date": "2019.05.11", "title": "Ботас с трети пореден полпозишън във Формула 1"}
{"url": "https://www.standartnews.com/sport/beroe-pobedi-botev-v-plovdiv-391878.html", "text": "Берое победи с 1:0 като гост Ботев (Пд) в мач от 33-ия кръг на Първа лига. \"Канарчетата\" мислеха повече за предстоящия финал за Купата на България с Локомотив (Пд) и не успяха да се противопоставят на своя съперник. Феновете на домакините бурно приветстваха своя любимец Тодор Неделев, за когото днешния двубоя бе под №150 в Първа лига. Голът на успеха вкара Рубен Бригидо в даденото от съдията продължение на първото полувреме. С трите точки днес Берое се утвърди на четвъртото място с 54 т. Ботев е пети с 50.", "date": "2019.05.11", "title": "Берое победи Ботев в Пловдив"}
{"url": "https://standartnews.com/svyat/pravoslaven-khram-otvarya-vrati-v-khamburg-391863.html", "text": "Вългарите в Хамбург вече имат собствен православен храм. Днес, в Деня на светите братя Кирил и Методий, митрополитът на Средна и Западна Европа Антоний освети църквата, която носи тяхното име. Над сто вярващи българи от Хамбург и околните градове присъстваха на тържествената литургия. В празника след нея се включиха и децата от българското училище в града, които са над 150. Храмът е отстъпен на българската православна общност от протестантската църква. Българското правителство отпуска 30 000 евро за превръщане на протестантската черква в православна, българите в града даряват останалата част от сумата, за да започне работата по храма. Това е втората църква на Българската православна църква след берлинската, с която вярващите могат да разполагат. Литургията за освещаването бе отслужена от митрополита на Средна и Западна Европа Антоний. На откриването пристигнаха хора от целия регион и даже нощуваха на палатки, за да участват и във вечерната литургия.", "date": "2019.05.11", "title": "Православен храм отваря врати в Хамбург"}
{"url": "https://standartnews.com/svyat/velikobritaniya-mozhe-i-da-ne-napusne-es-391846.html", "text": "Има шанс Великобритания да остане в ЕС. Това заяви председателят на Европейския съвет Доналд Туск, цитиран от Гардиън. Според него британското общество е било запознато с излизането от ЕС едва след провеждането на референдума преди две години. Той смята, че ако допитването се проведе днес, резултатът ще е различен. „Референдумът се проведе в най-неправилния възможен момент. Това беше резултат от лоша политическа сметка. По време на кампанията за референдума нямаше дебат за това какво ще стане при излизане на Великобритания от ЕС. Реално така се събуди проевропейско движение във Великобритания“, заяви Туск. Според него има около 30% възможност британското правителство да предприеме действия за оставане в ЕС. Той смята, че Европа не бива да се отказва от преговори с Великобритания. Страната вече поиска поредно отлагане на излизането си от ЕС до края на октомври. Британското правителство все още не може да постигне решение за споразумение с Европа.", "date": "2019.05.11", "title": " Великобритания може и да не напусне ЕС"}
{"url": "https://standartnews.com/svyat/pendarovski-protiv-vsyakakva-promyana-na-granitsite-391852.html", "text": "Новият македонски президент Стево Пендаровски се обяви против всякаква промяна на границите. \r\n„По-лоша идея от тази за промяна на границите не съм чул досега. Всички знаем, че каквато и да е промяната на границите, тя е най-добрата рецепта за конфликт. Ако тази идея можеше да бъде решена на масата за преговори, тя щеше да бъде решена досега“, каза Пендаровски по повод предложенията на сръбския държавен глава Александър Вучичи на неговия косовски колега Хашим Тачи за промяна на границите между двете държави. \r\n\"От информациите, които имам, тази идея няма подкрепата на ключовите фактори в Европа и САЩ. Лично аз, с двете си ръце, подкрепям позицията на Европейския съюз за намирането на решение между Белград и Прищина, което няма да дестабилизира региона, а ще доведе до по-голяма стабилност\", каза още Пендаровски пред местната медия РТК. \r\n\"Рецептата за успех в евроинтеграцията е сътрудничеството и на първо място със съседните държави. Лично ще се залагам за добри отношения с Косово, Албания\", каза още Стево Пендаровски и обеща да положи усилия за по-бързо изграждане на магистралата Скопие-Прищина от македонска страна.", "date": "2019.05.11", "title": "Пендаровски против всякаква промяна на границите"}
{"url": "https://standartnews.com/sport/putin-se-razpisa-8-pti-na-khokey-391819.html", "text": "Руският президент Владимир Путин показа отлични способности на играч на хокей на лед и отбеляза осем попадения по време на демонстративен мач в Сочи, съобщи БНР. Путин заедно с министъра на отбраната Сергей Шойгу и руските хокейни величия Павел Буре, Слава Фетисов и Игор Ларионов бяха част от отбора на Легендите. В противниковия отбор имаше също видни играчи, в това число приятелят от детинство на Путин - магнатът Генадий Тимченко, милиардерът Владимир Потанин и няколко руски губернатори. Мачът приключи с резултат 14-7 за отбора на Путин. Путин игра с номер 11. фото ЕПА/БГНЕС", "date": "2019.05.11", "title": "Путин се разписа 8 пъти на хокей"}
{"url": "https://standartnews.com/sport/slaviya-i-etr-prodlzhavat-na-barazha-391815.html", "text": "Славия победи Ботев (Враца) с 1:0 след продължения в среща-реванш от полуфиналните плейоф за разпределение на местата от седмо до десето в Първа професионална лига. Първата среща между двата тима завърши 0:0, а тази вечер в редовното време също не беше отбелязан гол. Така Славия ще играе за седмото място срещу Етър (Велико Търново), който по-рано елиминира Локомотив (Пловдив) с общ резултат 3:0 от двете срещи. Попадението за \"белите\" вкара Цветелин Чунчуков в 99-ата мунута от дузпа, отсъдена за нарушение на Валери Домовчийски срещу Давид Муньос. Нападателят задържа защитника на домакините, който падна на земята и главният съдия отсъди 11-метров наказателен удар. Играчите на Славия имаха няколко добри голови положения през първото полувреме, но не успяха да стигнат до гол. В 14-ата минута Славчо Шоколаров отправи силен удар от въздуха, но топката мина над вратата. Две минути по-късно Красимир Костов изби удар на Георги Йомов, който стреля отново при добавката, но този път Илия Миланов блокира неговия изстрел. В 34-ата минута Емил Стоев отне топката от Преслав Петров и се озова сам срещу стража Георги Петков, който отрази неговия удар. Малко по-късно Йомов пробва да прехвърли Красимир Костов, който плонжира и успя да изчисти в корнер.  През второто полувреме \"белите\" също пропуснаха да вкарат гол. В 75-ата минута след центриране към наказателното поле на Ботев Чунчуков се размина с топката, а след това Георги Йомов стреля в аут от малък ъгъл. В последната минута от редовното време удар на Мартин Кавдански с глава излезе в аут.  В добавеното време Георги Вълчев направи много важна намеса, хвърляйки се пред краката на Чунчуков, който можеше да донесе победа на \"белите\".  След 0:0 в редовното време се стигна до продължения. Още в началото на първите допълнителни 15 минути Чунчуков беше точен от дузпа за 1:0. Във второто продължение старши треньорът на Славия Златомир Загорчич беше изгонен от пейката заради реплика към четвъртия съдия.", "date": "2019.05.11", "title": "Славия и Етър продължават на баража"}
{"url": "https://standartnews.com/svyat/mina-pogubi-sedem-detsa-v-afganistan-391870.html", "text": "Експлозия от противопехотна мина е убила седем деца и ранила две в Южен Афганистан в събота, съобщиха официални представители, цитирани от AFP. Взривът е станал в провинция Газни, южно от столицата Кабул. Децата са стъпили на противопехотна мина, докато са играли в близост до главен път, каза говорителят на провинцията Ареф Нури. Според него мината е поставена от талибани. Бунтовниците често използват крайпътни бомби и противопехотни мини, за да противодействат на афганистанските сили за сигурност. Децата са на възраст между седем и девет години и поне четири от тях принадлежат към едно семейство.", "date": "2019.05.11", "title": "Мина погуби седем деца в Афганистан"}
{"url": "https://standartnews.com/svyat/prioritetite-na-zelenski-391853.html", "text": "Приоритетите на новоизбрания президент на Украйна Владимир Зеленски са борба с корупцията и въвеждане на ред в съдебната система. Това заяви съветникът му и бивш министър на финансите Олександър Данилюк, цитиран от БТА. „Първият приоритет е борбата с корупцията. Имаме план да задействаме отново антикорупционните органи и за това ще бъдат необходими редица законодателни промени и съответно решение на Върховната рада. Вторият е да се въведе ред в съдебната система”, отбеляза Данилюк в интервю за местно издание. Съветникът на Зеленски уточни, че в момента се подготвят конкретни решения, които ще бъдат внесени в парламента. „Екипът на новоизбрания държавен глава много внимателно ще решава кадровите въпроси. Кандидатите за висши постове в администрацията на президента, външно министерство, Службата за сигурност на Украйна, Главната прокуратура, Съвета за национална сигурност и отбрана и други ще минават няколко събеседвания, ще получат оценка според комплекса от критерии и едва след това могат да разчитат на креслото”, допълни Данилюк. Зеленски сформира национален комитет, екип от трима-петима души, които ще разглеждат кандидатурите според предварително определени критерии. Те ще вземат консенсусно решение и ще дават препоръка на президента, който ще има окончателната дума.", "date": "2019.05.11", "title": "Приоритетите на Зеленски"}
{"url": "https://www.standartnews.com/sport/maraton-varna-sbra-32-ma-elitni-atleti-ot-tsyal-svyat-391858.html", "text": "32 класни лекоатлети се впускат в битка за златото и за подобряване на \r\nрекордите на Маратон Варна. Стартът е утре в 9.30 ч. пред Операта на \r\nплощад „Независимост“ и в него се очаква да се включат няколко хиляди \r\nучастници на отделните дисциплини: 10.5 км, 21 км, класическата 42.195 \r\nкм и масовия крос на 2 км. \r\nВ последния момент бе входирана една много авторитетна заявка. Кениецът \r\nБернард Санг пристигна снощи във Варна с впечатляваща визитка: лично \r\nпостижение 2.10 ч. от маратон в Китай преди две години, резултат 2.13 ч. \r\nза осмото място в Истанбул и 2.14 ч. за победата в Израел тази година. \r\nПлюс – злато на полумаратона в Киев с 1.03 ч. миналия месец. \r\nВъв Варна вече е и мароканецът Хамиз Бакари, той е с личен рекорд 2.11 \r\nч. В класическата дистанция на 42.195 км ще видим Ахмет Насеф. \r\nПредставителят на Италия, който е с марокански произход и е женен за \r\nбългарка, ще защитава титлата си от миналата година и ще гони трета \r\nпобеда за последните 4 години във Варна. Сред елитната група ще бъде и \r\nвторият от миналата пролет Абел Роб, представителят на кенийската школа \r\nе вицешампион на Софийския маратон. Кенийската армада се  подсилва от \r\nпобедителя на Маратон Стара Загора преди месец Осеа Тюей, изпреварил \r\nтогава само с 3 секунди в инфарктен финален спринт Ахмет Насеф. Във \r\nВарна ще видим още елетни бегачи: Юсеф Сбаи от Мароко, Жан Симукека от \r\nРуанда  и др. \r\nС място в спора за джакпота може да се похвали втората от Стара Загора \r\nРут Матебо, финиширала под 2.45. Кенийката сензационно бе изпреварена \r\nтогава от Вира Овчарук. „Страшно съжалявам, че не мога да опитам да \r\nпродължа победната си серия и във Варна, но имам дългогодишен ангажимент \r\nкъм Маратона в Дъблин, който е на 5 май,“ заяви украинката. За сметка на \r\nтова Рут Матебо ще преследва трета поредна победа по варненските улици и \r\nще се опита да подобри собствения си рекорд на трасето. Припомняме, че \r\nРут се прочу с това, че две поредни години спечели самостоятелно \r\nголемите бонуси от по 20 000 лв., като най-добре представила се в \r\nбългарската маратонска верига. Тя обаче ще срещне мощната съпротива на \r\nсънародничката си Джейн Мбого, пристигаща като победителка на \r\nполумаратона в Клуж този месец с 1.16:15 ч. Още една атлетка допълва \r\nкенийската тройка – Керълайн Чероно е с личен резултат 2.40 ч. от \r\nмаратон в Италия. Мароканската школа ще бъде представена от Илхам Ел \r\nМаруди, спечелила бронз в Стара Загора преди месец. \r\nДнес по обед най-добрите в маратонската дистанция си получиха стартовите \r\nномера. Повечето от тях направиха първи тренировки на варненска земя и \r\nса убедени, че утре рекордите на трасето ще бъде подобрени и при мъжете, \r\nи при жените. \r\nАвторитетни състезатели и в полумаратона \r\nМного авторитетна ще и групата на очакваните лидери в полумаратона. На \r\nстарт по 21-километровото трасе ще застанат трима кенийци. Хилари Майо \r\nсъстезател с т.нар. „сребърен етикет“ на ИААФ и личен рекорд 1.01 ч. \r\nВайклиф Бивот също е от „сребърната колония на ИААФ“, победител на \r\nмаратона в Загреб, а личното му постижение в класическата дистанция е \r\n2.09:55 ч. Матю Косгей пък е шампион от Маратона в Букурещ в \r\n10-километровата дистанция тази година с резултат 29:15 мин. \r\nПри дамите кенийската школа ще бъде представена от Рут Мбата, тя има \r\nличен рекорд 1.13:16, във визитката й е вписана титла на 21 км от Стара \r\nЗагора преди месец. Джейлани Кемутай е със сходен персонален рекорд \r\n1.13:13 ч. и победа на маратона в Познан (Пол). Еулитер Тануи пък има \r\n2.38 ч. за 10-ото място на Маратона в Барселона, личният й рекорд на \r\nкласическото разстояние е 2.34 ч. Елитната група се допълва от \r\nмароканката Абида Езамзами. \r\nПрипомняме рекордите на маратон Варна: 2.19:51 ч. на Ахмет Насеф (Ит) от \r\n2016 г. при мъжете и 2.44:57 ч. на Рут Матебо (Кен) от 2017 г. при \r\nжените. \r\nТази година Варна е с титлата „Европейски град на спорта“, което ще \r\nнаправи събитието още по-колоритно и специално. Във връзка с \r\nинициативата са планирани много съпътстващи активности, които да \r\nпревърнат маратона в истински празник за жителите и гостите на града. По \r\nвреме на маратона ще бъдат наградени и призьорите в националните \r\nстудентски първенства, на сцената пред Операта ще бъдат привествани \r\nшампионите в национална Универсиада 2019, домакин на която тази година е \r\nВарна.  В тези състезания участват над 1000 студенти, състезатели в 12 \r\nвида спорт. \r\nОсвен класическите дистанции ще има и градски крос 2 км, който ще е част \r\nот инициативата Световен ден на предизвикателството. Това е  \r\nнай-голямото спортно събитие за масов спорт, което се провежда под \r\nегидата на Международната асоциация спорт за всички (ТАФИСА) от 1983 \r\nгодина в целия свят. Целта е да се привлекат повече хора към всекидневни \r\nспортни занимания – организирано или индивидуално. Записванията за 2 км \r\nса отворени преди старта в деня на маратона. Проявата дава възможност на \r\nвсички желаещи да се включат в този ден, независимо под каква форма, с \r\nпоне 15 минути активни спортни занимания, като всеки участник в \r\nдистанцията 2 км ще получи талон за своето участие и ще участва в \r\nтомбола за много награди (колела, топки, раници, спортни екипи много \r\nдруги). Както всяка година партньор са Сладоледи Изида, които са \r\nосигурили сладоледи на всички участници в градският крос. \r\nМаратон Варна ще бъде по утвърденото трасе, което през миналата пролет \r\nпретърпя леки корекции в частта му в Морската градина за да направи \r\nсъстезанието по-комфортно за участници и зрители. То бе лицензирано от \r\nМеждународната лекоатлетическа федерация (ИААФ) и позволява резултатите \r\nда бъдат официално признати в ранглистите. Старт/финалът отново е на \r\nплощад „Независимост“ пред Операта точно в 9.30 ч., но след \r\nпреминаването по централната пешеходна зона, маршрутът навлиза в \r\nМорската градина и там вече се вие по алеята покрай самия бряг. Така \r\nбегачите отново ще бягат сред зеленината на парка, но този път пред \r\nочите им ще бъде и морският хоризонт. \r\nМаратон Варна е част от получилата вече огромна популярност атлетическа \r\nверига под мотото „Бягането като начин на живот“. Поредицата от маратони \r\nстартира на 31 март в Стара Загора и ще завърши есента с Wizz Air София \r\nМаратон на 13 октомври.", "date": "2019.05.11", "title": "Маратон Варна събра 32-ма елитни атлети от цял свят"}
{"url": "https://standartnews.com/svyat/180-drzhavi-s-plan-sreshchu-plastmasite-391854.html", "text": "1400 делегати преговарят 11 дни в Женева Близо 180 държави се подписаха под мащабен план за спиране на замърсяването с пластмаси. Договорът предвижда търговията с тях да стане по-прозрачна. Ще се направи опит да бъде спряна практиката богатите страни да изнасят пластмасовите отпадъци в бедни държави. Вместо да се рециклират, те често се изгарят или изхвърлят в световния океан. 1400 делегати преговаряха 11 дни в Женева, за да стигнат до споразумението. Един от основните замърсител – САЩ остана единствената държава, която не подписа договора, чиито клаузи са законово обвързващи. „Няма нищо лошо в пластмасите, когато се използват разумно. Но когато ги изхвърляме, няма структура за управлението на това изхвърляне. Създаваме огромен проблем за околната среда. И вече засегнати не са само рибите и птиците. Пластмасите влизат в храната на хората\", заяви секретарят на ООН по конвенциите за околната среда Ролф Пайет.", "date": "2019.05.11", "title": "180 държави с план срещу  пластмасите"}
{"url": "https://standartnews.com/svyat/zastrelyakha-zhurnalistka-posred-byal-den-v-kabul-391866.html", "text": "Неизвестни лица застреляха тази сутрин афганистанската журналистка Мена Мангал, която е съветник по културата в парламента, предаде Асошиейтед прес. От вътрешното министерство съобщиха, че жената е била убита в столицата Кабул, докато отивала на работа. Нападателите са избягали от местопрестъплението. Полицията не е наясно дали убийството е терористичен акт или става въпрос за разчистване на лични сметки. Засега никой не е поел отговорност за покушението, предаде БТА. Бойци на групировката \"Ислямска държава\" и талибаните често извършват атаки в афганистанската столица, отбелязва АП. Седем деца бяха убити и две - ранени, при експлозия на заложена край пътя бомба в югоизточната афганистанска провинция Газни днес, предаде Франс прес, като се позова на местните власти. Техен представител обвини за атаката талибаните. От ислямисткото движение до момента не са коментирали атаката. Загиналите деца са били на възраст между 7 и 9 години. Най-малко четири от тях са били от едно семейство. ТАСС съобщи за най-малко осем убити цивилни при експлозия на мина в централната афганистанска провинция Дайкунди.", "date": "2019.05.11", "title": "Застреляха журналистка посред бял ден в Кабул"}
{"url": "https://standartnews.com/sport/goldn-steyt-e-na-final-na-zapad-391822.html", "text": "Стеф Къри напомни за най-добрите си дни и след като не вкара нито една точка през първото полувреме, се развихри с 33 през второто, а шампионът Голдън Стейт удари Хюстън със 118:113 и затвори серията с 4-2 победи. Така Голдън Стейт отива на финал на Запад в НБА на САЩ и Канада, където чака победителят от двойката Денвър - Портланд (3:3). \r\nБез Кевин Дюрант мнозина поставиха Уориърс в ролята на аутсайдер в серията, но Къри затвори устите на критиците с отлично представяне. \r\n„Не можех да изиграя подобен мач без да имам вяра в себе си“ обяви Къри, който наниза 23 точки в последната четвърт, в която Голдън Стейт започна с 5 точки изоставане. \r\nГардът обаче се развихри със серия пробили и тройки, като с точен изстрел от дистанция направи 107:102 88 секунди преди края. Джеймс Хардън проби и намали изоставането, но тогава дойде ред и на Клей Томпсън да напомни за себе си с тройка от 45 градуса за 110:104 36 секунди преи края. Той се отчете с 27 точки и 7 тройки. \r\nРакетите реализираха 3 тройки в оставащото време, но всеки път Къри бе безгрешен от наказателната линия и с 8 точни изстрела гарантира успеха, за да прати Джеймс Хардън и компания в почивка. Брадата вкара 35 точки, а Крис Пол добави 27, но Хюстън не успя да използва слабото първо полувреме на Къри и на почивката резултатът бе равен, а след това във важните моменти се пропука и преживя ново голямо разочарование. \r\n ", "date": "2019.05.11", "title": "Голдън Стейт е на финал на Запад"}
{"url": "https://standartnews.com/svyat/stotitsi-orzhiya-otkriti-v-shikozen-imot-v-los-andzhelis-391868.html", "text": "Над 1000 огнестрелни оръжия с най-различен калибър и огромни запаси от муниции бяха открити и конфискувани в имот в шикозен квартал на Лос Анджелис, предаде Франс прес. \r\nКадри, разпространени от полицията, показват как от жилището се изнасят разнородни оръжия, сред които полуавтоматични оръжия, ловни пушки, пушки тип \"помпа\", пистолети и револвери с най-различен калибър. Полицаите подреждат оръжията на алея в пределите на имота, разположен на прочутия булевард Сънсет в квартал Холмби Хилс. До претърсването на имота се стигнало след подаден анонимен сигнал. В операцията, продължила повече от 15 часа, са участвали 30 местни полицаи и федерални агенти. Според сигнала в имота живеел мъж, който продавал незаконно оръжия. \r\n Освен над хилядата оръжия и внушителния запас от муниции агентите открили и голямо количество материали и средства за производство на оръжия. Собственикът на арсенала Жирард Дамиен Саенц, който бил в имота, бил задържан, но след това освободен срещу гаранция от 50 000 долара. Той може да бъде съден по подозрения за трафик, продажба или отдаване под наем на автоматични оръжия. Притежаването на толкова много огнестрелни оръжия не е незаконно в Калифорния, но засега не е ясно дали техният собственик е имал всички необходими разрешителни. Полицаи, участвали в операцията, казват, че не са виждали толкова оръжия на едно място в цялата си кариера. \r\nВ близост до имота, в който бяха открити оръжията, се намира прочутото имение на Плейбой, което често е посещавано от звезди. В района имат също имоти Бионсе и Джей-Зи. Според местни медии претърсваното имение е било на Синтия Бек, която има няколко деца от връзката си с Гордън Гети, син на милиардера Джей Пол Гети. Твърди се, че госпожа Бек и Жирард Саенц притежават няколко недвижими имота в района на Лос Анджелис и офис сграда в Сан Франциско.", "date": "2019.05.11", "title": "Стотици оръжия открити в шикозен имот в Лос Анджелис "}
{"url": "https://standartnews.com/svyat/vorzheni-shchurmuvakha-luksozen-khotel-v-pakistan-391872.html", "text": "Трима въоръжени мъже са нахлули в луксозен хотел в размирната пакистанска провинция Белуджистан, убивайки най-малко един човек, съобщиха местните власти, цитирани от световните осведомителни агенции. \r\nАтаката е била извършена в хотел Pearl Continental в пристанищния град Гуадар, който е център на инвестиционен проект на Китай на стойност няколко милиарда долара. \r\nПовечето гости в хотела, популярен сред чуждестранни туристи и бизнесмени, са били евакуирани. Един охранител е бил убит, уточниха властите. \r\nСепаратистката Армия за освобождение на Белуджистан пое отговорност за нападението. Екстремистката групировка заяви, че нападението е било насочено към китайски и други чуждестранни инвеститори. \r\nТримата въоръжени мъже са нахлули в хотела около 16:50 часа местно време (14:50 българско). \r\nЗасега не е ясно колко души са били в хотела, но властите увериха, че повечето от гостите са били евакуирани. \r\nБелуджистан, дом на отдавна тлеещ бунт, е най-бедната и най-слабо развита провинция в Пакистан. \r\nНяколко екстремистки групировки действат в Белуджистан, включително пакистанските талибани, Армията за освобождение на Белуджистан и сунитската мюсюлманска екстремистка групировка Лашкар-и-Джангви. \r\nЕкстремистките групировки се противопоставят на китайските инвестиции, изтъквайки, че те са от малка полза за местните хора. \r\nАтаката се случва само няколко седмици след като въоръжени мъже убиха в провинцията 14 души, включително 11 военнослужещи.", "date": "2019.05.11", "title": "Въоръжени щурмуваха луксозен хотел в Пакистан"}
{"url": "https://standartnews.com/sport/poznat-germanets-sreshcha-grigor-v-rim-391824.html", "text": "Най-добриет български тенисист Григор Димитров ще играе срещу познатия германец Ян-Ленард Щруф в I кръг на турнира на червени кортове от сериите \"Мастърс\" в Рим (5,2 милиона евро). При успех на старта хасковлията ще срещне във II кръг победителя от мача между номер 9 Марин Чилич (Хърватия) и Андреа Басо (Италия). Димитров победи Шруф със 7:6(2), 6:4 на турнира от сериите \"Мастърс\" в Монте Карло на 17 април. 28-годишният Щруф е 49-и в класацията на АТП. Той няма турнирни победи в кариерата си. Очаква се идната седмица Димитров отново да влезе в топ 50. Преди 2019 година двамата имат по една разменена победа досега. Димитров печели с 6:1, 6:3 на твърди кортове в Стокхолм през 2013 година, а преди два сезона в Монте Карло Щруф стига до успеха с 4:6, 6:3, 6:2. Водач в схемата на турнира \"Мастърс\" в Рим е номер 1 в световната ранглиста и носител на четири титли Новак Джокович (Сърбия), а втори поставен е осемкратният шампион Рафаел Надал (Испания).", "date": "2019.05.11", "title": "Познат германец среща Григор в Рим"}
{"url": "https://standartnews.com/svyat/kuba-vvezhda-novi-normi-za-prodazhba-na-khrani-391879.html", "text": "Кубинското правителство съобщи, че заради тежката икономическа криза въвежда нормиране на продажбите на пилешко, яйца, фасул, грах, сапун и други основни продукти, предаде Асошиейтед прес, цитирана от БТА. Министърът на вътрешната търговия Бетси Диас Веласкес каза за Националната информационна агенция, че ще бъдат въведени различни форми на ограничаване на количеството продукти, които може да купи едно лице. Намерението е държавата да се справи с недостига от основни хранителни стоки. Министърът обвини за създалата се ситуация американското търговско ембарго. Икономисти обаче смятат, че също толкова, а може би и по-важен фактор е намаляването на помощта, която Куба получава от Венецуела, също изпаднала в тежка криза, отбелязва АП. Куба внася около две трети от храните. Годишно това й струва повече от 2 милиарда долара и през годините тя често е изпитвала за кратко недостиг от потребителски стоки. През последните месеци от магазините все по-често започнаха да изчезват, за дни или за седмици, някои стоки, а когато се появи пилешко или брашно, бързо се извиват опашки. Възниква и проблем с презапасяване. В много части на Куба в някои магазини вече започна да се ограничава броят на продуктите, които може да купи едно лице. Това важи, например, за бутилките олио. Магазините за хранителни стоки в Куба са държавни. Всеки кубинец има купонна книжка, която му дава право да купи малки количества основни стоки като ориз, боб, яйца и захар всеки месец на цена, равна на няколко американски цента, отбелязва Асошиейтед прес. Кубинците, които разполагат с достатъчно пари, могат да купуват повече от тези стоки на \"свободни\" цени, които въпреки това като цяло са под средните за света. Някои маркови стоки (висококачествен ориз, по-специални сладка и други) често може да бъдат купени на цени, които са два или три пъти по-високи от страната, в която са произведени. Решението на кубинското правителство за нормиране на някои стоки не означава, че те ще бъдат включени в т. нар. купонни книжки, въведени през 1962 г., подчерта министър Веласкес, цитирана от агенция Синхуа.", "date": "2019.05.11", "title": "Куба въвежда нови норми за продажба на храни"}
{"url": "https://standartnews.com/svyat/islyamska-drzhava-si-imala-provintsiya-v-indiya-391883.html", "text": "\"Ислямска държава\" твърди за пръв път, че е създала своя \"провинция\" в Индия, предаде Ройтерс. \r\nТова стана след сблъсък между екстремисти и силите за сигурност в спорния регион Кашмир. При него беше убит един боец с предполагаеми връзки с групировката. \r\nСнощи информационната агенция на \"Ислямска държава\" Амак обяви създаването на новата \"провинция\", която нарече \"Уилая Хинд\". Тя каза още, че \"Ислямска държава\" е убила индийски войници в град Амшипора, в кашмирския окръг Шопиан, предаде БТА. \r\nТова изявление на \"Ислямска държава\" съвпада със съобщение на индийската полиция от вчера, че екстремист на име Ишфак Ахмад Софи е бил убит при сблъсък в Шопиан, отбелязва Ройтерс. \r\nЦелта на групировката изглежда е да възстанови позициите си, след като загуби териториите, които контролираше в Сирия и Ирак. Оттогава \"Ислямска държава\" увеличи нападенията си, включително самоубийствените атентати, отбелязва Ройтерс. \r\nГрупировката пое отговорност за бомбените атаки в Шри Ланка на Великден, при които загинаха най-малко 253 души. \r\nВ населения предимно с мюсюлмани Кашмир сепаратисти от десетилетия водят въоръжена борба срещу индийското управление. В мнозинството си тези групировки искат независимост на хималайската област или присъединяването й към Пакистан, най-големия съперник на Индия. За разлика от \"Ислямска държава\" те нямат амбиции за контрол над целия ислямски свят. \r\nЯдрените сили Индия и Пакистан водиха две двойни за Кашмир, а по-рано тази година бяха на прага на трета, след като при самоубийствен атентат на действаща от Пакистан екстремистка групировка в контролираната от Индия част от областта загинаха най-малко 40 индийски паравоенни полицаи.", "date": "2019.05.11", "title": "Ислямска държава си имала \"провинция\" в Индия"}
{"url": "https://standartnews.com/svyat/nad-700-nelegalni-migranti-zaloveni-v-turtsiya-391861.html", "text": "Най-малко 757 нелегални мигранти са задържани в различни части на Турция, съобщават силите за сигурност, цитирани от БГНЕС. Военните заловили няколко групи с общо 534 незаконно влезли на турска територия лица, в северозападната провинция Одрин. Имигрантите, които планирали да прекосят границата, са задържани и отведени в специализирани центрове за настаняване. Сред арестуваните са граждани на Афганистан, Пакистан, Бангладеш, Ирак, Иран, Сомалия, Либия, Тунис, Египет, Еритрея, Мароко, Алжир и Сирия. Турската брегова охрана от своя страна е заловила 223 нелегални имигранти, бедстващи в лодки по крайбрежието на провинциите Айдън и Измир. Афганистанските и ирански граждани планирани да прекосят Егейско море и тръгнали от Чешме, Кушадасъ и Дидим към най-близките гръцки острови. Югоизточната ни съседка е една от основните отправни точки за бежанците, опитващи се да достигнат Европа, особено след началото на гражданската война в Сирия. През 2018 година на територията й се намират 268 000 незаконни имигранти, според данните на вътрешното министерство на Анкара.", "date": "2019.05.11", "title": "Над 700 нелегални мигранти заловени в Турция"}
{"url": "https://standartnews.com/sport/beroe-pobedi-botev-v-plovdiv-391878.html", "text": "Берое победи с 1:0 като гост Ботев (Пд) в мач от 33-ия кръг на Първа лига. \"Канарчетата\" мислеха повече за предстоящия финал за Купата на България с Локомотив (Пд) и не успяха да се противопоставят на своя съперник. Феновете на домакините бурно приветстваха своя любимец Тодор Неделев, за когото днешния двубоя бе под №150 в Първа лига. Голът на успеха вкара Рубен Бригидо в даденото от съдията продължение на първото полувреме. С трите точки днес Берое се утвърди на четвъртото място с 54 т. Ботев е пети с 50.", "date": "2019.05.11", "title": "Берое победи Ботев в Пловдив"}
{"url": "https://standartnews.com/sport/botas-s-treti-poreden-polpozishn-vv-formula-1-391864.html", "text": "Валтери Ботас с Мерцедес за трети път поред ще стартира от първа позиция през сезона във Формула 1. В Барселона финландският пилот на Мерцедес не даде шанс на съотборника си Люис Хамилтън,който ще бъде до него на първа редица. Себастиан Фетел ще стартира трети, но със сериозно изоставане от над 8 десети. Ботас обаче бе голямата звезда с рекорд на трасето. \r\nВ първата сесия проблемите на Рено продължиха и Нико Хюлкенберг излетя и се удари леко, но след това успя да се върне на пистата, но не и да прескочи във втората фаза. Ботас бе най-бърз в тази сесия пред Верстапен, Хамилтън и пилотите на Ферари Льоклер и Фетел. Отпаднаха още Строл, Джовинаци, Ръсел и Кубица. Във втората Ботас даде по-добре време, с десета пред Хамилтън. Изоставането на Ферари вече бе 7 десети, като Льоклер дори допусна грешка. Пилотите на Хаас Грожан и Магнусен влязоха в десетката, както и Дани Квят, а Дани Рикардо се възползва от грешки на Сайнц и Албън и също продължи, като стигна доста неочаквано до третата фаза. В нея при първите бързи обиколки Ботас бе невероятен, като изпревари с повече от 6 десети Люис Хамилтън, което се оказа и решаващо, защото във вторите бързи обиколки никой изобщо не го доближи.", "date": "2019.05.11", "title": "Ботас с трети пореден полпозишън във Формула 1"}
{"url": "https://standartnews.com/sport/maraton-varna-sbra-32-ma-elitni-atleti-ot-tsyal-svyat-391858.html", "text": "32 класни лекоатлети се впускат в битка за златото и за подобряване на \r\nрекордите на Маратон Варна. Стартът е утре в 9.30 ч. пред Операта на \r\nплощад „Независимост“ и в него се очаква да се включат няколко хиляди \r\nучастници на отделните дисциплини: 10.5 км, 21 км, класическата 42.195 \r\nкм и масовия крос на 2 км. \r\nВ последния момент бе входирана една много авторитетна заявка. Кениецът \r\nБернард Санг пристигна снощи във Варна с впечатляваща визитка: лично \r\nпостижение 2.10 ч. от маратон в Китай преди две години, резултат 2.13 ч. \r\nза осмото място в Истанбул и 2.14 ч. за победата в Израел тази година. \r\nПлюс – злато на полумаратона в Киев с 1.03 ч. миналия месец. \r\nВъв Варна вече е и мароканецът Хамиз Бакари, той е с личен рекорд 2.11 \r\nч. В класическата дистанция на 42.195 км ще видим Ахмет Насеф. \r\nПредставителят на Италия, който е с марокански произход и е женен за \r\nбългарка, ще защитава титлата си от миналата година и ще гони трета \r\nпобеда за последните 4 години във Варна. Сред елитната група ще бъде и \r\nвторият от миналата пролет Абел Роб, представителят на кенийската школа \r\nе вицешампион на Софийския маратон. Кенийската армада се  подсилва от \r\nпобедителя на Маратон Стара Загора преди месец Осеа Тюей, изпреварил \r\nтогава само с 3 секунди в инфарктен финален спринт Ахмет Насеф. Във \r\nВарна ще видим още елетни бегачи: Юсеф Сбаи от Мароко, Жан Симукека от \r\nРуанда  и др. \r\nС място в спора за джакпота може да се похвали втората от Стара Загора \r\nРут Матебо, финиширала под 2.45. Кенийката сензационно бе изпреварена \r\nтогава от Вира Овчарук. „Страшно съжалявам, че не мога да опитам да \r\nпродължа победната си серия и във Варна, но имам дългогодишен ангажимент \r\nкъм Маратона в Дъблин, който е на 5 май,“ заяви украинката. За сметка на \r\nтова Рут Матебо ще преследва трета поредна победа по варненските улици и \r\nще се опита да подобри собствения си рекорд на трасето. Припомняме, че \r\nРут се прочу с това, че две поредни години спечели самостоятелно \r\nголемите бонуси от по 20 000 лв., като най-добре представила се в \r\nбългарската маратонска верига. Тя обаче ще срещне мощната съпротива на \r\nсънародничката си Джейн Мбого, пристигаща като победителка на \r\nполумаратона в Клуж този месец с 1.16:15 ч. Още една атлетка допълва \r\nкенийската тройка – Керълайн Чероно е с личен резултат 2.40 ч. от \r\nмаратон в Италия. Мароканската школа ще бъде представена от Илхам Ел \r\nМаруди, спечелила бронз в Стара Загора преди месец. \r\nДнес по обед най-добрите в маратонската дистанция си получиха стартовите \r\nномера. Повечето от тях направиха първи тренировки на варненска земя и \r\nса убедени, че утре рекордите на трасето ще бъде подобрени и при мъжете, \r\nи при жените. \r\nАвторитетни състезатели и в полумаратона \r\nМного авторитетна ще и групата на очакваните лидери в полумаратона. На \r\nстарт по 21-километровото трасе ще застанат трима кенийци. Хилари Майо \r\nсъстезател с т.нар. „сребърен етикет“ на ИААФ и личен рекорд 1.01 ч. \r\nВайклиф Бивот също е от „сребърната колония на ИААФ“, победител на \r\nмаратона в Загреб, а личното му постижение в класическата дистанция е \r\n2.09:55 ч. Матю Косгей пък е шампион от Маратона в Букурещ в \r\n10-километровата дистанция тази година с резултат 29:15 мин. \r\nПри дамите кенийската школа ще бъде представена от Рут Мбата, тя има \r\nличен рекорд 1.13:16, във визитката й е вписана титла на 21 км от Стара \r\nЗагора преди месец. Джейлани Кемутай е със сходен персонален рекорд \r\n1.13:13 ч. и победа на маратона в Познан (Пол). Еулитер Тануи пък има \r\n2.38 ч. за 10-ото място на Маратона в Барселона, личният й рекорд на \r\nкласическото разстояние е 2.34 ч. Елитната група се допълва от \r\nмароканката Абида Езамзами. \r\nПрипомняме рекордите на маратон Варна: 2.19:51 ч. на Ахмет Насеф (Ит) от \r\n2016 г. при мъжете и 2.44:57 ч. на Рут Матебо (Кен) от 2017 г. при \r\nжените. \r\nТази година Варна е с титлата „Европейски град на спорта“, което ще \r\nнаправи събитието още по-колоритно и специално. Във връзка с \r\nинициативата са планирани много съпътстващи активности, които да \r\nпревърнат маратона в истински празник за жителите и гостите на града. По \r\nвреме на маратона ще бъдат наградени и призьорите в националните \r\nстудентски първенства, на сцената пред Операта ще бъдат привествани \r\nшампионите в национална Универсиада 2019, домакин на която тази година е \r\nВарна.  В тези състезания участват над 1000 студенти, състезатели в 12 \r\nвида спорт. \r\nОсвен класическите дистанции ще има и градски крос 2 км, който ще е част \r\nот инициативата Световен ден на предизвикателството. Това е  \r\nнай-голямото спортно събитие за масов спорт, което се провежда под \r\nегидата на Международната асоциация спорт за всички (ТАФИСА) от 1983 \r\nгодина в целия свят. Целта е да се привлекат повече хора към всекидневни \r\nспортни занимания – организирано или индивидуално. Записванията за 2 км \r\nса отворени преди старта в деня на маратона. Проявата дава възможност на \r\nвсички желаещи да се включат в този ден, независимо под каква форма, с \r\nпоне 15 минути активни спортни занимания, като всеки участник в \r\nдистанцията 2 км ще получи талон за своето участие и ще участва в \r\nтомбола за много награди (колела, топки, раници, спортни екипи много \r\nдруги). Както всяка година партньор са Сладоледи Изида, които са \r\nосигурили сладоледи на всички участници в градският крос. \r\nМаратон Варна ще бъде по утвърденото трасе, което през миналата пролет \r\nпретърпя леки корекции в частта му в Морската градина за да направи \r\nсъстезанието по-комфортно за участници и зрители. То бе лицензирано от \r\nМеждународната лекоатлетическа федерация (ИААФ) и позволява резултатите \r\nда бъдат официално признати в ранглистите. Старт/финалът отново е на \r\nплощад „Независимост“ пред Операта точно в 9.30 ч., но след \r\nпреминаването по централната пешеходна зона, маршрутът навлиза в \r\nМорската градина и там вече се вие по алеята покрай самия бряг. Така \r\nбегачите отново ще бягат сред зеленината на парка, но този път пред \r\nочите им ще бъде и морският хоризонт. \r\nМаратон Варна е част от получилата вече огромна популярност атлетическа \r\nверига под мотото „Бягането като начин на живот“. Поредицата от маратони \r\nстартира на 31 март в Стара Загора и ще завърши есента с Wizz Air София \r\nМаратон на 13 октомври.", "date": "2019.05.11", "title": "Маратон Варна събра 32-ма елитни атлети от цял свят"}
{"url": "https://standartnews.com/sport/tsska-sofiya-priema-ludogorets-v-derbito-391860.html", "text": "ЦСКА-София приема тази вечер Лудогорец в дербито от 33-ия кръг на Първа футболна лига. Двубоят започва от 20 часа и 15 минути. Изходът от тази среща до голяма степен ще реши кой ще стане шампион. Преди този мач Лудогорец воде със 71 т, а ЦСКА-София е втори с 68 точки. “Червените” са в тежка ситуация, заради неучастието на Тиаго, който е наказав и капитана си Николай Бодуров, който е контузен. При шампионите от Лудогорец е по-спокойна, въпреки слабите резултати през пролетта. След наказание за тима от Разград се завръща десният бек Сисиньо. В последните три двубоя между двата тима бяха фиксирани две равенства и една победа за ЦСКА-София на 1/4-финалите за Купата на България. В другия мач от първата шестица днес от 17,30 ч Ботев (Пловдив) приема Берое.ЦСК", "date": "2019.05.11", "title": "ЦСКА - София приема Лудогорец в дербито"}
