{"url": "https://standartnews.com/sport/neymar-iska-da-se-makhne-ot-pszh-398541.html", "text": "Звездата на Пари Сен Жермен Неймар е твърдо решен да смени отбора си през лятото, съобщава каталунският Sport. От френския клуб са направили последен опит да убедят бразилеца да остане на \"Парк де Прес\" още един сезон, като са му гарантирали, че ще го пуснат да си отиде през 2020 г. Спортният директор на ПСЖ Леонардо лично е разговарял със сънародника си в Китай, където отборът се подготвя за мача за Суперкупата на Франция с Рен. 27-годишният Неймар обаче е отхвърлил предложението на клуба и все още се надява, че до края на трансферния прозорец ще се върне в бившия си клуб Барселона. Нападателят уведоми ръководството на ПСЖ през лятото, че иска да напусне, след което отношенията между него и клуба рязко се влошиха. ", "date": "2019.08.03", "title": "Неймар иска да се махне от ПСЖ"}
{"url": "https://standartnews.com/sport/ot-cherno-more-otrichat-ekstsesii-sled-macha-ss-slaviya-398546.html", "text": "Ръководството на Черно море обяви и своята позиция по повод скандалите след края на мача със Славия (0:0) снощи. По-рано през деня президентът на \"белите\" Венци Стефанов обяви, че оторът му е бил \"обсаден\" на ст. \"Тича\" и два часа е чакал в съблекалнята, а човек от ръководството на Черно море е ударил футболист на Славия. Ето и позицията на Черно море: „Позицията, която изразиха от Славия не отговаря на истината. Обръщаме се към вас, за да ви кажем какво се е случило. Отборът на Славия не е бил обсаден, а просто чакаше да си получи таблета от дежурния делегат на мача. Ние също чакахме нашия таблет до към 0,30 часа след полунощ и след това си тръгнахме. Именно поради тази причина и гостите от София чакаха на стадиона. Не е имало никакъв удар на човек от нашето ръководство към футболист на Славия. Минути след мача, когато футболистите на Славия тръгнаха да се прибират към съблекалнята, феновете започнаха да ги освиркват, като най-много се конфронтираха с Янис Карабельов. Играчите на Славия, вместо да се приберат в съблекалнята, се върнаха обратно на терена и влязоха в словесна разправа. Администраторът на Черно море каза на играчите да се приберат в съблекалнята, но последваха тежки обидни реплики от играчите към нашия администратор. Това е много грозно, тъй като човекът е на 73 години. Това ли заслужава един възрастен човек? Един от играчите му каза, че е на един шамар живот. Добре, че беше треньорът на вратарите на Славия Радостин Станев, който по незнайно каква причина бе на трибуните, а не пейката. Станев се намеси и успя да озапти играчите на „белите”. Това е истината за случката във Варна. Не е имало никакъв бой” i", "date": "2019.08.03", "title": "От Черно море отричат ексцесии след мача със Славия"}
{"url": "https://standartnews.com/sport/donski-triumfira-s-titla-v-gruziya-398542.html", "text": "Българският тенисист Александър Донски спечели титлата на двойки на турнира на клей в грузинския град Телави с награден фонд 15 000 долара. Българинът и американският му партньор Максим Тихомиров, които са водачи в схемата победиха Ян Бондаревски (Русия) и Георге Цивадзе (Грузия) с 6:4, 6:4. В полуфиналите на сингъл 21-годишният Донски надигра турския квалификант Ченгиз Аксу с 6:2, 7:6 (3). В спор за титлата той ще се изправи срещу руснака Ян Бондаревски.", "date": "2019.08.03", "title": "Донски триумфира с титла в Грузия"}
{"url": "https://standartnews.com/sport/bost-na-slaviya-razkri-golyam-skandal-vv-varna-398522.html", "text": "Голям скандал е избухнал след снощния мач на Черно море и Славия. За него алармира президентът на Славия Венци Стефанов. Босът на \"белите\" разкри пред   за потресаващи събития. Стефанов заяви, че неговият отбор е бил обсаден в съблекалнята и не е успял да си тръгне от стадиона два часа след срещата. Той добави още, че един от шефовете на Черно море - Ерджан, е ударил футболиста на Славия Виячки. Ето какво заяви пред   Венци Стефанов: \"Снощи след мача с Черно море е било нещо страшно. Не мога да проумея как е възможно да се случват подобни неща в елита на българския футбол. Нашият отбор е бил обсаден от множество хора и не е успял да напусне съблекалнята почти два часа. Представяте ли си как са се чувствали момчетата? Това е недопустимо! Загорчич бе ударен с бутилка в главата. Един от ръководителите на домакините - Ерджан, пък е ударил Виячки. Не знам този човек какъв е? В крайна сметка това е само футбол. Има бойни спортове, ако има желание, нека се пробва там. Питайте Виячки какво се е случило. Черно море нали са силни в детектора на лъжата. Нега подложат Ерджан на полиграф да видим какво ще излезе. Ще каже ли истината, че е нахлул и е ударил наш футболист? Такива хора нямат никакво място във футбола. Трябва незабавно да бъдат извадени до живот. Сигурен съм, че се изтрили записите от камерите. Снощи звънях на Борислав Михайлов, за да го попитам как е възможно да се случват подобни ексцесии. Обадих се и на длъжностните лица на срещата. Казаха ми, че не са видели, че са били Виячки, но са чули какво се е случило. Надявам се да опишат всичко в доклада си. Всичко това се е станало заради този Илиан Илиев, който след всеки мач говори глупости и нагнетява напрежението. Мисля си, че във Варна или полицията не си е свършили работата, или умишлено е оставили всички тези хора свободно да влизат в съблекалнята на Славия. Затова вътрешния министър трябва да бъде запознат с този случай. Нужно да се вземат мерки, тъй като тази вандалщина не бива да продължава\". ", "date": "2019.08.03", "title": "Босът на Славия разкри голям скандал във Варна"}
{"url": "https://standartnews.com/sport/buryata-sprya-dizela-za-rekord-398543.html", "text": "Бурята в западна България стана причина планинският бегач Кирил Николов-Дизела да прекрати опита си за рекорд по Е4 в района на Южен Пирин и Славянка. На 1 август той стартира от Драгалевци. Целта му беше да измине българския участък от международния пешеходен маршрут през 5 планини за по-малко от 2 денонощия и да финишира днес преди 12 ч. на Гоцев връх в планината Славянка. Преминалият фронт от бури и прогнозата за неподходящо време накара екипа му да прекрати опита, за да се осигури безопасност на бегача, както и хората, които го подкрепяха по трасето.", "date": "2019.08.03", "title": "Бурята спря Дизела за рекорд"}
{"url": "https://standartnews.com/sport/voleybolistkite-startirakha-s-pobeda-nad-arzhentina-398516.html", "text": "Женският национален отбор на България по волейбол започна с перфектна победа участието си в група С на олимпийската квалификация в Шрийвпорт (САЩ). \"Лъвиците\", водени от Иван Петков, се наложиха над Аржентина с 3:1 (24:26, 25:9, 25:18, 25:20) в почти двучасов мач. Родните националки излязоха начело на класирането в групата с 3 точки. Стартов състав: Елица Василева, Мирослава Паскова, Гергана Димитрова, Мира Тодорова, Нася Димитрова, Лора Китипова, Жана Тодорова - либеро.  Най-оспорван бе първият гейм, като в ключовите моменти южноамериканките показаха по-голяма издръжливост и измъкнаха успеха. В следващата част доминацията на българките бе пълна и момичетата на Иван Петков дадоха само 9 точки на съперничките си. Така резултатът бе изравнен 1:1 гейма.  Третият гейм бе равностоен отначало, след което родните представителки отново взеха инициативата в свои ръце и без проблем оформиха добра преднина, благодарение на която излязоха напред след 25:18. Решителната четвърта част отново бе под диктовката на нашите момичета и те записаха триточкова победа на сметката си. Най-резултатна бе Елица Василева с 18 точки (1 ас, 4 блокади), Мирослава Паскова се разписа с 16 точки (2 аса, 3 блокади). Гергана Димитрова добави 15 точки (3 аса). За волейболистките на \"гаучосите\" Ямила Нисетич приключи с 16 точки (1 ас). Елина Родригес и Лусия Фреско се отчетоха с по 13 точки. На 4 август България среща домакина САЩ, Аржентина играе срещу Казахстан. Двубоите са от 01:00 ч. б.в. и 04:00 ч. б.в.   ", "date": "2019.08.03", "title": "Волейболистките стартираха с победа над Аржентина"}
{"url": "https://standartnews.com/sport/koutino-pod-naem-v-arsenal-398545.html", "text": "Испанското издание Sport гръмна с новината, че Арсенал ще се опита да вземе под наем бразилската звезда на Барселона Филипе Коутиньо. Бившият футболист на Ливърпул всячески се опитва да напусне „Камп Ноу”, след като престоят му до този момент не се разви по най-добрия начин за него. Бразилецът пристигна в Испания с трансфер на стойност 142 млн. паунда през януари 2018 година, но не успя да оправдае големите очаквания към него. Арсенал гостува на Барселона в неделя в мач за трофея Жоан Гампер, като според спекулациите, преговорите между двата клуба ще бъдат водени около двубоя. Вестник Sport твърди, че от щаба на Барселона са склонни на сделка под наем.", "date": "2019.08.03", "title": "Коутиньо под наем в Арсенал"}
{"url": "https://standartnews.com/sport/etr-priema-botev-pd-v-derbito-dnes-398547.html", "text": "Нови два мача от четвъртия кръг на efbet Лигата по футбол ще се изиграят днес. От 18,45 ч е дербито между Етър и Ботев (Пд). От 21,00 ч Берое приема Дунав", "date": "2019.08.03", "title": "Етър приема Ботев (Пд) в дербито днес"}
{"url": "https://standartnews.com/sport/levski-lukoyl-zadrzha-trenora-398566.html", "text": "Тити Папазов ще продължи да е треньор на баскетболния Левски Лукойл. От ръководството на носителя на Купата и на Суперкупата на България за 2019-а обявиха, че Папазов остава начело на клуба и за новия сезон. Целите пред отбора остават високи и непроменени - купата и титлата на България, и достойно представяне в Европейската купа на ФИБА.", "date": "2019.08.03", "title": "Левски Лукойл задържа треньора"}
{"url": "https://www.standartnews.com/sport/bost-na-slaviya-razkri-golyam-skandal-vv-varna-398522.html", "text": "Голям скандал е избухнал след снощния мач на Черно море и Славия. За него алармира президентът на Славия Венци Стефанов. Босът на \"белите\" разкри пред   за потресаващи събития. Стефанов заяви, че неговият отбор е бил обсаден в съблекалнята и не е успял да си тръгне от стадиона два часа след срещата. Той добави още, че един от шефовете на Черно море - Ерджан, е ударил футболиста на Славия Виячки. Ето какво заяви пред   Венци Стефанов: \"Снощи след мача с Черно море е било нещо страшно. Не мога да проумея как е възможно да се случват подобни неща в елита на българския футбол. Нашият отбор е бил обсаден от множество хора и не е успял да напусне съблекалнята почти два часа. Представяте ли си как са се чувствали момчетата? Това е недопустимо! Загорчич бе ударен с бутилка в главата. Един от ръководителите на домакините - Ерджан, пък е ударил Виячки. Не знам този човек какъв е? В крайна сметка това е само футбол. Има бойни спортове, ако има желание, нека се пробва там. Питайте Виячки какво се е случило. Черно море нали са силни в детектора на лъжата. Нега подложат Ерджан на полиграф да видим какво ще излезе. Ще каже ли истината, че е нахлул и е ударил наш футболист? Такива хора нямат никакво място във футбола. Трябва незабавно да бъдат извадени до живот. Сигурен съм, че се изтрили записите от камерите. Снощи звънях на Борислав Михайлов, за да го попитам как е възможно да се случват подобни ексцесии. Обадих се и на длъжностните лица на срещата. Казаха ми, че не са видели, че са били Виячки, но са чули какво се е случило. Надявам се да опишат всичко в доклада си. Всичко това се е станало заради този Илиан Илиев, който след всеки мач говори глупости и нагнетява напрежението. Мисля си, че във Варна или полицията не си е свършили работата, или умишлено е оставили всички тези хора свободно да влизат в съблекалнята на Славия. Затова вътрешния министър трябва да бъде запознат с този случай. Нужно да се вземат мерки, тъй като тази вандалщина не бива да продължава\". ", "date": "2019.08.03", "title": "Босът на Славия разкри голям скандал във Варна"}
{"url": "https://www.standartnews.com/sport/voleybolistkite-startirakha-s-pobeda-nad-arzhentina-398516.html", "text": "Женският национален отбор на България по волейбол започна с перфектна победа участието си в група С на олимпийската квалификация в Шрийвпорт (САЩ). \"Лъвиците\", водени от Иван Петков, се наложиха над Аржентина с 3:1 (24:26, 25:9, 25:18, 25:20) в почти двучасов мач. Родните националки излязоха начело на класирането в групата с 3 точки. Стартов състав: Елица Василева, Мирослава Паскова, Гергана Димитрова, Мира Тодорова, Нася Димитрова, Лора Китипова, Жана Тодорова - либеро.  Най-оспорван бе първият гейм, като в ключовите моменти южноамериканките показаха по-голяма издръжливост и измъкнаха успеха. В следващата част доминацията на българките бе пълна и момичетата на Иван Петков дадоха само 9 точки на съперничките си. Така резултатът бе изравнен 1:1 гейма.  Третият гейм бе равностоен отначало, след което родните представителки отново взеха инициативата в свои ръце и без проблем оформиха добра преднина, благодарение на която излязоха напред след 25:18. Решителната четвърта част отново бе под диктовката на нашите момичета и те записаха триточкова победа на сметката си. Най-резултатна бе Елица Василева с 18 точки (1 ас, 4 блокади), Мирослава Паскова се разписа с 16 точки (2 аса, 3 блокади). Гергана Димитрова добави 15 точки (3 аса). За волейболистките на \"гаучосите\" Ямила Нисетич приключи с 16 точки (1 ас). Елина Родригес и Лусия Фреско се отчетоха с по 13 точки. На 4 август България среща домакина САЩ, Аржентина играе срещу Казахстан. Двубоите са от 01:00 ч. б.в. и 04:00 ч. б.в.   ", "date": "2019.08.03", "title": "Волейболистките стартираха с победа над Аржентина"}
{"url": "https://standartnews.com/biznes/vizhte-biografiyata-na-noviya-shef-na-mvf-398512.html", "text": "Кристалина Георгиева е родена на 13 август 1953 г. в София. Завършила е Висшия икономически институт \"Карл Маркс\" (дн. Университет за национално и световно стопанство), специалност \"Политическа икономия\". От 1977 г. до 1993 г. работи като преподавател в Университета за национално и световно стопанство. \r\n \r\nПрез този период е и научен сътрудник в Лондонското висше училище по икономика и политика, а в продължение на една година е гост професор в Университета на Южния Пасифик във Фиджи и Австралийския национален университет. През 1986 г. защитава докторска дисертация на тема \"Екологични политики и икономически растеж в САЩ\". През 1991 г. завършва следдипломна квалификация в Масачузетския технологичен институт в САЩ, като провежда изследвания в областта на политиката на околната среда. \r\n \r\nПрез 1993 г. започва работа в Международната банка за възстановяване и развитие (Световната банка) като икономист по въпросите на околната среда, а впоследствие е старши икономист по въпросите на околната среда и старши ръководител на сектор \"Околна среда\" за Източна Азия и Тихоокеанския регион по въпросите на социалното развитие и околната среда. \r\n \r\nОт 2004 г. до 2007 г. е директор на Световната банка в Москва, Русия. В периода от 2007 г. до 10 март 2008 г. е директор на Програмата за устойчиво развитие в Световна банка. От 10 март 2008 г. до 9 февруари 2010 г. е вицепрезидент на Световната банка. От 10 февруари 2010 г. до 1 ноември 2014 г. е член на Европейската комисия с ресор \"Международно сътрудничество, хуманитарна помощ и реакция при кризи\". От 1 ноември 2014 г. до 2 януари 2017 г. е заместник-председател на Европейската комисия и еврокомисар за бюджета и човешките ресурси. От 2 януари 2017 г. е главен изпълнителен директор на Международната банка за възстановяване и развитие, като от 1 февруари до 8 април 2019 г. е временно изпълняващ длъжността президент на Световната банка.  \r\n  \r\n \r\n \r\nАвтор е на повече от 100 публикации по въпросите на околната среда и икономиката, включително и учебник по микроикономика. На 30 ноември 2010 г. Кристалина Георгиева е избрана за \"Комисар на годината\" и \"Европеец на годината\" в класацията на европейското списание \"Юропиън войс\". Почетен гражданин на град Добрич (25 септември 2015 г.).", "date": "2019.08.03", "title": "Вижте биографията на новия шеф на МВФ"}
{"url": "https://standartnews.com/sport/pszh-specheli-superkupata-v-kitay-398567.html", "text": "Футболистите на Пари Сен Жермен спечелиха Суперкупата на Франция с 2:1 над Рен. Мачът се игра в китайския град Шънджън, а с този успех тимът на треньора Томас Тухел печели този трофей от 2013 г. досега без прекъсване. В края на предишния сезон Рен победи ПСЖ във финала за Купата на Франция след дузпи. Първият гол в мача вкара в 13-ата минута Адриен Юну от Рен, но Килиан Мбапе изравни в 57-ата. Победното попадение реализира в 73 мин влезлият като резерва Анхел Ди Мария, като аржентинецът реализира гол близнак като този на Христо Стоичков срещу Германия на световното първенство през 1994 г. ПСЖ бе без Неймар, който тренира с тима и в Китай, но не бе в групата за този мач. Но дори и да бе във форма, той нямаше да може играе в тази среща, защото бе наказан, а и иска да напусне отбора. При победния гол на Ди Мария Неймар не се зарадва, както и в края на мача, когато негови съотборници празнуваха. ", "date": "2019.08.03", "title": "ПСЖ спечели Суперкупата в Китай"}
{"url": "https://www.standartnews.com/sport/neymar-iska-da-se-makhne-ot-pszh-398541.html", "text": "Звездата на Пари Сен Жермен Неймар е твърдо решен да смени отбора си през лятото, съобщава каталунският Sport. От френския клуб са направили последен опит да убедят бразилеца да остане на \"Парк де Прес\" още един сезон, като са му гарантирали, че ще го пуснат да си отиде през 2020 г. Спортният директор на ПСЖ Леонардо лично е разговарял със сънародника си в Китай, където отборът се подготвя за мача за Суперкупата на Франция с Рен. 27-годишният Неймар обаче е отхвърлил предложението на клуба и все още се надява, че до края на трансферния прозорец ще се върне в бившия си клуб Барселона. Нападателят уведоми ръководството на ПСЖ през лятото, че иска да напусне, след което отношенията между него и клуба рязко се влошиха. ", "date": "2019.08.03", "title": "Неймар иска да се махне от ПСЖ"}
{"url": "https://standartnews.com/balgariya-obshtestvo/vizhte-kakvo-kaza-kristalina-georgieva-za-mvf-398523.html", "text": "Кристалина Георгиева каза, че за нея е чест да бъде избрана за кандидат на Европейския съюз за ръководител на Международния валутен фонд (МВФ), пише АФП.   \"Поисках временно да напусна поста си и да се откажа от отговорностите си на изпълнителен директор на Световната банка, докато трае процесът на номинация\", написа Георгиева в Туитър.  Ако бъде избрана за директор на Международния валутен фонд, Кристалина Георгиева ще замени Кристин Лагард, която поема управлението на Европейската централна банка.    \r\n ", "date": "2019.08.03", "title": "Вижте какво каза Кристалина Георгиева за МВФ"}
{"url": "https://www.standartnews.com/sport/donski-triumfira-s-titla-v-gruziya-398542.html", "text": "Българският тенисист Александър Донски спечели титлата на двойки на турнира на клей в грузинския град Телави с награден фонд 15 000 долара. Българинът и американският му партньор Максим Тихомиров, които са водачи в схемата победиха Ян Бондаревски (Русия) и Георге Цивадзе (Грузия) с 6:4, 6:4. В полуфиналите на сингъл 21-годишният Донски надигра турския квалификант Ченгиз Аксу с 6:2, 7:6 (3). В спор за титлата той ще се изправи срещу руснака Ян Бондаревски.", "date": "2019.08.03", "title": "Донски триумфира с титла в Грузия"}
{"url": "https://standartnews.com/biznes/80-ot-dinite-ni-grtski-398571.html", "text": "Българската диня отсъства от родния пазар. В София 80% от тях са предимно внос от Гърция, защото съседката ни е наблизо. Това заяви за БГНЕС в световния ден на динята потомственият производител и търговец на любеници от Любимец Иван Атанасов. Според него най-много български дини се консумират по морето. Производителят разкрива как да разпознаем узрялата от презрялата. „Хубавата българска диня се разпознава по шарката и зелената дръжка. Тя е по-тъмна, красива и изглежда свежа”, посочва първите признаци, познавачът й, който от един поглед разпознава коя е узряла, розова или презряла. За разлика от нашата, гръцката е с по-светла шарка, дръжката е много суха и тънка, защото поне 30 дни е престояла в тира. „Често у нас се продават гръцки дини 4-5-то качество, които стават единствено за храна на прасетата. И гърците имат хубави, но те остават на техния пазар”, убеден е той и добавя, че няма как да се купи узряла българска любеница за 50-60 ст. килото, защото тази цена е под производствената себестойност на продукта.", "date": "2019.08.03", "title": "80% от дините ни – гръцки"}
{"url": "https://standartnews.com/kultura/ostava-sedmitsa-do-vlchata-pteka-398540.html", "text": "Остава една седмица до първия по рода си Wolf Fest „Вълчата пътека“. Метъл фестивалът ще се проведе на 9 и 10 август в парк „Корминеш“ до Челопеч. Хедлайнери на първия ден ще бъдат британските блек метъл ветерани Cradle Of Filth. Преди тях на сцената ще се качат Sakar, Krossfire, Silked And Stained и Scarlet Aura. Вторият ден ще бъде оглавен от култовите Pretty Maids. Преди тях феновете ще могат да видят и чуят Abstraction, Конкурент, Wild Souls и Axxis. Двудневният билет за събитието е 40 лева, а еднодневният –30. Във фестивалните дни са осигурени шатъли на всеки 30 минути от центъра на Челопеч и от ж.п. гара Златица до парк „Корминеш“ и обратно. Той ще върви между 14:00 и 17:00 часа и след 22:00. За деца под 12 години входът е свободен и на събитието ще бъдат допуснати само дребни домашни любимци, които могат да се държат в ръце. В първия ден екшънът започва в 17:00 часа, а във втория – в 16:30.", "date": "2019.08.03", "title": "Остава седмица до „Вълчата пътека“"}
{"url": "https://standartnews.com/kultura/igi-pop-vzpyava-agent-007-398550.html", "text": "„Тя иска да бъде твоят Джеймс Бонд“, пее Иги Поп в новото си парче. Лежерни китарни сола, минималистични ударни и впечатляваща туба – композицията звучи напълно в стила на Агент 007.  С нея ветеранът откровено намеква, че могъл да се разпише в саундтрака на „Джеймс Бонд“ 25.  Песента от „Free“, поредния албум на музиканта, който излиза на 6 септември.", "date": "2019.08.03", "title": "Иги Поп възпява Агент 007"}
{"url": "https://standartnews.com/kultura/736-ot-12-kontserti-za-ed-shiyrn-398549.html", "text": "736 милиона долара изработи от 12 концерта Eд Шийрън, съобщават британските медии. Турнето Divide, което продължава, е най-високо платеното в историята на шоу бизнеса,  твърди The Guardian. То ще постави още един рекорд – досега са били продадени близо 9 милиона билети в 43 страни. Така Ед детронира U2 – британската банда постигна супер резултати в посещаемостта по време на обиколката „360°“ през 2011, които досега, в продължение на 8 години, бяха недостижими.", "date": "2019.08.03", "title": "$ 736 милиона от 12 концерти за Eд Шийрън"}
{"url": "https://www.standartnews.com/sport/koutino-pod-naem-v-arsenal-398545.html", "text": "Испанското издание Sport гръмна с новината, че Арсенал ще се опита да вземе под наем бразилската звезда на Барселона Филипе Коутиньо. Бившият футболист на Ливърпул всячески се опитва да напусне „Камп Ноу”, след като престоят му до този момент не се разви по най-добрия начин за него. Бразилецът пристигна в Испания с трансфер на стойност 142 млн. паунда през януари 2018 година, но не успя да оправдае големите очаквания към него. Арсенал гостува на Барселона в неделя в мач за трофея Жоан Гампер, като според спекулациите, преговорите между двата клуба ще бъдат водени около двубоя. Вестник Sport твърди, че от щаба на Барселона са склонни на сделка под наем.", "date": "2019.08.03", "title": "Коутиньо под наем в Арсенал"}
{"url": "https://www.standartnews.com/sport/buryata-sprya-dizela-za-rekord-398543.html", "text": "Бурята в западна България стана причина планинският бегач Кирил Николов-Дизела да прекрати опита си за рекорд по Е4 в района на Южен Пирин и Славянка. На 1 август той стартира от Драгалевци. Целта му беше да измине българския участък от международния пешеходен маршрут през 5 планини за по-малко от 2 денонощия и да финишира днес преди 12 ч. на Гоцев връх в планината Славянка. Преминалият фронт от бури и прогнозата за неподходящо време накара екипа му да прекрати опита, за да се осигури безопасност на бегача, както и хората, които го подкрепяха по трасето.", "date": "2019.08.03", "title": "Бурята спря Дизела за рекорд"}
{"url": "https://www.standartnews.com/sport/ot-cherno-more-otrichat-ekstsesii-sled-macha-ss-slaviya-398546.html", "text": "Ръководството на Черно море обяви и своята позиция по повод скандалите след края на мача със Славия (0:0) снощи. По-рано през деня президентът на \"белите\" Венци Стефанов обяви, че оторът му е бил \"обсаден\" на ст. \"Тича\" и два часа е чакал в съблекалнята, а човек от ръководството на Черно море е ударил футболист на Славия. Ето и позицията на Черно море: „Позицията, която изразиха от Славия не отговаря на истината. Обръщаме се към вас, за да ви кажем какво се е случило. Отборът на Славия не е бил обсаден, а просто чакаше да си получи таблета от дежурния делегат на мача. Ние също чакахме нашия таблет до към 0,30 часа след полунощ и след това си тръгнахме. Именно поради тази причина и гостите от София чакаха на стадиона. Не е имало никакъв удар на човек от нашето ръководство към футболист на Славия. Минути след мача, когато футболистите на Славия тръгнаха да се прибират към съблекалнята, феновете започнаха да ги освиркват, като най-много се конфронтираха с Янис Карабельов. Играчите на Славия, вместо да се приберат в съблекалнята, се върнаха обратно на терена и влязоха в словесна разправа. Администраторът на Черно море каза на играчите да се приберат в съблекалнята, но последваха тежки обидни реплики от играчите към нашия администратор. Това е много грозно, тъй като човекът е на 73 години. Това ли заслужава един възрастен човек? Един от играчите му каза, че е на един шамар живот. Добре, че беше треньорът на вратарите на Славия Радостин Станев, който по незнайно каква причина бе на трибуните, а не пейката. Станев се намеси и успя да озапти играчите на „белите”. Това е истината за случката във Варна. Не е имало никакъв бой” i", "date": "2019.08.03", "title": "От Черно море отричат ексцесии след мача със Славия"}
{"url": "https://www.standartnews.com/sport/pszh-specheli-superkupata-v-kitay-398567.html", "text": "Футболистите на Пари Сен Жермен спечелиха Суперкупата на Франция с 2:1 над Рен. Мачът се игра в китайския град Шънджън, а с този успех тимът на треньора Томас Тухел печели този трофей от 2013 г. досега без прекъсване. В края на предишния сезон Рен победи ПСЖ във финала за Купата на Франция след дузпи. Първият гол в мача вкара в 13-ата минута Адриен Юну от Рен, но Килиан Мбапе изравни в 57-ата. Победното попадение реализира в 73 мин влезлият като резерва Анхел Ди Мария, като аржентинецът реализира гол близнак като този на Христо Стоичков срещу Германия на световното първенство през 1994 г. ПСЖ бе без Неймар, който тренира с тима и в Китай, но не бе в групата за този мач. Но дори и да бе във форма, той нямаше да може играе в тази среща, защото бе наказан, а и иска да напусне отбора. При победния гол на Ди Мария Неймар не се зарадва, както и в края на мача, когато негови съотборници празнуваха. ", "date": "2019.08.03", "title": "ПСЖ спечели Суперкупата в Китай"}
{"url": "https://www.standartnews.com/sport/levski-lukoyl-zadrzha-trenora-398566.html", "text": "Тити Папазов ще продължи да е треньор на баскетболния Левски Лукойл. От ръководството на носителя на Купата и на Суперкупата на България за 2019-а обявиха, че Папазов остава начело на клуба и за новия сезон. Целите пред отбора остават високи и непроменени - купата и титлата на България, и достойно представяне в Европейската купа на ФИБА.", "date": "2019.08.03", "title": "Левски Лукойл задържа треньора"}
{"url": "https://www.standartnews.com/sport/etr-priema-botev-pd-v-derbito-dnes-398547.html", "text": "Нови два мача от четвъртия кръг на efbet Лигата по футбол ще се изиграят днес. От 18,45 ч е дербито между Етър и Ботев (Пд). От 21,00 ч Берое приема Дунав", "date": "2019.08.03", "title": "Етър приема Ботев (Пд) в дербито днес"}
{"url": "https://standartnews.com/kultura/ben-aflek-snima-v-erotichen-trilr-398551.html", "text": "Бен Афлек, който би трябвало да се е отказал от „твърдото гориво“ след много часове с „Анонимните алкохолици“ и след още по-отрезвяващия развод с Дженифър Гарнър, ще снима в еротичния трилър „Дълбоки води“. Негов режисьор е самият Ейдриън Лайн, подписал култовите и богати на секс послания ленти „9 седмици и половина“ и „Лолита“. В голите обятия на Афлек пред камерите се очаква да попадне Ана Де Армас. Двамата играят съпрузи, чиито отношения не вървят. Той знае, че тя му изневерява, но все още не желае развод – докато търпението му не приключва. Сценарият е по едноименния роман на крими кралицата Патриша Хайсмит. Както вече се знае, Бен Афлек и приятелят му от детството Мат Деймън ще си партнират в „Последен дуел“ на Ридли Скот.", "date": "2019.08.03", "title": "Бен Афлек снима в еротичен трилър"}
{"url": "https://www.standartnews.com/sport/karamarinov-nagradi-mladi-talanti-398574.html", "text": "Президентът на БФЛА и АБАФ, и първи вицепрезидент на Европейската атлетика Добромир Карамаринов награди участниците в седмия кръг на веригата за млади атлетически таланти \"А1 атлетика за младежи\", който се проведе в Долна баня. Популярната верига се организира от БФЛА и водещия български телеком А1. В награждаването се включиха шампионът на чук от Европейският младежки олимпийски фестивал Валенти Андреев и вицепрезидентът на БФЛА – Руен Панчев. В състезанието участваха над 50 деца от София, Варна, Харманли, Разград, Правец, Койнаре, Видин, Мизия, Пирдоп, Перник, Габрово, Русе и Костинброд. Павло Василев (Академик – София) бе победител при момчета, като събра 204 точки. Възпитаникът на Моника Гачевска бе най-бърз на 60 м със 7.7 и постигна най-добър резултат на скок дължина с 5.07. Втори бе Станислав Колев (Хеброс – Харманли) със 197 точки (8.2-5.05-2:29.8), като постижението му на 800 м бе най-силно от всички участници. Трети е Даниел Ангелов (Дунав-Русе) със 188 точки (8.3-5.04-2:35.6). Симона Георгиева (Хеброс – Харманли) победи при момичетата с 201 точки (60 м – 8.0, скок дължина – 5.05 и 600 м – 2:02.1). Втора е Ния Гергова (Спортико) със 194 точки (8.3-4.47-1:51.3), а трета Натали Колева (Лудогорец – Разград) със 181 точки (8.3-4.40-1:58.2). Всички деца получиха грамоти и подаръци от А1, община Долна баня и списание „Атлетика“. ", "date": "2019.08.03", "title": "Карамаринов награди млади таланти"}
{"url": "https://standartnews.com/kultura/verona-otnovo-na-kraka-pred-rayna-kabaivanska-398559.html", "text": "Райна Кабаиванска отново изправи Верона на крака. Великата ни певица получи голямата награда на името на Мария Калас. Оперната ни дива е първата чужденка, на която се присъжда супер елитното отличие. Церемонията беше кулминацията на събитията от фестивала, наречен на Калас, който се провежда под егидата на фондация „Арена ди Верона“, местната община и регион Венето. Учреденият през 2013-а приз е за италиански творци с исторически принос за славата на култовата „Арена ди Верона“. Дебютът на Кабаиванска в най-прочутия в света античен театър е през 1970 година в „Манон Леско“ - партнира й Пласидо Доминго, диригент е Нело Санти, режисьор е Натаниел Мерил. През 1997-а е последното излизане на Кабаиванска на Арената – в „Мадам Бътерфлай“, като диригент е Даниел Орен. Постановката на Бени Монтресор е сътворена единствено за българското сопрано. 20 000 зрители всяка вечер препълват театъра, а  организаторите пускат и две извънредни дати за сбогуването на Кабаиванска. Тогава тя е на 63 и в разцвета на силите си, но е убедена, че  би било смешно да бъде една остаряла Чо Чо Сан. След финала, приемайки от сцената аплаузите на публиката, Кабаиванска вдига ръка към небето и казва: „Посвещавам го на теб, Мария.“ Сред досегашните лауреати на наградата са режисьорът Франко Дзефирели, баритоните Ренато Брузон и Роландо Панераи. На церемонията на 2 август Рейналдо Дроз и Киара Изотон – ученици на Кабаиванска, изпълниха арии и дуети от опери на Верди и Пучини. През септември тя ще бъде в София за своя 19-ти Международен майсторски клас, организиран от Нов български университет.", "date": "2019.08.03", "title": "Верона отново на крака пред Райна Кабаиванска"}
{"url": "https://standartnews.com/kultura/udryat-keyti-peri-s-278-miliona-za-plagiatstvo-398553.html", "text": "Съдии в Лос Анджелис задължиха Кейти Пери и нейният екип да платят 2,78 милиона долара заради плагиатство – все пак се оказва, че парчето „Dark Horse“ е взаимствано от творчеството на рапърите Маркус Грей и Lecrae. „Може би сме били вдъхновени, но няма как да следим всичко, което излиза“, мотивират се набедените артисти.  Според американски медии, виновникът за нарушените авторски права Лукас Готвалд (Dr. Luke), Карл Мартин Синдберг (Макс Мартин), Хенри Уолтър  (Circuit), Сара Хадсън и Джордан Хюстън (Juicy J), които са работили по създаването на „Dark Horse“. Според магистратите, хитът е калкулирал досега около 41 милиона долара, тъй като е бил и начело в класацията на Billboard. Самата Кейти трябва да извади от собствения си джоб 550 000, а останалата част от глобата делят авторите и  звукозаписната компания. Кейти Пери имаше идентичен проблем и с песента „Joyful Noise“, която излезе през 2008-а, и има 2.6 милиарда гледания в YouTube.", "date": "2019.08.03", "title": "Удрят Кейти Пери с $2,78 милиона за плагиатство"}
{"url": "https://standartnews.com/kultura/4-miliona-shche-poluchi-liza-mari-presli-za-shokirashchi-semeyni-tayni-398554.html", "text": "Лиза Мари Пресли ще получи 4 милиона долара, за да разкрие семейни тайни в нова книга. В нея тя ще се разкрие цялата драма в съпружеския си живот с Майкъл Джексън, а във втората – непознати факти от битието на своя баща, великия Елвис Пресли.  51-годишната Пресли вече имала подписан договор с  Gallery Books. „Единственото, което може да се нарече „общо“ между Майкъл и баща ми, това е талантът им да създават желаната и мечтана от тях действителност“, казва дъщерята на рок идола и бивша съпруга на поп краля.    Както се знае, Джако и Лиза се ожениха през 1994-а, след като той получи първото обвинение за блудство с малолетни. Разведоха се през 1996-а заради „непреодолими противоречия“. След смъртта на Майкъл Джексън тя неведнъж е съжалявала пред медиите, че не е останала с него, а се е подала на масовата истерия.  А пред Опра Уинфри сподели, че е била влюбена в Джако до края на живота му.", "date": "2019.08.03", "title": "$ 4 милиона ще получи Лиза Мари Пресли за шокиращи семейни тайни"}
{"url": "https://standartnews.com/kultura/boykot-za-andzhelina-dzholi-398558.html", "text": "Шайло Нувел Джоли-Пит не искала повече да живее със супер звездната си майка и се канела да се премести при супер звездния си баща.  Според 13-годишната наследница на една от най-известните бивши двойки в света, поклонниците на Анджелина вече прекалявали с истерията си. „Домът им прилича на зона на бойни действия – и малката вече не издържа. Анджи ще бъде съсипана от решението й, но няма как да й откаже. Но тя е в ужас, защото примерът на Шайло може да бъде последван и от другите пет деца. Всички те са изтощени от постоянния екшън“, е споделила приятелка на актрисата пред неназован източник. Според въпросната дама, Шайло с радост щяла да живее с Уилям и Джейн – дядо й и баба й по бащина линия, докато Брад е на работа.  Междувременно обаче късното издание на Gossip Cop съобщи, че Джоли е в прекрасни отношения с дъщерите си, които тези дни води по културни събития в Ел Ей. Но пак тази седмица се разчу, че Мадокс – най-големият син на Пит и Джоли, ще иска опека на братята и сестрите си – Пакс на 15, Захара на 14, Шайло на 13 и 10-годишните близнаци Нокс и Вивиен. 18-годишният осиновен Мадокс, който се кани да учи в колеж в Южна Корея, бил твърде изнервен от делото за попечителство, което водят родителите му. Факт е, че самата Джоли разчита най-много на него – в завещанието й той е единственият бъдещ собственик на продуцентската й компания. Благотворителната й организация, която действа в неговата родина Камбоджа, пък се казва Maddox Jolie-Pitt Foundation.  Разбира се, Пит е бесен от цялата тази поредна порция излишна дандания, коментират медии отвъд океана. Да припомним, че именно Мадокс през 2015-а се оплака, че Пит му крещял и налитал на бой. Тогава започна и началото на края на Бранджелина.         ", "date": "2019.08.03", "title": "Бойкот за Анджелина Джоли"}
{"url": "https://standartnews.com/svyat/metalika-spasi-zhena-ot-khishchna-puma-398531.html", "text": "Мощната музика на \"Металика\" спаси живота на канадка, преследвана от пума на о-в Ванкувър, съобщи CNN. Пумата, наричана още \"планински лъв\" в Северна Америка, хукнала да бяга едва когато 45-годишната Дий Галант се изхитрила да пусне от смарфона си парчето \"Don't Tread On Me\" на Джеймс Хетфийлд и компания.  Дий Галант разказа, че заедно с кучето си Мърфи се разхождали в гората, когато усетили нечие присъствие зад тях. Оказало се, че пума ги следва упорито, проявявайки обезпокоителен интерес към тях, като въобще не помръднала при виковете й \"Лошо коте!\" и \"Махай се оттук!\". Тогава съобразителната туристка бързо намерила най-мощната жица в телефона си, в гората прогърмяло парчето \"Don't Tread On Me\", а пумата тръгнала да бяга, ужасена от зловещия ритъм на барабаниста Ларс Улрих, от тежките китари и баса, както от гласа на Хетфийлд.  Играта на нерви продължила не повече от 5 минути, но Галант увери, че нито за миг не се паникьосала, макар че пумите не се колебаят да нападнат туристи и велосипедисти. \"Всъщност си помислих, че е наистина готино и вълнуващо да разгледам една пума толкова дълго време\", каза тя.  За всеки случай, обаче, Дий Галант не спряла да дъни песента на \"Металика\" от смартфона си до края на разходката в гората, като тя и Мърфи се придържали плътно по средата на пътя. \"Определено смятам, че \"Металика\" спаси положението, няма никакво съмнение\", отбеляза благодарната фенка на бандата.", "date": "2019.08.03", "title": "\"Металика\" спаси жена от хищна пума"}
{"url": "https://www.standartnews.com/sport/etr-prodlzhava-bez-zaguba-398583.html", "text": "Етър продължава без загуба в efbet Лигата по футбол, след като направи вкъщи 2:2 с Ботев в мача помежду си от четвъртия кръг. От началото на сезона Етър не загуби от ЦСКА-София, Левски и Черно море. Ботев повеждаше на два пъти чрез Тодор Неделев (4) и Марко Перван (44), но с голове на Александър Дюлгеров (38) и Даниел Младенов (52) домакините изравняваха и не загубиха.", "date": "2019.08.03", "title": "Етър продължава без загуба"}
{"url": "https://www.standartnews.com/sport/beroe-s-prva-domakinska-pobeda-398587.html", "text": "Берое победи без проблеми Дунав в Стара Загора с 2:0 в мач от от 4-ия кръг на efbet Лига. Головете за успеха на домакините вкараха Педро Еуженио (14) и Иван Минчев (31). Успехът днес изведе Берое на шесто място с 6 точки. \r\nБерое започна първенството с изразителна победа с 3:1 като гост на Ботев (Вр), а после падна с 2:4 от Лудогорец и 1:3 от Арда.", "date": "2019.08.03", "title": "Берое с първа домакинска победа"}
{"url": "https://standartnews.com/svyat/khvanakha-5-t-kokain-v-khamburg-398532.html", "text": "Германските пристанищни власти конфискуваха почти 5 тона кокаин за над 1,1 милиарда долара при инспекция на контейнер със \"соя\" от Уругвай към Антверпен, Белгия.  Вместо соя митничарите открили около 200 сака, в които били натъпкани 4200 пакета дрога. \"Този изключителен успех доказва за пореден път колко упорита е борбата на германските митници срещу престъпността\", похвали се Ролф Бьозингер, секретар във Федералното министерство на финансите. Огромната пратка е рекордна в историята на Германия. Конфискуваният кокаин е бил унищожен. Предишният най-голям \"улов\" на митниците, и то отново в Хамбург, е от 2017 г. - 4,2 тона кокаин на стойност над 800 милиона долара. ", "date": "2019.08.03", "title": "Хванаха 5 т кокаин в Хамбург"}
{"url": "https://standartnews.com/svyat/vlak-s-opasni-khimikali-katastrofira-v-kanada-398536.html", "text": "Влакова катастрофа предизвика обявяването на извънредна ситуация и евакуацията на малко градче в Канада, съобщават телевизия Си Би Си и БГНЕС. Влак с опасни химикали се преобърнал край град Ървайн в провинция Албърта. На около 300-те жители на градчето било заповядано да се изтеглят на най-малко 7 километра от мястото на катастрофата. Инцидентът предизвика затварянето на секция от Трансканадската магистрала, преминаваща в района. Според властите между 12 и 15 вагона са излезли от релсите. Поне няколко са се преобърнали и тревата край линията се запалила.  \r\n Не се съобщава какви химикали превозва влака. Местни жители разказват, че служители от Червения кръст ги известили за потенциална опасност, но твърдели, че и те не знаят какъв е товарът. Специализирани екипи са изпратени към мястото на катастрофата.", "date": "2019.08.03", "title": "Влак с опасни химикали катастрофира в Канада"}
{"url": "https://standartnews.com/svyat/11-mlrd-tona-led-se-raztopikha-za-24-ch-v-grenlandiya-398534.html", "text": "Над 11 млрд. тона лед се разтопиха през изминалото денонощие в Гренландия. Количеството на масата е колкото 4,5 млн. олимпийски басейна. Причината е температурният рекорд за региона - 22 градуса по Целзий. Учените от Датския метерологичен институт обявиха, че тази загуба на ледена маса за едно денонощие е историческа. Само през юли ледената покривка на Гренландия е загубила 197 млрд. тона лед, равнище което е почти три пъти повече от средното по това време на годината. Кадрите засне режисьорът на документални филми Каспър Харлоев.", "date": "2019.08.03", "title": "11 млрд. тона лед се разтопиха за 24 ч в Гренландия"}
{"url": "https://standartnews.com/svyat/dubay-nay-shchastlivoto-myasto-na-zemyata-398538.html", "text": "Дубай стартира програма, която да го направи най-щастливото място на Земята, пише Евронюз. \r\n \r\nВ момента Обединените арабски емирства са на 21-во място в годишния доклад за щастието по света, изготвян от десетки учени по искане на ООН. \r\n \r\nОАЕ обяви щастието за национална политика и назначи Охуд ал Руми за Министър на щастието и благосъстоянието. \r\n \r\nСпоред владетелите на ОАЕ, щастието на населението води до конкретни икономически ползи. Модерни социални изследвания показват, че щастливите хора са до 50% по-продуктивни, казва бизнес стратегът Кори Блок. Thinkstock/Getty Images \"Щастливите хора са и с цели 88% по-лоялни към работодателя, защото намират смисъл в работата си. А това е мястото, на което прекарват половината време от живота си.\", казва Блок. \r\n \r\nЗа да повишат усещането за щастие у хората, в ОАЕ ще използват технология с изкуствен интелект, която разчита емоциите по движението на мускулите на лицето. Системата се въвежда в 40 държавни учреждения, като целта е до 2021 г. да се постигне ниво от 95% щастливи служители.", "date": "2019.08.03", "title": "Дубай - най-щастливото място на Земята"}
{"url": "https://standartnews.com/svyat/izvnredno-polozhenie-v-berlin-zaradi-potopa-398556.html", "text": "Извънредно положение бе обявено в Берлин заради разразилата се буря. Спасителни екипи се отзоваха на над 150 сигнала за паднали дървета, наводнени мазета и запушени шахти. Кризисната ситуация бе обявена  след проливни дъждове снощи, съобщава радио Берлин-Бранденбург.  Наводнена бе дори сградата на пожарната в германската столица. \r\n \r\n \r\n", "date": "2019.08.03", "title": "Извънредно положение в Берлин заради потопа"}
{"url": "https://standartnews.com/svyat/skala-rukhna-vrkhu-plazh-v-kaliforniya-398573.html", "text": "Мощните приливи подкопават отвесния каменист бряг Десетметров къс от надвиснал над морския бряг скален клиф се откърти и рухна върху популярен плаж край Грандвю бийч северно от Сан Диего в американския щат Калифорния, като уби трима плажуващи, предаде Асошиейтед прес. Спасители и други посетители на плажа веднага притичали към мястото, където върху пясъка се стоварили десетки тонове скална маса, опитвайки се да разравят рухналите камъни и да помогнат на пострадалите. Очевидец, живеещ наблизо, разказва как видял хора, опитващи се да съживят жена с изкуствено дишане, но очевидно неуспешно, след което тялото ѝ било покрито. Една жена е починала на място, а още двама души са починали в болница. Имената и възрастта на жертвите засега не се съобщават. И тримата са пълнолетни. Има и неколцина по-леко ранени. Спасители с обучени кучета търсят из отломките още пострадали, ако има такива. Те предупреждават, че клифът е нестабилен и може да има още срутвания. Плажът е достъпен чрез спускане по дървени стъпала от паркинга, намиращ се на високото. Той е популярен сред сърфистите, които поставят сърфовете си на брега, изправени край отвесната скала. На някои от плажовете в района има предупредителни надписи за възможност от срутвания в резултат на мощните приливи, които подкопават отвесния скален бряг. ", "date": "2019.08.03", "title": "Скала рухна върху плаж в Калифорния"}
{"url": "https://standartnews.com/svyat/stachka-na-khiytrou-otmeni-172-poleta-398552.html", "text": "Предстояща стачка на летище \"Хийтроу\" вече отмени 172 полета. Протестът е планиран за 5 и 6 август, съобщават БТА и Нова тв. Най-големият британски профсъюз „Юнайт” (Unite) отхвърли поредно предложение на летищните власти за повишаване на заплатите на служителите. Все още не е ясно кои точно полети са отменени. Според Би Би Си обаче ще бъдат засегнати над 90 авиокомпании. Летищните власти призовават пътниците да проверяват дали полетите им ще бъдат изпълнени, както и да пристигат на летището 2-3 часа преди излитането. Аерогарата, която е най-натоварената във Великобритания, превантивно отмени полетите, макар все още да се водят преговори за предотвратяване на протестните действия. „Юнайт” предупреди, че близо 88 000 пътници могат да бъдат засегнати, ако в понеделник и вторник бъдат отменени 20% от полетите. Това ще наложи да бъдат изплатени обезщетения на стойност 2,3 млн. лири. Разходите могат да се удвоят, ако синдикатът проведе и следващата планирана 48-часова стачка на 23 и 24 август. Според профсъюза в стачката вероятно ще се включат около 2500 души.  ", "date": "2019.08.03", "title": "Стачка на \"Хийтроу\" отмени 172 полета"}
{"url": "https://standartnews.com/svyat/otkrit-khramt-v-koyto-khristos-nakhranil-5000-dushi-398578.html", "text": "Археолози откриха руини на древна църква в Северен Израел, която може да е легендарният Храм на Апостолите. Възрастта на руините достига 1400 години. Те се намират на брега на Тивериадското езеро (Галилейско море). Разкопките се провеждали в място, където според изследователите се е намирало рибарското селище Вифсаида, споменато в Новия Завет. По-късно то станало град, кръстен в чест на Юлия – дъщеря на римския император Август. Известно е за още едно вероятно местонахождение на Вифсаида-Юлия край археологическия паметника Et-Tell на Западния бряг на река Йордан. Учените са убедени, че Вифсаида се намира на Галилейско море, а откритата от тях църква е била построена на мястото на домовете на апостолите Петър и Андрей. Археолозите открили мрамор и фрагменти от стенна мозайка, а също под от мозайка. Вифсаида се споменава в Новия Завет като мястото, където Исус е изцелил слепец и е нахранил 5000 души с пет парчета хляб и две риби.", "date": "2019.08.03", "title": "Открит храмът, в който Христос нахранил 5000 души"}
{"url": "https://standartnews.com/svyat/teroristichnite-napadeniya-veche-s-dronove-398580.html", "text": "Терористите могат да използват дроновете за терористични атаки, предупреди еврокомисарят по сигурността Джулиан Кинг в интервю за германския в. „Велт ам Зонтаг“. По думите му мишени на безпилотниците могат да станат европейските градове и техните жители. „Дроновете са по-мощни и напреднали и следователно по-привлекателни за законна употреба, но и за враждебни действия”, подчерта Кинг. Той каза, че Еврокомисията подкрепя усилията на страните членки на ЕС и съюзът създава мрежа за обмен на информация, увеличаване на международната ангажираност и финансовото осигуряване за проекти срещу заплаха от дронове, цитира БГНЕС. Вестникът публикува сценарий на френската антитерористична агенция, според който дроновете могат да хвърлят биологични отрови на футболни игрища. Дроновете се използват за военни цели от 60-те години на миналия век и играят ключова роля в конфликтите от началото на войната в Залива през 1991 г. САЩ и Израел доминират на пазара за военни дронове, докато Китай е начело на безпилотници за гражданска употреба.", "date": "2019.08.03", "title": "Терористичните нападения вече с дронове"}
{"url": "https://standartnews.com/svyat/eto-kde-pochiva-merkel-sled-pristpite-na-tremor-398582.html", "text": "Германският канцлер през лятото обикновено посещава Италианските Алпи, любимият й регион там е Южен Тирол. Великденските празници прекарва на италианския остров Иския, тогава компания й прави нейният съпруг Йоахим Зауер.За италианските си пътешествия Меркел използва почти като униформа едни и същи дрехи и то от години. Така, че там най-често може да я срещнете, облечена в бежов панталон и червена карирана риза. \r\nТова облекло тя носи от години и очевидно няма намерение да измени на стила си. И тази година Меркел не изневери на навиците си и замина да почива в \r\nИталия, където да се възстанови от пристъпите си на силен тремор.\"Няма да крия, че обичам дните, в които нищо не правя и мога да си доспя\", признава Меркел. Медиите успяха да заснемат канцлера на Германия по време на почивката й това лято, където изглежда като съвсем обикновена туристка. Разбира се - отново в \"униформата\" на бежовия панталон и карираната риза, пише Блиц.", "date": "2019.08.03", "title": "Ето къде почива Меркел след пристъпите на тремор"}
{"url": "https://standartnews.com/svyat/erdogan-stroi-khristiyanska-tsrkva-v-istanbul-398584.html", "text": "Турският президентът Реджеп Ердоган положи основния камък на първата християнска църква, която ще се строи в модерна Турция, създадена през 1923 година, предава БГНЕС. \r\nХрамът в истанбулското предградие Йесилкой ще обслужва сирийската християнска общност в страната, наброяваща 17 000 души. Общността също финансира строителството на църквата. \r\n“Задължение на турската република е да осигури пространство за поклонение на сирийската общност, които са древните деца на тази географска област”, каза Ердоган по време на церемонията по полагане на камъка \r\nСирийските християни са част от източнохристиянската традиция и се молят на арамейски, на който се смята, че е говорил Исус. \r\nЕрдоган заяви, че се надява изграждането на сирийската православна църква „Мор Ефрем” да приключи до две години. \r\nТой беше наредил на столичната община Истанбул да намери място за сградата през 2009 г., когато беше премиер.  ", "date": "2019.08.03", "title": "Ердоган строи християнска църква в Истанбул"}
{"url": "https://standartnews.com/svyat/turisti-ot-srbiya-varyat-lyutenitsa-na-khalkidiki-398585.html", "text": "\"Доматени\" туристи от Сърбия заминават на „почивка“ в Гърция, за да си направят там зимнината – правят сладко от кайсии и айвар. Туристическите агенции се виждат в чудо в началото и в края на сезона, защото тогава почивките са най-евтини и туристите от Сърбия се втурват към Гърция, пише сръбският „Блиц“. Неотдавна „Вечерне новости“ писа, че някои от агенциите е трябвало още след първите две пътувания до Халкидики да сменят гумите на автобусите. Причината е, че някои от туристите носят по четири куфара, пълни с храна, а в апартамента си правят сладко от кайсии и айвар. В цялата система участват и македонските продавачи на суровини за зимнина, които чакат с чувалите чушки. Следващите гости в този апартамент не могат да проветрят стаите и с право се оплакват в агенциите. Така и тази, както и всяка друга година, отново се пише за „доматените туристи“ от Сърбия, които оставят абсолютен хаос след себе си. Определението за доматен турист, пише „Блиц“, е известна – това е туристът, който тръгва към морето с пълни хладилни чанти с месо, салати, сарми, зеленчуци, плодове и дори и солети. Оказва се обаче, че тази дефиниция изобщо не е вярна! „Доматените туристи са най-големият кошмар и за гърците, и за нас, туристическите агенти. Казват им така поради факта, че огромен брой хора без никакъв срам тръгват на път с чували с чушки и домати, и то специално за да си правят зимнината“, разкрива сръбкиня, която е туристически агент. Запитана за мотива за тези чували със зеленчуци, тя обяснява, че ставало дума за... икономия. Така, обяснява тя, използват тока в апартамента в Гърция, а не вкъщи! „Всяка година на туристическите агенти ни се случва едно и също нещо – бесни собственици на апартаменти ни се обаждат и ни питат кого сме из изпратили. Затова редовно трябва да предупреждаваме всички пътуващи, че не може да има правене на зимнина. Въпреки това обаче подобни случаи са чести“, казва жената. Това беше потвърдено и от шофьори на автобуси. Един пример: Миналото лято две баби от Сърбия занесли в Гърция чували с чушки и там си правили айвар. „Когато се опитах да им помогна да кача куфарите в автобуса за Сърбия, останах поразен, като усетих колко са тежки куфарите, та не мога да ги вдигна. Когато ги попитах какво има вътре, те най-нормално ми отговориха, че в куфарите са бурканите с айвар“, разказа за „Блиц“ шофьор на автобус.", "date": "2019.08.03", "title": "Туристи от Сърбия варят лютеница на Халкидики"}
{"url": "https://standartnews.com/sport/karamarinov-nagradi-mladi-talanti-398574.html", "text": "Президентът на БФЛА и АБАФ, и първи вицепрезидент на Европейската атлетика Добромир Карамаринов награди участниците в седмия кръг на веригата за млади атлетически таланти \"А1 атлетика за младежи\", който се проведе в Долна баня. Популярната верига се организира от БФЛА и водещия български телеком А1. В награждаването се включиха шампионът на чук от Европейският младежки олимпийски фестивал Валенти Андреев и вицепрезидентът на БФЛА – Руен Панчев. В състезанието участваха над 50 деца от София, Варна, Харманли, Разград, Правец, Койнаре, Видин, Мизия, Пирдоп, Перник, Габрово, Русе и Костинброд. Павло Василев (Академик – София) бе победител при момчета, като събра 204 точки. Възпитаникът на Моника Гачевска бе най-бърз на 60 м със 7.7 и постигна най-добър резултат на скок дължина с 5.07. Втори бе Станислав Колев (Хеброс – Харманли) със 197 точки (8.2-5.05-2:29.8), като постижението му на 800 м бе най-силно от всички участници. Трети е Даниел Ангелов (Дунав-Русе) със 188 точки (8.3-5.04-2:35.6). Симона Георгиева (Хеброс – Харманли) победи при момичетата с 201 точки (60 м – 8.0, скок дължина – 5.05 и 600 м – 2:02.1). Втора е Ния Гергова (Спортико) със 194 точки (8.3-4.47-1:51.3), а трета Натали Колева (Лудогорец – Разград) със 181 точки (8.3-4.40-1:58.2). Всички деца получиха грамоти и подаръци от А1, община Долна баня и списание „Атлетика“. ", "date": "2019.08.03", "title": "Карамаринов награди млади таланти"}
{"url": "https://standartnews.com/svyat/strelba-v-el-paso-ima-ubiti-398588.html", "text": "Двадесет души са убити при престрелка в магазин на Уолмарт в мол в Ел Пасо (Тексас). Според полицията поне 22-а са ранени, а 11 от тях са транспортирани в медицински център. Те са на възраст между 35 и 82 г. От тях двама са в стабилно състояние, а останалите 9 са в критично. Според местен сайт полицията твърди, че убитите са 18. Засега се знае, че има арестувани трима. Президентът Доналд Тръмп е запознат със ситуацията и Белия дом наблюдава развитието на ситуацията. Това се казва в изявление на зам.прес секретаря Стивън Гроувс.", "date": "2019.08.03", "title": "Стрелба в Ел Пасо, има убити (Обновена)"}
{"url": "https://standartnews.com/sport/verstapen-specheli-kvalifikatsiyata-v-ungariya-398569.html", "text": "Марк Верстапен продължи със силното си представяне във Формула 1. След като преди седмица спечели Гран при на Германия днес пилотът на Ред Бул даде най-добро време в квалификацията на \"Хунгароринг\". За холандецът това е първи полпозишън в кариерата му. Времето на Верстапен е нов рекорд на пистата. Втори в квалификацията за Гран при на Унгария е Валтери Ботас (Мерцедес), а трети е съотборника му и лидер в генералното класиране Люис Хамилтън. Пилотите на Ферари не успяха да се включат в битката за челните позиции и останаха извън топ три. Шарл Леклер (Ферари) е четвърти, а веднага след него е и съотборника му Себастеан Фетел. Гран при на Унгария е в неделя от 16,10 ч.", "date": "2019.08.03", "title": "Верстапен спечели квалификацията в Унгария"}
{"url": "https://standartnews.com/sport/etr-prodlzhava-bez-zaguba-398583.html", "text": "Етър продължава без загуба в efbet Лигата по футбол, след като направи вкъщи 2:2 с Ботев в мача помежду си от четвъртия кръг. От началото на сезона Етър не загуби от ЦСКА-София, Левски и Черно море. Ботев повеждаше на два пъти чрез Тодор Неделев (4) и Марко Перван (44), но с голове на Александър Дюлгеров (38) и Даниел Младенов (52) домакините изравняваха и не загубиха.", "date": "2019.08.03", "title": "Етър продължава без загуба"}
{"url": "https://standartnews.com/sport/beroe-s-prva-domakinska-pobeda-398587.html", "text": "Берое победи без проблеми Дунав в Стара Загора с 2:0 в мач от от 4-ия кръг на efbet Лига. Головете за успеха на домакините вкараха Педро Еуженио (14) и Иван Минчев (31). Успехът днес изведе Берое на шесто място с 6 точки. \r\nБерое започна първенството с изразителна победа с 3:1 като гост на Ботев (Вр), а после падна с 2:4 от Лудогорец и 1:3 от Арда.", "date": "2019.08.03", "title": "Берое с първа домакинска победа"}
{"url": "https://www.standartnews.com/sport/verstapen-specheli-kvalifikatsiyata-v-ungariya-398569.html", "text": "Марк Верстапен продължи със силното си представяне във Формула 1. След като преди седмица спечели Гран при на Германия днес пилотът на Ред Бул даде най-добро време в квалификацията на \"Хунгароринг\". За холандецът това е първи полпозишън в кариерата му. Времето на Верстапен е нов рекорд на пистата. Втори в квалификацията за Гран при на Унгария е Валтери Ботас (Мерцедес), а трети е съотборника му и лидер в генералното класиране Люис Хамилтън. Пилотите на Ферари не успяха да се включат в битката за челните позиции и останаха извън топ три. Шарл Леклер (Ферари) е четвърти, а веднага след него е и съотборника му Себастеан Фетел. Гран при на Унгария е в неделя от 16,10 ч.", "date": "2019.08.03", "title": "Верстапен спечели квалификацията в Унгария"}
{"url": "https://standartnews.com/biznes/nay-golemite-korporativni-pechalbi-i-zagubi-v-istoriyata-398525.html", "text": "B paзгapa нa oтчeтния ceзoн cмe и oбщo взeтo нoвинитe зa пeчaлбитe и пpиxoдитe нa ĸoмпaниитe дo гoлямa cтeпeн пpeдoпpeдeлят нacтpoeниятa нa инвecтитopитe и пpoмянaтa в цeнитe нa aĸциитe. Peзyлтaтитe ca paзнoпocoчни, ĸaтo ĸoмпaниитe, ĸoитo бият пpoгнoзитe нa aнaлизaтopитe пo oтнoшeниe нa пpиxoдитe и пeчaлбитe, гope-дoлy ca paвни нa тeзи, ĸoитo нe ycпявaт дa нaпpaвят тoвa пo eднa oт двeтe мeтpиĸи. Koмпaнии, ĸaтo Ѕnар, Fасеbооk и Місrоѕоft зapaдвaxa пaзapнитe yчacтници, дoĸaтo дpyги - пpeдимнo индycтpиaлни имeнa, cpeд ĸoитo Воеіng, Саtеrріllаr, Fоrd и Теѕlа, paзoчapoвaxa инвecтитopитe. Ceгa щe пoглeднeм ĸъм иcтopиятa нa нaй-гoлeмитe гoдишни пeчaлби и зaгyби изнacяни oт ĸoмпaниитe в cвeтoвeн мaщaб, пpeз гoдинитe. Πpeдвид нa фaĸтa, чe ĸъм мoмeнтa щaтcĸитe индeĸcи ca пpи peĸopдни cтoйнocти нaй-вepoятнo щe cи пoмиcлитe, чe cпиcъĸът ce дoминиpa oт ĸoмпaнии oт нaй-гoлямaтa cвeтoвнa иĸoнoмиĸa и peзyлтaтитe им зa изминaлaтa гoдинa. E, нe e тoчнo тaĸa. Heщo пoвeчe, гoдишнитe пeчaлби нa нaй-cĸъпo oцeнeнитe ĸoмпaнии в cвeтa, ĸoитo ca пpeдимнo щaтcĸи, cъщo нe пoпaдaт в чeлнитe мecтa нa ĸлacaциятa. Haпpимep, пeчaлбaтa нa Місrоѕоft, ĸoятo ce бopи c Аррlе и Аmаzоn зa пpизa нaй-cĸъпo oцeнeнa ĸoмпaния в cвeтa, e oĸoлo 39 милиapдa дoлapa зa 2018-тa гoдинa, a тaзи нa Аррlе e в paзмep нa близo 60 милиapдa дoлapa. Tpябвa дa ce имa пpeдвид, чe в мoмeнтa Місrоѕоft e eдинcтвeнaтa ĸoмпaния в cвeтa c пaзapнa oцeнĸa oт нaд 1 тpилиoн дoлapa - в paзмep нa 1.075 тpилиoнa дoлapa, cлeд ĸaтo aĸциитe нa ĸoмпaниятa ce тъpгyвaт пpи peĸopдни в иcтopиятa cи нивa. Taĸa Аррlе ce нapeждa нa пoчeтнoтo пeтo мяcтo пo peĸopдни пeчaлби в иcтopичecĸи плaн, пpи тoвa c peзyлтaтa cи oт изминaлaтa гoдинa, дoĸaтo Місrоѕоft e дaлeч пo-нaзaд в ĸлacaциятa cъc cвoятa пeчaлбa в paзмep нa 39.24 милиapдa дoлapa, зa изтeĸлaтa вeчe фиcĸaлнa гoдинa. Kaĸтo мoжe дa ce види oт тaблицaтa пo-дoлy, caмo двe ĸoмпaнии ca peaлизиpaли в иcтopиятa гoдишни пeчaлби oт нaд 100 милиapдa дoлapa и тoвa ca дъpжaвнaтa пeтpoлнa ĸoмпaния нa Cayдитcĸa Apaбия - Ѕаudі Аrаmсо c peзyлтaтa cи oт 111 милиapдa дoлapa (oт изминaлaтa гoдинa) и бpитaнcĸaтa тeлeĸoмyниĸaциoннa ĸoмпaния Vоdаfоnе, c пeчaлбa oт 104.62 милиapдa дoлapa (пpeз 2014-тa гoдинa). Moжe дa ce види oщe oт ĸлacaциятa, чe в нeя дoминиpaт двe пeтpoлни ĸoмпaнии - в лицeтo нa ЕххоnМоbіl и Rоуаl Dutсh Ѕhеll. Toвa нe e гoлямa изнeнaдa пpeдвид нa фaĸтa, чe пeчaлбитe нa пeтpoлнитe ĸoмпaнии винaги ca били виcoĸи. He cъщoтo oбaчe вaжи зa пaзapнитe им oцeнĸи пpeз гoдинитe. Oщe eднa ĸoмпaния, paзличнa oт cпoмeнaтитe дo мoмeнтa, cъщo чecтo пoпaдa в ĸлacaциятa. И тoвa e нaй-гoлямaтa ĸитaйcĸa бaнĸa - Сhіnа Соnѕtruсtіоn Ваnk. Haй-нaпpeд ce ĸлacиpa бaнĸaтa c peзyлтaтa cи зa 2014-тa гoдинa в paзмep нa 47.52 милиapдa дoлapa. Tpyднocти зa финaнcoвия ceĸтop в Kитaй oбaчe, cлeдcтвиe нa зaбaвянe нa pъcтa нa иĸoнoмиĸaтa и \"ceнчecтoтo бaнĸиpaнe\", пpaвят тaĸa, чe пeчaлбaтa й дa нaмaлявa oт тoгaвa, зa дa дocтигнe 43.4 милиapдa дoлapa пpeз изминaлaтa гoдинa. Дpyг интepeceн фaĸт, ĸoйтo ce \"нaбивa нa oчи\" oт нaблюдaтeлнитe инвecтитopи, e oтcъcтвиeтo нa eднa oт нaй-гoлeмитe пo пaзapнa ĸaпитaлизaция ĸoмпaнии в cвeтa - Аmаzоn. Tя нe пpиcъcтвa ниĸъдe в цялaтa тaблицa, въпpeĸи, чe бe втopaтa ĸoмпaния в cвeтa дocтигaлa дo пaзapнa ĸaпитaлизaция в paзмep нa нaд 1 тpилиoн дoлapa, пpeз изминaлaтa гoдинa. Toвa oбaчe, мoжe дa ce пpoмeни cлeд няĸoлĸo гoдини, aĸo ĸoмпaниятa зaпaзи ycĸopeнитe cи тeмпoвe нa pъcт, ĸoитo дo гoлямa cтeпeн ca и в ocнoвaтa нa виcoĸaтa й пaзapнa oцeнĸa. Πpeз изминaлaтa гoдинa Аmаzоn oтчeтe нeтнa пeчaлбa oт 10.1 милиapдa дoлapa. И мaĸap тoвa дa изглeждa твъpдe мaлĸo нa фoнa нa пpeдcтaвeнитe пo-гope пeчaлби, инвecтитopитe e дoбpe дa имaт пpeдвид, чe caмo гoдинa пo-paнo, пeчaлбaтa й e билa в paзмep нa 3 милиapдa дoлapa. Ocвeн ĸъм пeчaлбитe oбaчe, ceгa щe пoглeднa и ĸъм дpyгaтa cтpaнa нa мoнeтaтa - зaгyбитe. Иcтopиятa coчи, чe няĸoи ĸoмпaнии ca peaлизиpaли мнoгo cepиoзни пo paзмep зaгyби, ĸoитo ce ĸoнĸypиpaт дopи c нaй-гoлeмитe пeчaлби нa ĸoмпaнии, в иcтopиятa. Toчнo ĸoлĸoтo ca ĸoмпaниитe ycпeли дa peaлизиpaт гoдишни пeчaлби oт нaд 100 милиapдa дoлapa, e и бpoя нa тeзи - нaмepили нaчин дa зaгyбят нaд 100 милиapдa зa гoдинa. He e изнeнaдвaщo, чe тoвa ce cлyчвa ocнoвнo в CAЩ, ĸъдeтo ĸaпитaлиcтичecĸaтa cиcтeмa paбoти пo нaчин, ĸoйтo пoзвoлявa тoвa. И ĸoмпaниятa peĸopдьop пo гoдишнa зaгyбa e - АОL Тіmе Wаrnеr, ycпялa дa зaгyби 123 милиapдa дoлapa пpeз дaлeчнaтa вeчe 2002-pa гoдинa в paзгapa нa \"дoт-ĸoм ĸpизaтa\". Tя e cлeдвaнa oт Аmеrісаn Іntеrnаtіоnаl Grоuр (АІG) c гoдишнa зaгyбa в paзмep нa 106.6 милиapдa дoлapa. Kaĸтo ce виждa oт \"тaблицaтa нa cpaмa\", в нeя дoминиpaт ĸoмпaнии oт бaнĸoвия и зacтpaxoвaтeлния ceĸтop, тeлeĸoмyниĸaциитe и aвтoмoбилнaтa индycтpия. Bce ĸoмпaнии oт \"cтapaтa иĸoнoмиĸa\", ĸoитo в минaлoтo ca били жизнeнo вaжни зa иĸoнoмиĸaтa (зapaди гoлeмия бpoй зaeти в тяx) и нepядĸo ca били cпacявaни oт пpaвитeлcтвaтa.", "date": "2019.08.03", "title": "Най-големите корпоративни печалби и загуби"}
{"url": "https://standartnews.com/biznes/biozemedelie-kray-mina-misiya-vzmozhna-398527.html", "text": "„Веселинче, хайде да отглеждаме рози и да правим розово масло. То не се нуждае от реклама. А цената му е по-висока от тази на златото”. Тези думи на пожарникаря Николай, изречени преди 20 г. към съпругата му Веселина, слагат началото на едно успешно бизнес начинание в Панагюрище, което вече има много последователи. В средногорския град преди много години е имало розови градини, но още преди Първата световна война този поминък е спрян и забравен. Веселина, която е завършила музикална академия, и Николай Ралчеви събират куража да го възродят, въпреки че си нямат понятие от земеделие. Имат обаче онзи предприемачески дух, с който панагюрци са известни открай време. Веселина е от стар род – прадядо й Иван Бобеков е брат на революционера Павел Бобеков, бил е опълченец и е сред първите кметове на града след Освобождението. Наследницата му се заема с хъс с розовите градини. Тя и съпругът й се учат от грешките си и на няколко пъти са на ръба на фалита. Но не се отказват. Първоначално засадили рози и лавандула върху 30 декара, а две години по-късно направили и малката дестилерия „Ина”. След първите стъпки в бизнеса с рози на Ралчеви им хрумнала още по-щура идея – да се захванат с биоземеделие. Напук на разпространените митове, че екологията и минно-добивната индустрия са несъвместими. Фактът, че в района работи голямата компания „Асарел-Медет”, изобщо не притеснил предприемачите. \"Навремето имаше списък с региони, които са замърсени от минно-добивна дейност, но Панагюрище не беше сред тях\", връща лентата назад Веселина. Въпреки това Ралчеви не искали да рискуват и направили проверки на почвите и водите в акредитирана лаборатория. Всичко било чисто. „Първият сертификат получихме през 2004 г. от швейцарската компания IMO, тъй като у нас все още нямаше сертифициращи фирми\", спомня си Веселина. Биопроизводството я увлякло, променило мисленето и начина й на живот. \"Живея в хармония с природата, чувствам се удовлетворена\", казва Ралчева. В нейния офис през 2009 г. е регистрирана и Българска асоциация „Биопродукти” /БАБ/, а тя е първият председател на сдружението. С годините стопанството й се разширявало. Розите вече са върху 380 декара, лавандулата – върху 500. С помощта на европари дестилерията е оборудвана за производство не само на конвенционално, но и на биологично чисто масло. В най-добрите години „Ина” произвежда до 30 кг розово биомасло и до 2 тона биологично лавандулово. За производството на 1 кг розово са нужни 3-4000 т цвят. Цената на еликсира на световните пазари е 7-8000 евро. 95% от продукцията на \"Ина\" се изнася за водещи производители на висок клас биокозметика и парфюми в Германия и Франция. Най-големият клиент на \"Ина\" е \"Вала козметикс\". 5% от продукцията остава у нас благодарение на онлайн магазина, отворен от сина на Ралчеви - Васил. След като завършил образованието си в Англия, той се върнал в родното Панагюрище, за да се включи в семейното биоземеделие. „Не смогваме да задоволим търсенето. Затова решихме да отворим нова дестилерия в близкото село Бъта. Тя ще е 2,5 пъти по-голяма, изцяло за биопроизводство. Там ще развиваме и ароматен туризъм, към който вече има голям интерес”, разказва Веселина. В семейната ферма на обща площ от 3000 декара вече се отглеждат и други биокултури – малини, картофи, пъпеши, лук, лимец, ръж, слънчоглед. „На биопазара няма сътресения, там цените се запазват стабилни, за разлика от конвенционалните продукти, при които често се случват резки амплитуди”, обяснява Веселина. Примерът на Ралчеви е заразил много хора от Панагюрище. Над 80 семейства от региона вече отглеждат рози, с които си докарват допълнителни приходи. Не е ли пречка минната индустрия за биопроизводството? „Категорично не!”, отговаря Веселина Ралчева, която сега е член на УС на БАБ. „Искам да опровергая схващането, че минната индустрия е несъвместима с биопроизводството. Четири от моите най-големи имоти се намират в близост до границите на минното предприятие. Издадените документи от сертифициращата фирма „Балкан Биосерт” доказват на практика възможностите да се развива биологично земеделие в тези райони”, обяснява Ралчева. - Нашите клиенти всяка година идват в Панагюрище на огледи, правят ни одити, разхождат се. Много често са питали за мината, но тя е медна и никого не притеснява. По принцип при медните мини няма тежки метали, няма замърсявания на почвата. Ние вече 15 години развиваме биоземеделие, имаме сертификати, всяка година се правят анализи на продукцията и никога не е имало проблем. - Почвите се изследват за тежки метали, а продукцията се проверява за над 400 вещества, които се търсят в концентрация над 0,001 милиграма на килограм. Тези вещества се съдържат в различните пестициди и продукти за растителна защита. Но също така биха могли да са и в почвата, да се пренасят и по въздух. - Специално етеричните масла се проверяват в лаборатории във Франция, Белгия и Германия. Суровата продукция - плодове и зеленчуци, се изследва в България. Има няколко акредитирани лаборатории, най-известната е \"Приморис\" в Пловдив, с която работят повечето земеделски производители. Тези проби се взимат всяка година от сертифициращата организация на случаен принцип, като тя си избира културите. Отделно ние си правим проби на други култури, от които те не са взели, за да сме сигурни. Клиентите също си правят проби. Така че всяка година имаме много, много проби на най-различни продукти и това може да се проследи. ---------------- Дойде ли юли, поляните край открития рудник на „Асарел-Медет” се оцветяват в лилаво - цъфти лавандулата. Покрай пътя за мината има малка нива, която е доста буренясала, а ароматните лилави цветове са премесени с различни треви и плевели.Това е биолавандула, затова не бива да се пръска с нищо и бурените избуяват покрай цветовете, обясняват местни хора. Тази нива е на инж. Йордан Рабухчиев, който е шеф на пречиствателните станции в компанията. В свободното си време минният инженер се занимава с биоземеделие. „Забранено ми е да плевя и торя, само един ден в годината жъна лавандулата със сърп. И си докарвам допълнителни доходи от това занимание”, обяснява инженерът. Той отглежда лавандула от 5 г. Освен това има ниви с пшеница и ръж - общо 60 декара. Получава държавна субсидия, продава и биомаслото от лавандулата, което по света е с 30-40% по-скъпо от конвенционалното. „Изучих сина си с биоземеделие”, казва инж. Рабухчиев, който е акционер в \"Асарел-Медет\", БМВ и Тесла. Успешно съвместява лавандулата с отговорността за пречиствателните станции на компанията. Защото чистите води са задължителното условие за биоземеделието. „Асарел-Медет” има три пречиствателни станции, две от които са за промишлени води. През тях преминават по 360 кубика на час, а за година – около 1 милион кубика вода, разказва инж. Рабухчиев. Съоръженията са проектирани така, че да улавят количества 10 пъти над нормативните стандарти. През тях минава всяка капка, която попада на територията на предприятието. Ако вали много дъжд, на разположение са буферни резервоари, които могат да съхраняват около 9000 кубика вода. Случвало се е при големи порои водата да се отбие към дъното на рудника, за да може после да се пречисти. 9 станции за постоянен мониторинг на реките работят 24 часа в денонощието. Който иска, може сам да си проверява данните. Инж. Рабухчиев е и консултант за уникалния проект на компанията – засаждане на лавандула на Окисното насипище на рудника, което се рекултивира, макар че все още е действащо. Това се прави за първи път в света, а проектът е за 10 млн. лева. „Идват хора от цял свят да го гледат”, горди са работещите в компанията. На Окисното насипище се събират пръстта и камъните, които се изхвърлят, за да се стигне до рудата. Според проекта за рекултивация, съоръжението се покрива със специални материали – геотекстил, геомрежи, които се купуват от Западна Европа. Те позволяват на водата да влиза отвън навътре, но задържат замърсената. От 2015 г. на откоса на насипището върху подготвена с пепелина и хумус почва е засадена експериментално 1 декар лавандула. А през 2017 г. от нея бе произведено и първото масло. Шишенце от него вече е в музея на \"Асарел-Медет\" - сред останалите експонати, които показват успехите на компанията през годините. ---------------------- Петър Дерменджиев е дипломиран инженер, завършил е и второ висше образование по счетоводство и контрол. От 29 г. работи в \"Асарел-Медет\", като е бил на различни позиции. В момента е ръководител на отдел \"Инженеринг на ремонта\". Обожава работата си в предприятието. Но корените му го влекат към земеделието. Дядо му и баща му са се занимавали със селскостопанска работа, а малкият Петър започнал да им помага още когато бил на 10 г. Имали около 30 декара наследствени земи, на които отглеждали различни култури. Около Панагюрище обаче терените са високопланински и стопаните не могат да разчитат на високи добиви. Тогава колегата на Дерменджиев - инж. Йордан Рабухчиев, го запалил по биоземеделие, което дава възможност за по-високи субсидии от фонд \"Земеделие\". \"В началото имахме притеснение, защото земите ни са до рудника. Свързахме се със сертифициращата фирма \"Балкан Биосерт\", която направи задълбочена проверка на всеки терен. Изчакахме преходния период от 2 г., успешно покрихме всички критерии. На третата година отново имахме проверки, този път и на почвите. Всичко беше чисто\", разказва Дерменджиев. Но инспекциите не свършили дотук. Фирмата, която изкупила зърното и граха на Дерменджиеви за износ в Германия, също взела проби за проверка в германска лаборатория. Когато и там потвърдили чистотата на продукцията, работата тръгнала. \"Сертифициращата фирма \"Балкан Биосерт\" всяка година взима проби от почвите от различни масиви, които са в близост до минното предприятие. И установява, че няма нито остатъчни замърсявания, нито наличие на пестициди, изкуствени торове и препарати\", обяснява Дерменджиев. Сега, 5 години след старта на биологичното земеделие, стопанството вече е на 500 дка, в него се отглеждат екологично чисти грах, пшеница, ръж и чесън. Освен \"Био трейдинг\", която изнася продукцията му за Германия, Дерменджиев има и рамков договор с \"Биохерба\" - най-голямата фирма за етерични масла у нас, която търгува на германския и френския пазар. На нея продава чесъна. \"Земеделската работа ме зарежда и ми носи душевно спокойствие\", казва инженерът. И затова не му тежи, че я върши през свободното си време. Отделя й точно два дни в месеца. Негов помощник е 24-годишният му син Иван, който учи и работи в София, но също задължително отделя два дни в месеца за семейното биоземеделие. \"Двама човека по два дни месечно прави 48 дни в годината, в които трябва да извършим всички агротехнически мероприятия и реализацията на продукцията\", казва Дерменджиев. И тук помага неговото ноу-хау, за което той използва инженерните си знания и умения. Стопанството му е изцяло механизирано. Освен вносна техника, Дерменджиев си конструира или доусъвършенства и модернизира машините си, според нуждите в стопанството. Инженерът-земеделец се надява, че синовете му също ще наследят любовта към земята и ще продължат да се грижат за стопанството. Макар че големият Иван е избрал да учи за инженер, а седмокласникът Петър иска да става адвокат. Историята обаче показва, че в Панагюрище родовите традиции са силни. И това, което е посято от дедите, се отглежда и предава с любов нататък.    ", "date": "2019.08.03", "title": "Биоземеделие край мина? Мисия възможна"}
{"url": "https://standartnews.com/svyat/parashut-s-dve-momicheta-rukhna-vrkhu-drvo-398537.html", "text": "Две момичета паднаха върху дърво след екстремна разходка с парасейлинг (парашут, дърпан с лодка над морето). Инцидентът е станал тази сутрин на централния плаж в Созопол, съобщава Бургаската младежка телевизия. Малко преди прибирането на съоръжението възникнал проблем на лодката. Така момичетата \"прелетели“ над пясъка и рухнали в клоните на високо дърво, а оттам паднали на покрива на заведението под дървото. \"Съпругът ми се втурна да помага на момичетата. Добре,че беше дървото, за да ги задържи да не се пльоснат на алеята. За щастие и двете са невредими. Настана, за кратко, смут, всички бяха притеснени, но няма никой виновен“, разказа свидетелка на инцидента. В крайна сметка историята завършила с щастлив край. Спасителите, които били на плажа, първи оказали помощ на момичетата.", "date": "2019.08.03", "title": "Парашут с две момичета рухна върху дърво"}
{"url": "https://standartnews.com/regionalni/avtobus-s-moldovski-detsa-se-zapali-po-vreme-na-dvizhenie-398576.html", "text": "Автобус, превозващ деца от Молдова, се е запалил по време на движение на пътя от Бургас за Варна. Инцидентът е станал в района на Бяла, съобщиха от полицията във Варна. За щастие, няма пострадали. Причините за пожара се изясняват. Сигналът за пожара е подаден днес около 15:40 ч. на телефон 112.", "date": "2019.08.03", "title": "Автобус с молдовски деца се запали по време на движение"}
{"url": "https://standartnews.com/regionalni/vzrazhdat-blgarskata-borba-koresh-398500.html", "text": "Българинът има бойна практика, не по-малко интригуваща от източните бойни изкуства.  Дълго е да се обяснява как и защо поясната борба, служила на предците да имат кураж  да надвиват противника без оръжие,  е била забравена. Спорт Кореш увлича даже децата. \r\nЕнтусиастите от Българската федерация по Кореш не пестят усилия да популяризират този спорт и така успешно да възраждат от незаслужена забрава това нематериално културно наследство  на българите.  Представете си конницата на българския кан Тервел, да речем. Представете си как тя влиза в бран и когато нашите войни се вклинят в противниковата, използването на обичайните оръжия става трудно. Тогава на помощ идва поясният захват. С ловко движение съперникът се хваща за колана и се сваля от седлото. Тази войнска техника се оказва много успешна и затова преди битките старателно била упражнявана на земята. Това всъщност е днешният спорт Кореш. На последното световно първенство  в Русия, в град  Казан участват представители на 42 държави, включително и от САЩ. Нашите национали по Кореш печелят три медала, а С популяризирането на спорта се занимава  Българската федерация по Кореш. Засега клубовете в нея са 10, но заради големия интерес непрекъснато прииждат хора, споделя  нейният президент Иван Автутов. Кореш е спорт, който  може да се прилага и в други спортове, пояснява той. \r\nНай-характерен в този спорт е поясният захват. Двамата съперници застават на тепиха хващат се за пояса и така започва схватката. Целта е противникът да бъде изваден от равновесие, да бъде повдигнат и да бъде хвърлен, по възможност по гръб. Борбата е от кръста, в смисъл от пояса,  нагоре. Това допълнително усложнява съревнованието между спортистите, тъй като  се изисква допълнителна ловкост да извадиш съперника от равновесие и да го хвърлиш. \r\nСъстезателната среща продължава 4 минути и ако няма победител двамата съперници застават гърди в гърди и победата е за този, който успее да хвърли на земята противника си с поясен захват. \r\nСпортът е такъв, че може да се практикува без предварителна подготовка от  борци, джудисти, самбисти, казва Автутов. Достатъчно е да имат понятие от техниката на хвърляне. В Кореш се състезават и жени. \r\nЕдин от начините да се популяризира поясната борба Кореш е участието с демонстрации в масови прояви, споделя още Иван Автутов. \r\nНаскоро БФК показа техниките на Кореш  на юбилейния 50-ти \"Шопски празник\" в Елин Пелин, а след това и на втория Църногорски  събор \"В сърцето на Граово\" при манастира \"Св. Безсребреници Козма и Дамян\" над брезнишкото село Гигинци. Там федерацията организира открито първенство по традиционната българска борба на пояс \"Кореш\".  Наградата - жив овен, беше спечелена от вицесветовния шампион  Димчо Димчев. Борбите събраха погледите на публиката, дошла да се наслади на фолклора, духа и традициите на Граово. Намери се и един смелчага от публиката, който се качи на тепиха. Утешителната награда за перничанина Веселин беше бутилка мента, защото да надвие излезлия срещу него майстор. \r\nУчастието на момчетата на Автутов в Църногорския събор не беше случайно.  На някои места в Граово по народните събори са ставали пехливански борби и както в този случай наградата е била я жив овен, я някое шиле. Но в почти всяко село по Пернишкия край има предания за юнаци. В съкровищницата му от местни обичаи,  повечето от които са уникални за нашите земи,  е и  явлението „силни мъже”. Всяко село си е имало юнак. За дедо Богдан Младжов от Бобораци се разказва, че в младините си играл хорото с колесник на рамо. Легендарни със силата си били и дедо Цветко Туранов и  дедо Спас Марчин пак от това село, а и  дедо Михал Бекяро от Радомир. Говори се, че те  и други като тях  навярно са потомци на прадеди великани, защото в могилите и други стари гробници били намирани великански кости. Например в зимника на Симо Биджов от село Червена могила и под къщата на Васил и Заре Тричкови от Проваленица (сега Стефаново), са намерени много големи човешки глави, ребра и крака на височина колкото е  обикновен  човек в днешно време. Значи те са Това се потвърждава и от намерените в могилата първобитни груби, толкова големи стъклени гривни, щото в тех са могли да влизат наведнъж две сегашни мъжки ръце. А представяте ли си как са се борили тия великани с великанска сила. Но за тях днеска малко се знае, както е останала в забрава и поясната борба. Нейната история и традиции се свързват с древните конни народи, каквито са били нашите предци – и прабългари, и траки. На бойното поле те развили и прилагали  до ниво на висше военно изкуство поясния захват. Прихващането за пояса на противника се е прилагало за неговото неутрализиране както на седлото на коня, така и на земята. Тренирайки от дете поясни схватки Кореш всеки трако-български боец е придобивал сила, умения и качества, които да му гарантират задължителна победа в единоборство с противника в битките, които е водел както възседнал кон, така и на всякакъв друг терен. Думата „кореш“ означава борба, противостояне и вероятно от нея е произлязла думата „кураж“ – което си е и смелост, и храброст.  Защо това достояние е потънало в забрава има много обяснения, но че  паметта за поясната борба в годините на османската власт у нас още я е имало свидетелстват  стенописи от края на 16-ти  и началото на 17-ти  век в един от храмовете в Арбанаси.  Върху стените на галерията в храма „Свето Рождество Христово“ наред с другите стенописи има житийни сцени на св. Георги и илюстрация на поясната борба.  На нея е изобразено третото чудо на св. Георги, станало в град Митилин на остров Лесбос. По молитвите на родителите му момче, което престояло цяла година в плен при агарянския княз се озовало отново  в дома си и то с чашата вино, която принасяло в този миг на княза.  Местният зограф ясно е нарисувал две фигури, които  са в поясна схватка и така забавляват седящите на трапезата. \r\nСега от Българската федерация по Кореш настояват, че ние, българите в единение  сме длъжни да възродим Кореш като един от символите  на непреходната ни памет и уважение към уникалната  бойна традиция на предците ни като я защитим и популяризираме по света като автентично българско нематериално културно наследство. Те са убедени, че Бог ще  благослови  това начинание,  защото вижда, че помислите на носителите на тази идея  са чисти.  ", "date": "2019.08.03", "title": "Възраждат българската борба Кореш"}
