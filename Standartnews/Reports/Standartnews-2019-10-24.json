{"url": "https://standartnews.com/biznes/kriptovalutata-libra-mozhe-da-ostane-v-minaloto-404758.html", "text": "Снимка: BBC Фейсбук – като топ социална медия – би изляза от Асоциация „Либра“ в случай, че останалите ѝ членове решат да пуснат криптовалутата преди американските регулаторни органи да одобрят този ход, казва още той. Все пак Зукърбърг се надява да не се стигне дотам. Фейсбук-основателят добави, че неговият екип е в контакт с над 30 регулаторни органи по целия свят във връзка с проекта Либра и обеща да предостави по-късно на Конгреса пълния списък на контактуващите по този въпрос регулатори, предава БНР. На въпрос защо проектът \"Либра\" е бил изоставен от редица \"стабилни партньори\", включително от компании като MasterCard и Visa, Зукърбърг заяви, че според него потенциалните партньори преразглеждат своето участие, тъй като проектът е \"рисков\" и е подложен на строг контрол. Създателят на Фейсбук не успя да обори опасенията на конгресмените за пране на пари чрез внедряването и използването на Либра. Все пак той обеща тя да следва световните стандарти.", "date": "2019.10.23", "title": "Криптовалутата Либра може да остане в миналото"}
{"url": "https://standartnews.com/biznes/nadzornitsi-obszhdat-proektobyudzheti-na-nzok-i-noi-404689.html", "text": "Проектобюджетите за догодина на здравната каса и на НОИ ще бъдат разгледани от надзорниците на двете институции. Здравната вноска остава 8%. С около 400 милиона лева повече ще разполага Касата догодина спрямо тази. Така НЗОК ще има близо 4,745 милиарда лева. 200 милиона повече ще има за болниците. Парите за личните лекари също ще са повече. Там заложеното увеличение е с 19 милиона лева. За прегледи при специалист се отпускат 14 милиона лева допълнително, а за изследвания 4 милиона. През 2020 г. се повишават и разходите за лекарства и дентална помощ. В проектобюджета на Държавното обществено осигуряване пък се планира актуализация на пенсиите с 6,7% през юли. Запазват се майчинството, минималното обезщетение за безработица и правилата за болничните.", "date": "2019.10.23", "title": "Надзорници обсъждат проектобюджети на НЗОК и НОИ"}
{"url": "https://standartnews.com/biznes/folksvagen-zamrazi-proekti-ne-trsi-novo-myasto-za-zavod-404685.html", "text": "Концернът \"Фолксваген\" не търси ново място за завода си, заяви член на управителния съвет на компанията, цитиран от „Ханделсблат“. Пред журналисти Андреас Тостман, който отговаря за производството, поясни, че Фолксваген следи внимателно турската офанзива в Сирия. „Не сме притиснати от времето и затова решението ни, къде ще построим завода, в момента е замразено“, допълни Тостман. По-рано \"Фолксваген\" отложи окончателното си решение дали да построи своя нов завод за автомобили в Турция на фона на международните критики по отношение на турската военна операция в Северна Сирия и опасенията за сериозно накърняване на репутация на немския автомобилен производител. \"Ние наблюдаваме внимателно настоящата ситуация и гледаме със загриженост текущите развития\", заяви говорител на компанията, цитиран от  \"Ханделсблат\". По-рано този месец \"Фолксваген\" създаде филиал в западната провинция Маниса в Турция, като от компанията заявиха, че все още се намират в последната фаза на преговорите и че не е взето окончателно решение за строежа на автомобилния завод за 1,3 млрд. евро.", "date": "2019.10.23", "title": "Фолксваген замрази проекти, не търси ново място"}
{"url": "https://standartnews.com/biznes/1-mlrd-dolara-daryava-feysbuk-za-zhilishcha-za-bedni-404707.html", "text": "Компанията Фейсбук обяви, че през следващото десетилетие ще отделят 1 милиард долара за достъпни жилища, повечето от които са за родния им щат Калифорния, съобщи АФП. Водещата социална мрежа си партнира с губернатора Гавин Нюзъм и други известни филантропи по проекти, които имат за цел да доведат до 20 000 нови жилищни единици за учители, медицински сестри и други \"основни работници\", според главния финансов директор на Фейсбук Дейвид Уенер. \"Достъпът до по-достъпни жилища за всички семейства е от ключово значение за справяне с икономическото неравенство и възстановяване на социалната мобилност в Калифорния и извън нея\", се казва в изявление на Нюзрума на компанията. \"Правителството не може да реши самостоятелно проблемът с достъпността на жилищата. Имаме нужда от други хора, които да се присъединят към Фейсбук, за да се активизират - напредъкът изисква партньорство с частния сектор и филантропията за промяна на статуквото и справяне с кризата на разходите, пред която е изправена нашата държава.\", се казва в съобщението на компанията. В Сан Франциско четиричленно семейство с доход на домакинство от 100 000 долара годишно се счита за нискодоходно, според Уенер. \"Научихме, че производството на жилища на достъпни цени в целия спектър на доходите е проблем в Калифорния и трябва да бъде решен чрез партньорства, които обединяват компании, общности, организации с нестопанска цел и политици в цялата страна, за да се намерят творчески решения.\", каза Уенер.", "date": "2019.10.23", "title": "1 млрд. долара дарява Фейсбук за жилища за бедни"}
{"url": "https://standartnews.com/kultura/ekperti-ot-yaponiya-idvat-za-kinomaniya-404741.html", "text": "Технически екип от 5 човека от Университета по изкуства в Токио пристига специално за вечерта на Теодор Ушев  , която   представя на  в на . Специалистите ще предоставят специален софтуер, който ще бъде използван в първата част на вечерта, при изпълнение на анимационния кино-концерт по   на Вивалди. Четири експериментални анимации, вдъхновени от всяка от частите на произведението на Вивалди – „Пролет”, „Лято”, „Есен” и „Зима”, ще съчетаят звук и картина в едно. Японският екип ще се грижи за синхронизацията между ритъма на картината и живата музика, която се изпълнява. Кино-концертът, чийто продуцент е Университета по изкуства в Токио, ще бъде представен за първи път в България, след като вече беше в Япония, Португалия, Естония, Канада, Испания, Франция. Пространството в зала 1 на НДК ще оживее в атмосферата на прекрасното музикално изпълнение на „Quarto ансамбъл” със солист Иван Пенчев – цигулка. Автори на експерименталните анимации към „Четирите годишни времена” са световноизвестните аниматори Теодор Ушев (България/ Канада), Прит и Олга Парн (Естония), Арсуши Вада (Япония) и Анна Буданова (Русия). Теодор Ушев ще представи своя кратък филм по музикaта на „Зимата” по Вивалди. Във втората част на събитието „Нарисувай ми тъга“ българската публика ще види премиерата и единствена прожекция за България на филма на Ушев   по романа на Георги Господинов и с гласовете на Доналд  и Росиф Съдърланд. По време на северноамериканското си турне през септември и октомври, 27-минутната анимация беше представена на различни кинофоруми в САЩ и Канада.  В Щатите филмът вече гостува по покана на холивудските студиа Disney, Pixar, Dream Works, Sky Dance и др. До момента последният филм на Теодор Ушев е отличен с пет международни награди, сред които специално отличие на Международния филмов фестивал в Торонто и най-добър късометражен филм на Фестивала на Новото кино в Монреал.  ", "date": "2019.10.23", "title": "Експерти от Япония идват за Киномания"}
{"url": "https://standartnews.com/kultura/virdzhiniya-sbeva-gini-predstavi-singla-si-neka-bdem-sebe-si-404714.html", "text": "На 21.10 от 20,00 в едно от най-актуалните и модерни места в столицата, бар GINGER в mall Сердика, се състоя премиерата на новия \r\nсингъл „Нека бъдем себе си“ на певицата Вирджиния Събева GINI. Специално да уважи събитието бе дошъл и Заки, който бе ментор на Вирджиния по време на участието й в световния формат “X factor”. В началото на вечерта, той грабна микрофона и емоционално представи изпълнителката, като сподели пред гостите, че е развълнуван и \r\nщастлив, че има възможност да я подкрепи и да бъдат отново на „сцена“ заедно. Преди да представи своя нов проект, GINI зарадва гостите, като изпълни две от най-популярните си песни – Alive, както и Teardrops ft. dj Doncho. След аплодиментите, думата взе екзотичната Манал Ел- Фейтури, с която също съдбата среща GINI във формата “X factor”. Тя заяви, \r\nче е щастлива за своята колежка и приятелка и че за нея е било предизвикателство да се включи във видеото на песента, режисирано от талантливия Бойко Щонов. Вирджиния развълнувано благодари за подкрепата „Това е най-новият ми проект и, може би, най-емоционалният в цялата ми кариера! Идеята за нея се роди, след среща с един от популярните изпълнители на българската сцена, който отказа да работим заедно, защото имиджът ми и самата аз не сме достатъчно скандални. \r\nТогава си дадох сметка, че не е нужно да се променям за да се впиша и усърдно да се опитвам да създам песен просто за да се хареса, без значение, че не отговаря на моята същност. \r\nОзъзнах, че пътят ми е точно обратния, да издигна това, което ме прави различна и да бъда себе си. Именно това ме посъветва и тази личност, за което съм ѝ безкрайно благодарна. В края на краищата нещата се свеждат до вечната дилема - или променяш, или СЕ променяш, моят начин да достигна до хората и да променя правилата е чрез моята музика!” Публиката бурно аплодира емоционалното слово и се наслади на първото живо изпълнение на „Нека бъдем себе си“. Официалната премиера на песента вече е качена и можете да я видите в канала на Facing the sun.", "date": "2019.10.23", "title": "Вирджиния Събева GINI представи сингъла си „Нека бъдем себе си“"}
{"url": "https://standartnews.com/sport/italianets-sprya-grisho-v-avstriya-404763.html", "text": "Григор Димиттров приключи участието си във втория кръг на тенис турнира от ATP 500 в австрийската столица Виена. Хасковлията падна 6:7(5), 6:7(1) от италианеца Матео Беретини, който е поставен под номер три в схемата. Двубоят мина без нито един брейк, като двамата бяха доста солидни в подаванията си. Мачът продължи около 1:30 час, но за съжаление Беретини бе по-концентриран в двата тайбрека и заслужено ги спечели съответно на 5 и 1 точки. \r\nИталианецът ще очаква победителя от мача между Андрей Рубльов и Хьон Чунг.", "date": "2019.10.23", "title": "Италианец спря Гришо в Австрия"}
{"url": "https://standartnews.com/kultura/zakhari-bakharov-stava-faust-v-narodniya-404700.html", "text": "Захари Бахаров най-после се завръща в Народния театър. Топ актьорът ще бъде Фауст в едноименния спектакъл на Диана Добрева. Бахаров, който триумфира в „199“, из България и из Европа като Бай Славе в „Чамкория“ на Явор Гърдев по романа на Милен Русков, отдавна не се е качвал на  първата ни сцена. Заради най-разнообразните си ангажименти – от \"Игра на тронове“ до националната лотария – Захари излезе дори от култовата постановка на Мариус Куркински „С любовта шега не бива“ по Алфред дьо Мюсе, която се върти вече 14 сезона в афиша на академиците с огромен и  нестихващ успех. В неговата роля влезе Благовест Благоев, който става все по-известен като побойника и пияницата Митко от „Пътят на честта“. Младият актьор се справя чудесно и с персонажите си в Народния, но според законите на популярността трябваше да влезе в тв сериал, та зрителите да започнат да говорят за него. Все още не се знае каква ще е концепцията на Диана Добрева за „Фауст“, но със сигурност ще бъде в нейния стил на епос и трагика. За шедьовъра на Гьоте се говореше в Народния преди доста години, когато Лили Абаджиева обсъждаше версията му с тогавашния директор Павел Васев.   Захари Бахаров поднеся още една изненада за по-широката публика. Той е сред звездите, които представят перли на българската лирика в изключителното преживяване, наречено „Поетите“ в „София лайв клуб“. Там – заедно с Владо Пенев, Юлиан Вергов, Теодора Духовникова и компания – изиграват стихотворения, които биха могли да звучат във всяка световна антология. Идеята е на Диана Алексиева, съпругата на Бахаров.      ", "date": "2019.10.23", "title": "Захари Бахаров става Фауст в Народния"}
{"url": "https://standartnews.com/sport/slovatsi-spryakha-ludogorets-v-mladezhkata-shampionska-liga-404764.html", "text": "Формацията на Лудогорец отпадна още в 1-ия кръг на младежката Шампионска лига както се случи и преди две години. Тогава от Железничар (Сараево), а сега от Слован (Братислава- Словакия) след изпълнение на дузпи. Редовното време завърши 1:0 за разградчани. Със същият резултат словаците победиха у дома си. Така се стигна до дузпите, където вратарят на Слован Мартин Търновски спаси два изстрела и класира своите за крайното 4:2 при наказателните удари. Двата отбора се вкопчиха здраво от първите минути, а Велислав Минков вкара за разградчани в 31-та минута и така изравни общия резултат. Веднага след подновяването на играта капитанът на словаците Самуел Лавринчик удари горната греда.", "date": "2019.10.23", "title": "Словаци спряха Лудогорец в младежката Шампионска лига"}
{"url": "https://standartnews.com/sport/razreshikha-na-tsska-sofiya-da-modernizira-blgarska-armiya-404746.html", "text": "Министерският съвет е разрешил на ЦСКА София да модернизира стадион \"Българска армия\". Това разкри министърът на младежта и спорта Красен Кралев. \"Преди минути, Министерски съвет гласува решение за определяне на съучредител за образуване на дружество от “Сердика спортни имоти” ЕАД-еднолично акционерно дружество с държавно участие в капитала. Създаването на съвместно дружество с “Арена ЦСКА” ЕООД, чийто едноличен собственик на капитала е “Професионален футболен клуб ЦСКА”ЕАД, ще позволи реализирането на инвестиционни проекти, обяви министър Кралев.  Новосъздаденото дружество ще носи името “Спортни имоти Българска армия” АД с предмет на дейност инвестиране, реновиране и модернизация на спортен комплекс “Българска армия”. Повече подробности - в официалното съобщение на ММС. Честито, армейци!\". С осъществяването на проекта ще се изпълнят и целите, залегнали в Приоритет 60 \"Цялостна реформа на българския спорт - за насърчаване укрепването на здравето и физическата активност, практикуването на спорт и развитие на спорта за високи постижения\" от Програмата за управление на Правителството на Република България за периода 2017-2021 г., пише в съобщението на МС. \r\n \r\nРеализирането на проекта ще осигури оптимални условия за играчите, длъжностните лица и телевизионните оператори, за да могат те да осъществяват, наблюдават и предават футболните срещи без затруднения. \r\nЦелта на проекта е да се намери дългосрочно решение за осигуряване на модерно съоръжение, отговарящо на съвременните изисквания за упражняване на спорт.", "date": "2019.10.23", "title": "Разрешиха на ЦСКА-София да модернизира \"Българска армия\""}
{"url": "https://standartnews.com/sport/genchev-espanol-e-neudoben-spernik-404750.html", "text": "Старши треньорът на Лудогорец Станислав Генчев е оптимист преди утрешния мач с Еспаньол от група \"Н\" на Лига Европа. Срещата в Разград е от 19:55 часа и ще бъде предаван по БНР. „Винаги е добре, когато стартираш с две победи. Това дава самочувствие, но е задължаващо. Утре сме домакини, стадионът ще е пълен. Надявам се нашите футболисти да покажат истинските си възможности\", заяви Генчев на официалната пресконфеленция преди двубоя. \"Отговорността е голяма и всички очакват да се класираме напред. Еспаньол е възможно най-неудобният съперник за нас. Те играят и най-добре в сравнение с ЦСКА (Москва) и Ференцварош“, допълни Генчев. Той гарантира, че футболистите осъзнават какъв противник е Еспаньол. „Отборът е готов. Всички очакваме с нетърпение мачовете в Европа. Очаква ни труден двубой и това, че противникът не се справя добре в Испания въобще не ни заблуждава. Знаем, че играем срещу сериозен съперник и трябва да сме на максимума на възможностите, за да победим. Знаете, че те смениха треньора и в последния кръг промениха начина на игра. Само може да гадаем как ще подходят утре. Еспаньол практикува типичен испански футбол – много подавания, контрол върху топката и доминация през целия мач. Ние трябва да се противопоставим по най-добрия начин на това тяхно поведение“, каза още треньорът на шампионите. Генчев е категоричен, че Лудогорец ще играе само за победа. „Когато играеш за равен губиш мача. Ние винаги играем за победа. В групата всяка точка е важна. Не мисля за серията и рекордите. Мисля само за следващ мач. Рекорди не ме интересуват. Знаете, че нашият кондиционен треньор е от Испания. С него коментираме и търсим информация за съперника\", каза още Генчев. Треньорът на Лудогорец разкри, че няма да може да разчита Клаудиу Кешерю и Яцек Горалски, които са контузени. В брифинга участие взе и Козмин Моци. Румънският защитник е умерен оптимист преди сблъсъка с каталунците. \"Ще играем без напрежение и страх. Можем да спечелим мача, но трябва да подходим много сериозно. Не си правим сметки. Просто ще дадем най-доброто от себе си\", обеща Моци.", "date": "2019.10.23", "title": "Генчев: Еспаньол е неудобен съперник"}
{"url": "https://www.standartnews.com/sport/genchev-espanol-e-neudoben-spernik-404750.html", "text": "Старши треньорът на Лудогорец Станислав Генчев е оптимист преди утрешния мач с Еспаньол от група \"Н\" на Лига Европа. Срещата в Разград е от 19:55 часа и ще бъде предаван по БНР. „Винаги е добре, когато стартираш с две победи. Това дава самочувствие, но е задължаващо. Утре сме домакини, стадионът ще е пълен. Надявам се нашите футболисти да покажат истинските си възможности\", заяви Генчев на официалната пресконфеленция преди двубоя. \"Отговорността е голяма и всички очакват да се класираме напред. Еспаньол е възможно най-неудобният съперник за нас. Те играят и най-добре в сравнение с ЦСКА (Москва) и Ференцварош“, допълни Генчев. Той гарантира, че футболистите осъзнават какъв противник е Еспаньол. „Отборът е готов. Всички очакваме с нетърпение мачовете в Европа. Очаква ни труден двубой и това, че противникът не се справя добре в Испания въобще не ни заблуждава. Знаем, че играем срещу сериозен съперник и трябва да сме на максимума на възможностите, за да победим. Знаете, че те смениха треньора и в последния кръг промениха начина на игра. Само може да гадаем как ще подходят утре. Еспаньол практикува типичен испански футбол – много подавания, контрол върху топката и доминация през целия мач. Ние трябва да се противопоставим по най-добрия начин на това тяхно поведение“, каза още треньорът на шампионите. Генчев е категоричен, че Лудогорец ще играе само за победа. „Когато играеш за равен губиш мача. Ние винаги играем за победа. В групата всяка точка е важна. Не мисля за серията и рекордите. Мисля само за следващ мач. Рекорди не ме интересуват. Знаете, че нашият кондиционен треньор е от Испания. С него коментираме и търсим информация за съперника\", каза още Генчев. Треньорът на Лудогорец разкри, че няма да може да разчита Клаудиу Кешерю и Яцек Горалски, които са контузени. В брифинга участие взе и Козмин Моци. Румънският защитник е умерен оптимист преди сблъсъка с каталунците. \"Ще играем без напрежение и страх. Можем да спечелим мача, но трябва да подходим много сериозно. Не си правим сметки. Просто ще дадем най-доброто от себе си\", обеща Моци.", "date": "2019.10.23", "title": "Генчев: Еспаньол е неудобен съперник"}
{"url": "https://www.standartnews.com/sport/beroe-vze-khero-za-trenor-404748.html", "text": "Ръководството на ПФК Берое прие оставките на досегашния треньорски екип в състав Александър Томаш, Константин Мирчев, Тодор Кючуков и Ивайло Младенов, на които благодари за съвместната работа и пожелава успех. \r\n \r\nНовият старши треньор на Берое ще бъде Димитър Димитров - Херо, който ще проведе своята първа тренировка с отбора утре в 16 часа. В неговия екип ще бъдат още Петър Колев и Георги Чиликов. Представянето на новия треньорски щаб ще бъде утре (24 октомври) от 14:30 ч. в залата за пресконференции на стадион \"Берое\". \r\n \r\nДимитър Димитров е на 60 г., роден в Бургас. Като треньор е трикратен шампион на България, носител на Купата на страната, двукратен носител на Купата на професионалната лига. За последно той бе треньор на казахстанския Иртиш (Павлодар). \r\nПетър Колев е на 44 г., роден в Хасково. Като футболист той има 98 мача за Берое във всички турнири. Колев бе старши треньор на дублиращия отбор на \"зелените\" през сезон 2009/10. \r\n \r\nГеорги Чиликов е на 41 г., роден в Бургас. Като футболист е шампион на България и трикратен носител на Купата на страната. Има много мачове за националния отбор на България, както и национал в младежка и юношеска възраст.", "date": "2019.10.23", "title": "Берое взе Херо за треньор"}
{"url": "https://standartnews.com/sport/beroe-vze-khero-za-trenor-404748.html", "text": "Ръководството на ПФК Берое прие оставките на досегашния треньорски екип в състав Александър Томаш, Константин Мирчев, Тодор Кючуков и Ивайло Младенов, на които благодари за съвместната работа и пожелава успех. \r\n \r\nНовият старши треньор на Берое ще бъде Димитър Димитров - Херо, който ще проведе своята първа тренировка с отбора утре в 16 часа. В неговия екип ще бъдат още Петър Колев и Георги Чиликов. Представянето на новия треньорски щаб ще бъде утре (24 октомври) от 14:30 ч. в залата за пресконференции на стадион \"Берое\". \r\n \r\nДимитър Димитров е на 60 г., роден в Бургас. Като треньор е трикратен шампион на България, носител на Купата на страната, двукратен носител на Купата на професионалната лига. За последно той бе треньор на казахстанския Иртиш (Павлодар). \r\nПетър Колев е на 44 г., роден в Хасково. Като футболист той има 98 мача за Берое във всички турнири. Колев бе старши треньор на дублиращия отбор на \"зелените\" през сезон 2009/10. \r\n \r\nГеорги Чиликов е на 41 г., роден в Бургас. Като футболист е шампион на България и трикратен носител на Купата на страната. Има много мачове за националния отбор на България, както и национал в младежка и юношеска възраст.", "date": "2019.10.23", "title": "Берое взе Херо за треньор"}
{"url": "https://www.standartnews.com/sport/razreshikha-na-tsska-sofiya-da-modernizira-blgarska-armiya-404746.html", "text": "Министерският съвет е разрешил на ЦСКА София да модернизира стадион \"Българска армия\". Това разкри министърът на младежта и спорта Красен Кралев. \"Преди минути, Министерски съвет гласува решение за определяне на съучредител за образуване на дружество от “Сердика спортни имоти” ЕАД-еднолично акционерно дружество с държавно участие в капитала. Създаването на съвместно дружество с “Арена ЦСКА” ЕООД, чийто едноличен собственик на капитала е “Професионален футболен клуб ЦСКА”ЕАД, ще позволи реализирането на инвестиционни проекти, обяви министър Кралев.  Новосъздаденото дружество ще носи името “Спортни имоти Българска армия” АД с предмет на дейност инвестиране, реновиране и модернизация на спортен комплекс “Българска армия”. Повече подробности - в официалното съобщение на ММС. Честито, армейци!\". С осъществяването на проекта ще се изпълнят и целите, залегнали в Приоритет 60 \"Цялостна реформа на българския спорт - за насърчаване укрепването на здравето и физическата активност, практикуването на спорт и развитие на спорта за високи постижения\" от Програмата за управление на Правителството на Република България за периода 2017-2021 г., пише в съобщението на МС. \r\n \r\nРеализирането на проекта ще осигури оптимални условия за играчите, длъжностните лица и телевизионните оператори, за да могат те да осъществяват, наблюдават и предават футболните срещи без затруднения. \r\nЦелта на проекта е да се намери дългосрочно решение за осигуряване на модерно съоръжение, отговарящо на съвременните изисквания за упражняване на спорт.", "date": "2019.10.23", "title": "Разрешиха на ЦСКА-София да модернизира \"Българска армия\""}
{"url": "https://www.standartnews.com/sport/slovatsi-spryakha-ludogorets-v-mladezhkata-shampionska-liga-404764.html", "text": "Формацията на Лудогорец отпадна още в 1-ия кръг на младежката Шампионска лига както се случи и преди две години. Тогава от Железничар (Сараево), а сега от Слован (Братислава- Словакия) след изпълнение на дузпи. Редовното време завърши 1:0 за разградчани. Със същият резултат словаците победиха у дома си. Така се стигна до дузпите, където вратарят на Слован Мартин Търновски спаси два изстрела и класира своите за крайното 4:2 при наказателните удари. Двата отбора се вкопчиха здраво от първите минути, а Велислав Минков вкара за разградчани в 31-та минута и така изравни общия резултат. Веднага след подновяването на играта капитанът на словаците Самуел Лавринчик удари горната греда.", "date": "2019.10.23", "title": "Словаци спряха Лудогорец в младежката Шампионска лига"}
{"url": "https://www.standartnews.com/sport/nasrochikha-el-klasiko-po-koleda-404752.html", "text": "Беше решено кога ще се проведе първото за сезона \"Ел Класико\" между Барселона и Реал (Мадрид). Сформираната специална тричленна комисия официално оповести решението си дербито да се изиграе на 18 декември 2019 година на “Камп Ноу”. \r\n \r\nРешението е било одобрено с 2 гласа “за” и 1 “против”, който е дошъл от представителя на Ла Лига. Оттам претендираха сблъсъкът да бъде насрочен за 4 или 7 декември, тъй като на 18-и ще има мачове за Купата на краля. \r\n \r\nКакто е известно, първоначално двубоят от 10-ия кръг на Ла Лига трябваше да се проведе на 26 октомври от 14 часа на “Камп Ноу”. Миналата седмица обаче официално беше обявено, че ще се търси нова дата, на която да се изиграе, тъй като в същия ден са предвидени масови протести в каталунската столица срещу присъдите на политически активисти. Имаше дори вариант мачът да остане на 26 октомври на “Сантяго Бернабеу”, но това предложение бързо беше отхвърлено и от двата клуба.", "date": "2019.10.23", "title": "Насрочиха \"Ел Класико\" по Коледа"}
{"url": "https://www.standartnews.com/sport/italianets-sprya-grisho-v-avstriya-404763.html", "text": "Григор Димиттров приключи участието си във втория кръг на тенис турнира от ATP 500 в австрийската столица Виена. Хасковлията падна 6:7(5), 6:7(1) от италианеца Матео Беретини, който е поставен под номер три в схемата. Двубоят мина без нито един брейк, като двамата бяха доста солидни в подаванията си. Мачът продължи около 1:30 час, но за съжаление Беретини бе по-концентриран в двата тайбрека и заслужено ги спечели съответно на 5 и 1 точки. \r\nИталианецът ще очаква победителя от мача между Андрей Рубльов и Хьон Чунг.", "date": "2019.10.23", "title": "Италианец спря Гришо в Австрия"}
{"url": "https://standartnews.com/sport/nasrochikha-el-klasiko-po-koleda-404752.html", "text": "Беше решено кога ще се проведе първото за сезона \"Ел Класико\" между Барселона и Реал (Мадрид). Сформираната специална тричленна комисия официално оповести решението си дербито да се изиграе на 18 декември 2019 година на “Камп Ноу”. \r\n \r\nРешението е било одобрено с 2 гласа “за” и 1 “против”, който е дошъл от представителя на Ла Лига. Оттам претендираха сблъсъкът да бъде насрочен за 4 или 7 декември, тъй като на 18-и ще има мачове за Купата на краля. \r\n \r\nКакто е известно, първоначално двубоят от 10-ия кръг на Ла Лига трябваше да се проведе на 26 октомври от 14 часа на “Камп Ноу”. Миналата седмица обаче официално беше обявено, че ще се търси нова дата, на която да се изиграе, тъй като в същия ден са предвидени масови протести в каталунската столица срещу присъдите на политически активисти. Имаше дори вариант мачът да остане на 26 октомври на “Сантяго Бернабеу”, но това предложение бързо беше отхвърлено и от двата клуба.", "date": "2019.10.23", "title": "Насрочиха \"Ел Класико\" по Коледа"}
{"url": "https://standartnews.com/svyat/donald-trmp-otmenya-sanktsiite-sreshchu-turtsiya-404760.html", "text": "Президентът на САЩ Доналд Тръмп обяви отменянето на санкциите, наложени в средата на октомври срещу Турция след предприетото от нея военно настъпление срещу кюрдите в Сирия, предаде БТА. \"Поисках от министъра на финансите да отмени всички санкции, наложени на 14 октомври в отговор на офанзивата на Турция\", заяви Тръмп от Белия дом.", "date": "2019.10.23", "title": "Доналд Тръмп отменя санкциите срещу Турция"}
{"url": "https://standartnews.com/svyat/kamiont-kovcheg-napusnal-blgariya-oshche-prez-2017-g-404761.html", "text": "ТИР-ът, открит в Есекс с 39 тела, е с българска регистрация. Превозното средство се води на името на фирма, собственост на ирландска гражданка. Проверката у нас е показала, че от 2017 година насам камионът не е бил на територията на България. Камионът е регистриран в България на 19 юни 2017 г. На следващия ден - 20-и юни 2017 г., превозното средство е напуснало страната и оттогава не се е връщало у нас. Дружеството собственик има регистрирани още два камиона. Камионът с марка „Скания“ е регистриран във Варна, уточниха от българското МВнР. Впоследствие и премиерът Бойко Борисов потвърди, че камионът е с българска регистрация. Покъртени сме всички от такава масова смърт, заяви той в ефира по бТВ във връзка с открития във Великобритания камион с 39 тела. „Откакто е регистриран камионът, повече никога не е влизал в България“, заяви премиерът и подчерта: „Няма как ние да сме свързани, освен с табелите на камиона“. Той добави, че същата фирма има още два регистрирани камиона. „От 2-3 години камионът не се е връщал в България“, уточни Борисов. В същото време британската полиция обяви, че вярва, че намереният в сряда камион с телата на 39 починали души, е пътувал чрез фериботната връзка от пристанище Зеебрюге, Белгия, до пристанището Пърфлийт в източната част на Англия. Уточнено бе също, че става дума за хладилен контейнер. След това той е пристигнал в областта Търок около 12:30 ч. местно време, където е престоял около 35 минути, преди да замине отново, се казва в съобщение на полицията в Есекс. Първоначално полицията съобщи, че камионът, който се е озовал на индустриална площадка в Грейс на около 32 км източно от централния Лондон, е пътувал през пристанище Холихед в Уелс. Според британската полиция ремаркето на камиона е с произход Ирландия, докато самият камион е с регистрация в България, но е притежание на ирландска гражданка. Арестуван е шофьорът на камиона – 25 годишен мъж от Северна Ирландия. Според някои източници неговото име е Мо Робърстън.", "date": "2019.10.23", "title": "Камионът-ковчег напуснал България още през 2017 г."}
