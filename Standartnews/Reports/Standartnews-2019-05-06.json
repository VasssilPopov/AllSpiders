{"url": "https://standartnews.com/regionalni/kamerna-opera-blagoevgrad-s-kontsert-v-skopie-391304.html", "text": "Оркестърът на Камерна опера-Благоевград и камерният оркестър на Македонската филхармония изнесоха впечатляващ съвместен  концерт в Скопие, Северна Македония. Музикалното събитие бе по повод 116 години от смъртта на революционера Гоце Делчев. Музикантите от двете страни  представиха богат репертоар пред публиката, част от която бяха заместник-министърът на културата на Северна Македония, кметът на община Делчево, под чийто патронаж се провежда концертът, посланикът на Франция в РС Македония, както и съветници на премиера на РС Македония Зоран Заев. Участието на Камерна опера–Благоевград е по покана на Международната фондация за сътрудничество и културно съревнование „Гоце Делчев”, с председател Христо Христов. Солист от българска страна бе Славина Тенева. В програмата бяха включени и стихове на Пейо Яворов.", "date": "2019.05.05", "title": "Камерната опера в Благоевград с концерт в Скопие"}
{"url": "https://standartnews.com/regionalni/spasikha-rozov-pelikan-postradal-ot-buryata-391278.html", "text": "Розов пеликан, пострадал от  бурята в Силистренско, бе спасен и пуснат отново на свобода. Експерти на РИОСВ в Русе са се погрижили  защитената от закона птица да бъде  пренесена в биосферния резерват „Сребърна“,  за да заживее отново в  дивата природа. Розовият пеликан бил открит да бедства  в овощна градина  в дуловското село Яребица. Сигналът за  изпадналата в  в безпомощност птица бил подаден  от горския стражар в селото. Еколозите  установили, че  пеликанът е пострадал от бурята, която  го отнесла  сред овощната градина.  Птицата се оказала  заклещена  сред плетеница от дървета и клони и не можела  да излети оттам. Прегледът установил, че пеликанът е жизнен и с нормално  тегло, бил в състояние сам  да се движи и да си търси храна.  Експертите  преценили , че той може да бъде  върнат веднага в естествената му среда, където   живее   птичата колония   от неговия вид.", "date": "2019.05.05", "title": "Спасиха розов пеликан, пострадал от бурята"}
{"url": "https://standartnews.com/regionalni/zvn-na-chanove-i-folklorni-ritmi-na-balkanski-igri-391302.html", "text": "Международният фестивал „Балкански игри” събра стотици жители и гостина Благоевград на площад „Македония”. И днес събитието започна с атрактивно шествие, в което се включиха младежи в народни носии от България и Гърция. В дефилето участваха и кукери от Трети квартал, с ръководител Илия Дамянов. Площадът бе огласен от уникалните им чанове с лика на Александър Македонски. Празникът бе открит от заместник-кмета Зорница Кралева. „Поздравявам ви от името на кмета на община Благоевград  д-р Атанас Камбитов, от мое име и от името на целия екип, който организира това прекрасно събитие. Това е един от проектите, които Община Благоевград изпълнява заедно със своите партньори от Гърция и е резултат от дългогодишно партньорство, целенасочено сътрудничество в областта на културата и туризма. Проектът е своеобразен мост между поколенията, общностите и културите на двете страни. Допринася за поддържане на трайни добросъседски отношения между двете държави. Вярвам, че фестивалът „Балкански игри” ще даде възможност на всеки един от вас да открие нови неща за културата и бита на двата народа. Сигурна съм, че тук ще намерите много нови приятели, а приятелствата ще продължат и за в бъдеще”, каза Зорница Кралева. Двама от гръцките партньори по проекта – Анастасиос Заферидис и Джордж Арапакис, благодариха на Община Благоевград за топлото гостоприемство и за доброто сътрудничество. „Интересът към фестивала е много голям. Културата ни съединява, туризмът ни обединява. Чрез този фестивал ще се възползваме точно от тези възможности”, каза Заферидис. Международният фестивал се провежда за първи път в Благоевград и целта му е да представи богатото културно наследство на България и Гърция с изпълнение на традиционни и за двете държави фолклорни песни, танци и игри. Фестивалът популяризира уникалното културно-историческо наследство от автентичния фолклор на България и Гърция. Паралелно с фестивала „Балкански игри” на площад „Македония” се провежда и „Занаят фест“, който продължава до 6 май. Жители и гости на Благоевград могат да се запознаят с тънкостите на занаяти като звънчарство,  тъкачество,  грънчарство,  дърворезба,  ножарство,  пчеларство, изработка на накити и български народни инструменти.", "date": "2019.05.05", "title": "Звън на чанове и фолклорни ритми на „Балкански игри”"}
{"url": "https://www.standartnews.com/sport/drami-v-bfs-zaradi-zamestnikt-na-khubchev-391308.html", "text": "Изборът на нов селекционер на националния тим е разделил на две членовете на Изпълкома на БФС. За мястото на Петър Хубчев се спрягат имената на Красимир Балъков, треньор на Етър и Георги Донков, досегашен помощник на Хубчев в първия тим. Според информация на \"Стандарт\" за Бала са Боби Михайлов и още няколко от членовете на съюза. Емо Костадинов и останалите били за логичния избор Донков. Причината, че той работи с отбора в последните 2,5 г и ги познава, а също така е наясно и със съперниците ни в евроквалификациите. Донков има необходимия ценз, а освен в националния е бил треньор и в Германия. Вчера и имало среща между Балъков и Михайлов на коята са били уточнявани параметри по евентуалния нов договор. Интересното е, че Балъков е настоял пред шефа на БФС за негов помощник да бъде оставен Георги Донков. Очаква се в началото на седмицата и самия Донков да има среща с Боби Михайлов. Почти сигурно е, че Донков няма да се навие да приеме друга позиция освен тази на треньор на първия тим. Ако не се разберат с Михайлов той и Хубчев ще поемат Левски за новия сезон. При вариант, че Изпълкомът угоди на Боби и назначи Балъков то това ще бъде обявено още до средата на идната седмица. Очаква се Бала да води националите веднага след като му привърши ангажимента с Етър.", "date": "2019.05.05", "title": "Драми в БФС заради заместникът на Хубчев"}
{"url": "https://www.standartnews.com/sport/srebro-za-gratsiite-v-guadalakhara-391270.html", "text": "Ансамбълът на България по худоествена гимнастика - Сиона Дянкова, Мадлен Радуканова, Стефани Кирякова, Лаура Траатс и Ерика Зафирова спечели сребърен медал в многобоя на  World Challenge Cup 2019 по художествена гимнастика в Гуадалахара (Испания). Българките направиха изпълниха много силно шедьовър по музиката на филма \"Най-великия шоумен\" за което получиха космическата оценка от 26.200 за съчетанието си с три обръча и 2 чифта бухалки и се поздравиха със среброто в многобоя. С този уникален резултат гимнастичките ни изпревариха състава на Русия, който беше  преди грациите ни след изпълнението на съчетанията с 5 топки. Именно грешката в това съчетание лиши \"диамантите\" ни от първото място. Крайно класиране за многобоя: 1. Италия 50,250 т, 2. България - 49,100 т, 3. Русия - 46 950 т.", "date": "2019.05.05", "title": "Сребро за грациите в Гуадалахара"}
{"url": "https://www.standartnews.com/sport/zlato-za-ansambla-v-guadalakhara-391335.html", "text": "Ансамбълът на България по художествена гимнастика спечели златен медал във финала с три обръча и два чифта бухалки на световната купа в Гуадалахара (Испания ), категория В. Момичетата на Весела Димитрова в състав Симона Дянкова, Мадлен Радуканова, Етика Зафирова, Стефани Кирякова и Лаура Траатс отново доказаха класата си, въпреки двете изпускания и с оценка от 25.300, ( 17.400 за трудност и 7.900 за изпълнение) стъпиха на върха в класирането. Среброто остана за Русия с 25.200 т, а бронзът е за Италия с 24.950 т. ", "date": "2019.05.05", "title": "Злато за ансамбъла в Гуадалахара"}
{"url": "https://www.standartnews.com/sport/selta-bi-rezervite-na-barselona-391272.html", "text": "Футболистите на Селта направиха важна крачка към спасението си в Примера дивизион, след като в мач от 36-ия кръг победиха във Виго шампионите от Барселона с 2:0.  С оглед предстоящия мач реванш с Ливърпул в Шампионската лига идната седмица \"каталунците\" играха с резервите. От титуларите игра Усман Дембеле, но се контузи в началото и не е ясно дали ще е готов за мача с Ливърпул. За Селта се разписаха Макси Гомес (67)  и Яго Аспас (88 дузпа). В класирането тимът от Виго е 16-и с 37 т и е само на 2 от зоната на изпадащите. фото ЕПА/БГНЕС", "date": "2019.05.05", "title": "Селта би резервите на Барселона"}
{"url": "https://standartnews.com/svyat/nosyat-v-palankin-noviya-kral-na-tayland-pri-35-gradusa-391301.html", "text": "Зверската жета в Тайланд не попречи на хиляди поданици на крал Рама Десети да се вслючат в процесията по улицата на Банкок, с която отдадоха почит на своя монарх, предаде Франс прес. В процесията участваха няколкостотин души, облечени в жълто - цвета на монархията. Самият Рама Десети беше в центъра й, пренасян с позлатен паланкин, носен от мъже. Процесията се спря в няколко храма. Тя започна в ранния следобед местно време, когато температурата все още беше 35 градуса по целзий. Процесията беше част от тридневните тържества по повод коронясването на Рама Десети. Подобен спектакъл в Тайланд нямаше от 70 години, тъй като бащата на Рама Десети властва 7 десетилетия. Маха Ваджиралонгкорн е официално . По време на церемонията той получи светена вода от цялата страна и си обля лицето преди да постави  - кралска регалия, тежаща над седем килограма, изваяна от злато и инкрустирана със скъпоценни камъни от Индия. Маха Ваджиралонгкорн е десетият монарх от династията Чакри, която управлява страната от 1782 г. Той се възкачи на престола след кончината на баща си крал Пумипон Адулядет през октомври 2016 г. Коронацията беше отложена до приключване на траура в памет на покойния крал, управлявал 70 г. и 126 дни. 66-годишния  Важиралонгкорн, още познат като Рама Х, стана крал след смъртта на баща си през октомври 2016 г. Официалната коронация продължава три дни. Преди няколко дни новият крал сключи брак с четвъртата си съпруга. Маха Важиралонгкорн се ожени за бодигарда си генерал Сутхида Ваджиралонгкорн На Аюдхя в изненадваща церемония и й даде титлата Кралица Сутида само дни преди официалната церемония за коронацията му. \r\nСватбата се състояла както повеляват кралските традиции. Според една от тях младоженката трябва да лежи в краката на краля за част от церемонията, защото той е оприличаван с божество и неговите крака трябва да бъдат над главите на всички останали. \r\nТайланд става конституционна монархия през 1932 г., но кралското семейство все още държи голяма власт и лоялност от хората, които виждат краля като духовен защитник на народа. \r\n   ", "date": "2019.05.05", "title": "Носят в паланкин новия крал на Тайланд при 35º"}
{"url": "https://standartnews.com/svyat/zashcho-indoneziya-mesti-stolitsata-si-391339.html", "text": "Стряскаща прогноза за бъдещето на столицата Джакарта е накарала правителството на Индонезия да обяви, че мести столицата си.  Температурите в последните години се повишават глобално, а морското равнище нараства. Ниско разположените крайбрежни градове вече страдат от опустошителни наводнения и работят, за да намерят творчески решения за борба с нарастващите приливи и отливи. Някои градове потъват поради увеличаване на морското равнище, бавно навлизащо в техните брегове, докато други потъват поради прекомерното изпомпване на подземни води, което създава промяна в налягането и обема, което кара земята да потъне. Наскоро наводнения заляха и столицата на Индонезия - Джакарта, поради което президентът на страната обяви намерение да премести главния град на друго място, пише economic.bg. Джакарта потъва до 6.7 инча годишно поради прекомерното изпомпване на подземните води, което създава промяна в налягането и обема, което пък кара земята да потъне. Голяма част от града може да бъде под водата до 2050 г. Индонезийското правителство наскоро одобри план за преместване на столицата на 100 мили от сегашното ѝ местоположение на остров Ява, за да защити своите 10 милиона жители от повече наводнения. Този ход ще отнеме около 10 години и ще струва 33 млрд. долара.", "date": "2019.05.05", "title": "Защо Индонезия мести столицата си"}
{"url": "https://standartnews.com/svyat/severna-makedoniya-fakti-391298.html", "text": "Една от най-бедните страни в Европа със средна заплата от 400 евро. Една пета от гражданите са безработни, като процентът на безработица сред младите хора е по-висок. Слабата икономика подхранва голяма емиграция в чужбина – според Световната банка около половин милион македонци (една четвърт от населението) живеят извън страната. Това написа АФП за Северна Македония в деня, когато западната ни съседка гласуваше на балотаж за новия президент. От агенцията напомнят, че от 1991 г. страната е в конфликт с Гърция заради името Македония. Тази година двете държави подписаха историческо споразумение за прекратяване на спора, като добавиха „Северна“ към името на Македония в замяна на обещанието на Атина да спре да блокира членството на Македония в НАТО и в Европейския съюз. В Македония живеят около два милиона души, предимно православни славяни и етническо албанско малцинство, което съставлява около една четвърт от населението. Но пътувайки през северозападната част на страната, един пътешественик може да си помисли, че се намира в Албания – споразумение от 2005 г. разрешава на жителите да поставят червено-черния албански флаг с двуглав орел, който може да се види в много села. Две исторически личности са източник на гордост за македонците – Майка Тереза и Александър Велики. И двамата обаче са спорни. Майка Тереза е родена в Скопие, но е с албански етнически произход, което подтиква албанците към претенции за духовното й наследство. Александър Велики пък е център на битката за идентичност с гърците, които претендират, че са наследници на неговото древно царство. Националното знаме представлява е стилизирано жълто слънце на червен фон. В Македония са регистрирани около 280 слънчеви дни в годината. Въпреки това европейската държава произвежда най-малко слънчева енергия – 0,04% от общото производство, твърди Агенцията за енергетика. Планинската страна е рай за туристи с три национални парка, 50 езера и хиляди километри пътеки, пише още АФП.", "date": "2019.05.05", "title": "Когато пътуваш в Северна Македония, често си като в Албания"}
{"url": "https://www.standartnews.com/sport/grisho-zapochna-s-pobeda-na-dvoyki-v-madrid-391330.html", "text": "Григор Димитров се класира за втория кръг на двойки на турнира от сериите \"Мастърс\" в Мадрид с награден фонд с 6,5 млн. евро. Хасковлияа и руснака Карен Хачанов постигнаха престижна победа за 80 минути срещу играчите от топ 10 в световната ранглиста при дуетите и поставени под №4 в схемата Хуан Себастиан Кабал и Роберт Фара (Колумбия) с 6:2, 7:5, които са и финалистите от Откритото първенство на Австралия през миналия сезон. С победата Димитров си осигури 90 т за световната ранглиста на двойки и бонус от 11 755 евро. В схемата на сингъл хасковлията ще започне срещу квалификант, а във втория кръг може да срещне водача в световната ранглиста Новак Джокович (Сърбия).", "date": "2019.05.05", "title": "Гришо започна с победа на двойки в Мадрид"}
{"url": "https://www.standartnews.com/sport/stoichkov-predstavi-knigata-si-v-chikago-391309.html", "text": "Легендарният български футболист Христо Стоичков представи официалната си биография \"Христо Стоичков. Историята\" пред стотици представители на българската общност в Чикаго, съобщава БНР. Срещите бяха много специални за Камата, защото в американския град преди 25 години България отбеляза първата си победа на световни първенства. Програмата на Стоичков започна още от сутринта на 4 май, когато футболистът изнесе специална лекция на децата от \"Малко българско училище\". Звездата говори пред учениците за усилията и работата, които стоят зад успеха му. Разказа за футболните си години и за сегашното си амплоа на журналист в телевизионния гигант \"Унивижън\". \"Когато през 1994 ми връчиха тази топка в Париж, тя не беше само за Христо Стоичков, защото сам човек не може да постигне нищо. Това е един трофей за България, това е и ваш трофей, защото без подкрепата ви нямаше да ни има. Искам да ви благодаря от все сърце и всяко дете, което дойде тук, да докосне \"Златната топка\" - аз вярвам, че българин един ден пак ще спечели този трофей. Защото, когато преследваш мечтите си, те идват при теб.\"  До Стоичков на сцената застана Шефкет Чападжиев, един от най-уважаваните българи в САЩ. Именно той имаше привилегията за първа лична снимка с Камата и \"Златната топка\". В ранния следобед Христо Стоичков разписваше автографи в шоурума на компанията за европейски стъклопакети Valda USA, която щедро предостави офиса си, за да имат възможност всички почитатели на футболиста да се видят с него и да получат автограф и снимка. Вратите на Hanging Gardens бяха отворени час по-рано от предвиденото, за да посрещнат всички желаещи. Официалното представяне на книгата започна в 20:00 часа и за първи път бе във формат галавечеря с богата шоупрограма с участието на Jersey Girls, фолклорния ансамбъл \"Хоро\" и детската школа към център \"Магура\" и DJ Matty. Сред официалните гости бяха видни спортни звезди като футболните национали от миналото Божидар Искренов и Цветан Йончев, ММА боецът Благой Иванов-Багата, бизнесменът Шефкет Чападжиев, както и семейството на Стоичков. Легендарната осмица влезе в залата под звуците на \"We Are The Champions\" на Queen и бе посрещнат от деца, облечени в различни футболни екипи - на всички отбори, от които Камата е бил част през дългата си кариера. Една от големите изненади на вечерта беше посещението на съотборниците на Камата от американския отбор Chicago Fire. Срещата продължи до ранни зори на следващия ден, но Стоичков отново удържа на думата си - всички гости получиха възможност да се снимат с него и \"Златната топка\" и да получат автограф. ", "date": "2019.05.05", "title": "Стоичков представи книгата си в Чикаго"}
{"url": "https://www.standartnews.com/sport/grisho-igrae-dnes-v-madrid-391310.html", "text": "Водещият ни тенисист Григор Димитров ще стартира участието си на двойки на турнира \"Мастърс\" в Мадрид днес не преди 17,00 ч. Хасковлията ще играе за първи път в тандем с Карен Хачанов. Техни съперници в първи кръг ще бъдат поставените под №4 в схемата на двойки Хуан Себастиан Кабал и Робърт Фара. Двубоят е четвърти в програмата на корт №3 и ще започне не преди 17:00 часа. Мачовете започват в 12:00 часа, като прези мача на Григор има един мъжки и два женски двубоя. Днес на корта при жените ще видим световната №1 Наоми Осака, както и бившата водачка Симона Халеп. Съперникът на Надал пък ще стане ясен след канадския суперсблъсък между Феликс Оже-Алиасим и Денис Шаповалов.", "date": "2019.05.05", "title": "Гришо играе днес в Мадрид"}
{"url": "https://www.standartnews.com/sport/real-madrid-mina-pred-vilyareal-391333.html", "text": "Реал Мадрид победи макар и трудно у дома Виляреал с 3:2 в мач от 36-ия кръг на Примера дивизион.  За \"белия балет\" се разписаха Мариано Диас (2 и 49) и Хесус Вайехо (40). Точни за \"жълтата подводница\" бяха Херард Морено (11) и Хауме Коста (90). Два кръга преди края Води Барселона с 83 т, пред Атлетико (М) - 74 и Реал Мадрид - 68.", "date": "2019.05.05", "title": "Реал Мадрид мина през Виляреал"}
{"url": "https://standartnews.com/svyat/pendarovski-vodi-za-prezident-v-skopie-391338.html", "text": "Стево Пендаровски води на балотажа в изборите за президент в Северна Македония, сочат предварителните данни от вота. Минути преди края на изборния ден до урните стигнаха 44,5% от избирателите, което прави вотът валиден, съобщи БНР.  Впоследствие от лагерите и на двамата кандидати - Стево Пендаровски и Гордана Силяновска - обявиха победа. До момента официално преброени са гласовете в 32 процента от секциите. От тях над 57 процента одобрение получава Пендаровски срещу малко под 39 процента за Силяновска. В районите с преобладаващо албанско население активността е по-ниска, отколкото на първия тур на 21 април.  Стево Пендаровски и Гордана Силяновска – кандидатите съответно на управляващата коалиция и на опозиционната ВМРО-ДПМНЕ, гласуваха по обед почти едновременно на различни места в Скопие. И двамата продължават да са убедени, че ще има достатъчно голяма активност, за да са валидни изборите, както и че ще спечелят.  \"Очаквам още по-убедителна победа във втория кръг\", заяви Пендаровски, който преди 2 седмици надви Силяновска само с около 4000 гласа. Той смята, че е убедил голяма част от колебаещите си избиратели да гласуват за него.  \"Дъждовно започна денят, но следобед очаквам по-голяма активност в по-големите градове, включително Скопие\", каза още Пендаровски. Силяновска видя в дъждовния ден олицетворение на политическата зима в страната. Но, увери тя, че когато вотът приключи и тя победи, над Северна Македония ще грейне слънце. Първите предварителни резултати се очакват веднага след затварянето на секциите. Официалните трябва да бъдат обявени в срок от 24 часа след това.  Във вота на 21 април беше поставен антирекорд - 41,7%, най-ниската избирателна активност за първи тур на президентски избори от обявяването на независимостта на страната преди 28 години.  Това е шестият президентски вот в Северна Македония. Победителят, при постигане на законовия праг на активността, ще е петият президент на страната. ", "date": "2019.05.05", "title": "Пендаровски води за президент в Скопие"}
{"url": "https://standartnews.com/sport/zlato-za-ansambla-v-guadalakhara-391335.html", "text": "Ансамбълът на България по художествена гимнастика спечели златен медал във финала с три обръча и два чифта бухалки на световната купа в Гуадалахара (Испания ), категория В. Момичетата на Весела Димитрова в състав Симона Дянкова, Мадлен Радуканова, Етика Зафирова, Стефани Кирякова и Лаура Траатс отново доказаха класата си, въпреки двете изпускания и с оценка от 25.300, ( 17.400 за трудност и 7.900 за изпълнение) стъпиха на върха в класирането. Среброто остана за Русия с 25.200 т, а бронзът е за Италия с 24.950 т. ", "date": "2019.05.05", "title": "Злато за ансамбъла в Гуадалахара"}
{"url": "https://standartnews.com/sport/selta-bi-rezervite-na-barselona-391272.html", "text": "Футболистите на Селта направиха важна крачка към спасението си в Примера дивизион, след като в мач от 36-ия кръг победиха във Виго шампионите от Барселона с 2:0.  С оглед предстоящия мач реванш с Ливърпул в Шампионската лига идната седмица \"каталунците\" играха с резервите. От титуларите игра Усман Дембеле, но се контузи в началото и не е ясно дали ще е готов за мача с Ливърпул. За Селта се разписаха Макси Гомес (67)  и Яго Аспас (88 дузпа). В класирането тимът от Виго е 16-и с 37 т и е само на 2 от зоната на изпадащите. фото ЕПА/БГНЕС", "date": "2019.05.05", "title": "Селта би резервите на Барселона"}
{"url": "https://standartnews.com/sport/srebro-za-gratsiite-v-guadalakhara-391270.html", "text": "Ансамбълът на България по худоествена гимнастика - Сиона Дянкова, Мадлен Радуканова, Стефани Кирякова, Лаура Траатс и Ерика Зафирова спечели сребърен медал в многобоя на  World Challenge Cup 2019 по художествена гимнастика в Гуадалахара (Испания). Българките направиха изпълниха много силно шедьовър по музиката на филма \"Най-великия шоумен\" за което получиха космическата оценка от 26.200 за съчетанието си с три обръча и 2 чифта бухалки и се поздравиха със среброто в многобоя. С този уникален резултат гимнастичките ни изпревариха състава на Русия, който беше  преди грациите ни след изпълнението на съчетанията с 5 топки. Именно грешката в това съчетание лиши \"диамантите\" ни от първото място. Крайно класиране за многобоя: 1. Италия 50,250 т, 2. България - 49,100 т, 3. Русия - 46 950 т.", "date": "2019.05.05", "title": "Сребро за грациите в Гуадалахара"}
{"url": "https://standartnews.com/sport/drami-v-bfs-zaradi-zamestnikt-na-khubchev-391308.html", "text": "Изборът на нов селекционер на националния тим е разделил на две членовете на Изпълкома на БФС. За мястото на Петър Хубчев се спрягат имената на Красимир Балъков, треньор на Етър и Георги Донков, досегашен помощник на Хубчев в първия тим. Според информация на \"Стандарт\" за Бала са Боби Михайлов и още няколко от членовете на съюза. Емо Костадинов и останалите били за логичния избор Донков. Причината, че той работи с отбора в последните 2,5 г и ги познава, а също така е наясно и със съперниците ни в евроквалификациите. Донков има необходимия ценз, а освен в националния е бил треньор и в Германия. Вчера и имало среща между Балъков и Михайлов на коята са били уточнявани параметри по евентуалния нов договор. Интересното е, че Балъков е настоял пред шефа на БФС за негов помощник да бъде оставен Георги Донков. Очаква се в началото на седмицата и самия Донков да има среща с Боби Михайлов. Почти сигурно е, че Донков няма да се навие да приеме друга позиция освен тази на треньор на първия тим. Ако не се разберат с Михайлов той и Хубчев ще поемат Левски за новия сезон. При вариант, че Изпълкомът угоди на Боби и назначи Балъков то това ще бъде обявено още до средата на идната седмица. Очаква се Бала да води националите веднага след като му привърши ангажимента с Етър.", "date": "2019.05.05", "title": "Драми в БФС заради заместникът на Хубчев"}
{"url": "https://standartnews.com/svyat/ruski-samolet-ss-78-dushi-se-zapali-vv-vzdukha-391328.html", "text": "Пътнически самолет по линията Москва — Мурманск лумна в пламъци след екстремно кацане на летище Шереметиево в руската столица. Поне 13 от  73  пътници на борда, освен екипажа, са загинали. Две от жертвите са деца, съобщиха от Следствения комитет на Руската федерация. Още шестима са в тежко състояние, обяви РИА Новости. Неизправо електрообрудване е най-вероятната причина машината Сухой Суперджет 100 на \"Аерофлот\" да бъде принудена да се приземи спешно. Друга версия е самолетът да е бил ударен от мълния. Машината е излетяла около 18 ч. московско време от Шереметиево за Мурманск, направила е няколко кръга над Московска област и рязко започнала да намалява височина. Пилотът поискал аварийно кацане и около 18.40 той се приземил, при което е лумнал в пламъци. До пожара се е стигнало след като шасито е заорало в пистата и е предизвикало пожара. Паникьосани пасажери са скачали от самолета още преди спасителните екипи да донесат гумен грап, разказаха очевидци.      ", "date": "2019.05.05", "title": "Поне 13 загинали в пламналия руски самолет"}
{"url": "https://standartnews.com/sport/stoichkov-predstavi-knigata-si-v-chikago-391309.html", "text": "Легендарният български футболист Христо Стоичков представи официалната си биография \"Христо Стоичков. Историята\" пред стотици представители на българската общност в Чикаго, съобщава БНР. Срещите бяха много специални за Камата, защото в американския град преди 25 години България отбеляза първата си победа на световни първенства. Програмата на Стоичков започна още от сутринта на 4 май, когато футболистът изнесе специална лекция на децата от \"Малко българско училище\". Звездата говори пред учениците за усилията и работата, които стоят зад успеха му. Разказа за футболните си години и за сегашното си амплоа на журналист в телевизионния гигант \"Унивижън\". \"Когато през 1994 ми връчиха тази топка в Париж, тя не беше само за Христо Стоичков, защото сам човек не може да постигне нищо. Това е един трофей за България, това е и ваш трофей, защото без подкрепата ви нямаше да ни има. Искам да ви благодаря от все сърце и всяко дете, което дойде тук, да докосне \"Златната топка\" - аз вярвам, че българин един ден пак ще спечели този трофей. Защото, когато преследваш мечтите си, те идват при теб.\"  До Стоичков на сцената застана Шефкет Чападжиев, един от най-уважаваните българи в САЩ. Именно той имаше привилегията за първа лична снимка с Камата и \"Златната топка\". В ранния следобед Христо Стоичков разписваше автографи в шоурума на компанията за европейски стъклопакети Valda USA, която щедро предостави офиса си, за да имат възможност всички почитатели на футболиста да се видят с него и да получат автограф и снимка. Вратите на Hanging Gardens бяха отворени час по-рано от предвиденото, за да посрещнат всички желаещи. Официалното представяне на книгата започна в 20:00 часа и за първи път бе във формат галавечеря с богата шоупрограма с участието на Jersey Girls, фолклорния ансамбъл \"Хоро\" и детската школа към център \"Магура\" и DJ Matty. Сред официалните гости бяха видни спортни звезди като футболните национали от миналото Божидар Искренов и Цветан Йончев, ММА боецът Благой Иванов-Багата, бизнесменът Шефкет Чападжиев, както и семейството на Стоичков. Легендарната осмица влезе в залата под звуците на \"We Are The Champions\" на Queen и бе посрещнат от деца, облечени в различни футболни екипи - на всички отбори, от които Камата е бил част през дългата си кариера. Една от големите изненади на вечерта беше посещението на съотборниците на Камата от американския отбор Chicago Fire. Срещата продължи до ранни зори на следващия ден, но Стоичков отново удържа на думата си - всички гости получиха възможност да се снимат с него и \"Златната топка\" и да получат автограф. ", "date": "2019.05.05", "title": "Стоичков представи книгата си в Чикаго"}
{"url": "https://standartnews.com/sport/grisho-igrae-dnes-v-madrid-391310.html", "text": "Водещият ни тенисист Григор Димитров ще стартира участието си на двойки на турнира \"Мастърс\" в Мадрид днес не преди 17,00 ч. Хасковлията ще играе за първи път в тандем с Карен Хачанов. Техни съперници в първи кръг ще бъдат поставените под №4 в схемата на двойки Хуан Себастиан Кабал и Робърт Фара. Двубоят е четвърти в програмата на корт №3 и ще започне не преди 17:00 часа. Мачовете започват в 12:00 часа, като прези мача на Григор има един мъжки и два женски двубоя. Днес на корта при жените ще видим световната №1 Наоми Осака, както и бившата водачка Симона Халеп. Съперникът на Надал пък ще стане ясен след канадския суперсблъсък между Феликс Оже-Алиасим и Денис Шаповалов.", "date": "2019.05.05", "title": "Гришо играе днес в Мадрид"}
{"url": "https://standartnews.com/sport/grisho-zapochna-s-pobeda-na-dvoyki-v-madrid-391330.html", "text": "Григор Димитров се класира за втория кръг на двойки на турнира от сериите \"Мастърс\" в Мадрид с награден фонд с 6,5 млн. евро. Хасковлияа и руснака Карен Хачанов постигнаха престижна победа за 80 минути срещу играчите от топ 10 в световната ранглиста при дуетите и поставени под №4 в схемата Хуан Себастиан Кабал и Роберт Фара (Колумбия) с 6:2, 7:5, които са и финалистите от Откритото първенство на Австралия през миналия сезон. С победата Димитров си осигури 90 т за световната ранглиста на двойки и бонус от 11 755 евро. В схемата на сингъл хасковлията ще започне срещу квалификант, а във втория кръг може да срещне водача в световната ранглиста Новак Джокович (Сърбия).", "date": "2019.05.05", "title": "Гришо започна с победа на двойки в Мадрид"}
{"url": "https://standartnews.com/sport/real-madrid-mina-pred-vilyareal-391333.html", "text": "Реал Мадрид победи макар и трудно у дома Виляреал с 3:2 в мач от 36-ия кръг на Примера дивизион.  За \"белия балет\" се разписаха Мариано Диас (2 и 49) и Хесус Вайехо (40). Точни за \"жълтата подводница\" бяха Херард Морено (11) и Хауме Коста (90). Два кръга преди края Води Барселона с 83 т, пред Атлетико (М) - 74 и Реал Мадрид - 68.", "date": "2019.05.05", "title": "Реал Мадрид мина през Виляреал"}
{"url": "https://standartnews.com/svyat/shri-lanka-ekspulsira-stotitsi-chuzhdentsi-391314.html", "text": "Увеличат визовите рестрикции за религиозни учители Шри Ланка е изгонила над 600 чужденци, включително около 200 ислямски проповедници след терористичните атаки на католическия Великден, съобщи министър, цитиран от АФП. Вътрешният министър на азиатската държава Ваджира Абейвардена заяви, че духовниците са влезли в страната законно, но след атаките е установено, че визите им са изтекли, за което са наложени глоби и са експулсирани от острова. Силовият министър добави, че с оглед на ситуацията в страната са направили преглед на визовата система и са взели решение да увеличат визовите рестрикции за религиозни учители. По думите му около 200 ислямски проповедници са изгонени. При атаките през миналия месец загинаха 257 души, а близо 500 пострадаха.  Министърът не разкри националността на тези, които са изгонени, но полицията обяви, че много чужденци, на които са им изтекли визите, са от Бангладеш, Индия, Малдивите и Пакистан. Шри Ланка наложи извънредно положение след атаките и увеличи правомощията на армията и полицията да задържа заподозрени за дълъг период.       ", "date": "2019.05.05", "title": "Шри Ланка експулсира стотици чужденци"}
{"url": "https://standartnews.com/svyat/grtskiyat-prezident-katsna-avariyno-na-ostrov-krit-391320.html", "text": "Самолетът на гръцкия президент Прокопис Павлопулос направи аварийно кацане на летището в Ираклион на остров Крит заради буря, съобщи РИА Новости. Машината се насочи към град Ханя в Крит, но климатичните условия не й позволиха да се приземи. В резултат беше решено да се извърши аварийно кацане в Ираклион, откъдето Павлопулос се отправи с кола към Ханя. Заради силните ветрове в региона в неделя бяха анулирани полети на две гръцки авиокомпании от Ханя до Атина и обратно.", "date": "2019.05.05", "title": "Гръцкият президент кацна аварийно на остров Крит"}
{"url": "https://standartnews.com/svyat/bombardirovka-v-ivitsata-gaza-391316.html", "text": "Ожесточиха се сблъсъците в Ивицата Газа. Майка и детето й на година и половина са сред жертвите на бомбардировките, които Израел извърши в събота. Новата вълна на насилие е от петък, когато от Газа започнаха да обстрелват населените с евреи територии със самоделни ракети. Досега са изстреляни повече от 400. Армията на Израел отвърна с насочени удари от въздуха, като в Газа избухнаха поне 200 бомби и ракети. Най-малко четирима са загинали в Газа само в събота. Двама израелци бяха убити от палестинци, а много от ракетите преодоляха защитата на Израел и нанесоха щети на частни домове.", "date": "2019.05.05", "title": "Бомбардировка в Ивицата Газа"}
