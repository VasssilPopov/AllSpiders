{"url": "https://standartnews.com/sport/avstriets-sprya-prikazkata-na-nadal-413199.html", "text": "Приказката за Рафа Надал на Откритото първенство на Австралия по тенис приключи. В мач четвъртфинален мач шедьовър световният №1 загуби от Доминик Тийм с 6:7 (3), 6:7 (4), 6:4, 6:7 (6). Така от понеделник Рафа ще отстъпи лидерския трон в световната ранглиста на Новак Джокович. Двубоят провължи повече от 4 часа и ни показа всичко най-добро от тениса на високо ниво. В първия полуфинал утре Джокович ще играе за 50-и път срещу Роджър Федерер. В петък Тийм ще се изправи срещу Александър Зверев.", "date": "2020.01.29", "title": "Австриец спря приказката на Надал"}
{"url": "https://standartnews.com/sport/skandal-mezhdu-fenovete-na-siti-i-guardiola-413200.html", "text": "В неочакван скандал се забърка мениджърът на Манчестър Сити Хосеп Гуардиола. Със свое изказване той ядоса феновете на тима и ги накара да му отговорят чрез медиите. Всичко започна след мача за ФА Къп срещу Фулъм, завършил с победа с 4:0 за \"гражданите\". След мача испанецът изрази удивлението си от факта, че е имало празни места на стадиона по време на мача и изрази надежда, че на двубоя за Купата на Лигата срещу Манчестър Юнайтед той ще види пълен стадион. \"Бях много разстроен и не виждам какво се опитва да постигне Хосеп. Той дава поводи на критиците и това дразни. Чувстваме се неоправдано критикувани от други клубове и става по-лошо, когато и нашият треньор прави същото. Бих предположил, че Гуардиола е загубил връзка с финансовата реалност, в която се намират футболните фенове\", заяви Кевин Паркър, генерален секретар на официалната фенгрупа на Манчестър Сити.", "date": "2020.01.29", "title": "Скандал между феновете на Сити и Гуардиола"}
{"url": "https://standartnews.com/sport/sou-go-nyama-v-lagera-na-tsska-transfer-413192.html", "text": "Очевидно се оформя нов сапунен сериал с нападателя на ЦСКА Али Соу. Според непотвърдена информация от там, Соу спешно е трябвало да замине за да уреди належащ юрдически проблем с бившия си клуб. Напуснал е изненадващо лагера на \"червените\" в Марбея. Не е изключена обаче възможността да става въпрос и за нови трансферни преговори свързани с него. Преди дни той бе спряган за трансеф в Ал Ахли, но той и клубът се клеха, че всичко е приключено и остава. Националът на Гамбия със сигурност ще пропусне днешната проверка на \"червените\" с Чонбук Хюндай Моторс.", "date": "2020.01.29", "title": "Соу го няма в лагера на ЦСКА - трансфер?"}
{"url": "https://standartnews.com/sport/triumf-v-shl-mozhe-da-zadrzhi-neymar-v-pszh-413203.html", "text": "Неймар заяви в прав текст, че е напълно лоялен на Пари Сен Жермен и е готов да даде всичко от себе си на терена за тима от френската столица. Скорошното изявление на бразилската звезда контрастира с поведението му през лятото, когато беше готов на минутата да си събере багажа и да напусне Франция. Барселона беше задействал план по връщането на нападателя на „Камп Ноу”, който обаче в крайна сметка не се осъществи. А половин година по-късно изглежда така, сякаш Неймар няма намерение да се отдалечава от Айфеловата кула. Поне засега. „Чувствам се като парижанин. Готов съм да се раздавам до последен дъх на терена за ПСЖ. Имаше моменти, в които не бях щастлив тук, няма как да го крия. Но сега не мисля за това”, каза бразилският маестро. Но дали Ней ще бъде на същото мнение и през лятото 2020 г.? Всичко зависи от постиженията, с които може да се похвали в края на сезона. Този път требъл във Франция няма да е достатъчен, убедени са специалистите от  . Неймар трябва да докосне успеха и в Шампионската лига – нещо, което съумя да направи като играч на Барса, но все му убягва, откакто облече екипа на ПСЖ през 2017 г. Нещо повече - предишните два сезона френският шампион неизменно отпадаше още на 1/8-финал, с което остана твърде далеч от претенциите да се наложи като един от грандовете в Европа. В първата си кампания с ПСЖ Неймар дори не успя да помогне на отбора в реванша с Реал Мадрид. Първият двубой в Испания приключи 3:1 за Кралския клуб, а няколко дни след това бразилецът получи травма, която го извади от игра до края на сезона. Без него ПСЖ загуби и във втория двубой с 1:2. Още по-болезнен шамар понесоха парижани в елиминациите през 2018-19. След победа с 2:0 на „Олд Трафорд” френският шампион изглеждаше сигурен в класирането си напред. В реванша на „Парк дьо Пренк” обаче Манчестър Юнайтед стигна до 3:1, след като получи дузпа в добавеното време. Неймар не участва ив двете срещи заради контузия, но след втория изригна в Инстаграм с ругатни срещу съдийските отсъждания, което му донесе наказание от УЕФА. Така или иначе мечтата Шампионската лига увяхна за бразилеца за поредна година. ПСЖ не отива по-далеч от четвъртфинал Така или иначе несполуките на Пари Сен Жермен не са свързани само с периода на Неймар и не се дължат само на него (или на отсъствието му). В три поредни години френският хегемон действително приключваше участието още в 1/8-финалите на Шампионската лига. А в най-болезненото отпадане роля изигра и бразилският нападател, само че като играч на противника. През 2016-17 ПСЖ разгроми Барселона в първия мач Барселона с 4:0 и всички смятаха спора за решен. На „Камп Ноу” обаче се случи истински прецедент – каталунците спечелиха с 6:1, като две от попаденията реализира Неймар. Дори и преди това със Златан Ибрахимович на върха на атаката парижани не успяха да осъществята бленувания пробив. В четири последователни кампании максимумът за Пари Сен Жермен в Шампионската лига беше четвъртфинал. Сега в клуба от френската столица са амбицирани най-после да стигнат по-далеч, и то не само защото имат Неймар, а защото заедно с него Мбапе и Икарди формират наистина убийствено нападение. А ако ПСЖ пробие до финала или дори до полуфинал, това може да задържи за по-дълго време бразилската звезда под Айфеловата кула. Още повече когато изглежда, че Барселона се отказа от идеята да си връща нападателя. Приоритетите се промениха както за клуба от „Камп Ноу”, така и за аса на ПСЖ.", "date": "2020.01.29", "title": "Триумф в ШЛ може да задържи Неймар в ПСЖ"}
{"url": "https://standartnews.com/sport/bos-na-natsionalna-lotariya-pri-levski-v-turtsiya-413207.html", "text": "Един от шефовете на \"Национална лотария\" Димитър Ганев пристигна на визита при Левски, информира Dsport. Той ще гледа днешната контрола срещу Пюник, която е от 16:30 часа.  \r\n \r\nГанев е един от спонсорите на Левски. Присъствието на изпълнителния директор на \"Национална лотария\" в лагера на \"сините\" със сигурност е важно за треньорския щаб и отбора, които могат да получат актуална информация за ситуацията по върховете. Логично е шефът да говори по тази тема с тима довечера. В отбора има очаквано напрежение с оглед на последните събития. \r\n \r\nГанев беше с Васил Божков на срещите с феновете на Левски, които бяха свързани с бъдещето на основния спонсор на клуба. \r\n \r\nТази сутрин започна акция на специализираната прокуратура и полицията, които влязоха в офисите на Васил Божков. Босът на Левски в момента е в чужбина. \r\n \r\n ", "date": "2020.01.29", "title": "Бос на \"Национална лотария\" при Левски в Турция"}
{"url": "https://standartnews.com/sport/nyama-kray-pulev-i-dzhoshua-pak-pregovaryat-413212.html", "text": "Международната боксова федерация (IBF) е одобрила искането на шампиона в тежка категория Антъни Джошуа и задължителния претендент за титлата Кубрат Пулев периодът за преговори между двете страни да бъде удължен с две седмици. По този начин крайният срок се измества за 14 февруари. Той е бил удължаван вече веднъж до 31-ви януари, но изглежда, че двете страни няма да успеят да се договорят и в оставащите няколко дни. Това обяви журналистът от ESPN Дан Рафаел. Все още няма официално съобщение по случая. Еди Хърн и ко-промоутърите на Пулев \"Епик Спортс\" и \"Топ Ранк\" са отишли в IBF в понеделник с искане за удължаване на срока, тъй като са много близо до сключването на сделка. Ако не успеят да се споразумеят, Международната боксова федерация ще трябва да насрочи дата за таен търг с наддаване.", "date": "2020.01.29", "title": "Няма край - Пулев и Джошуа пак преговарят"}
{"url": "https://standartnews.com/sport/bate-ventsi-v-ataka-vrshcham-popov-v-natsionalniya-otbor-413218.html", "text": "Президентът на Славия Венцеслав Стефанов обяви в интервю за Канал 3, че може да върне Ивелин Попов в националния тим. \r\n \r\n„Бих могъл да го върна, ако говоря с него. Никой не ме е накарал, но 100% мога да върна Ивелин Попов. Аз съм сигурен, че бих могъл да го накарам. Ивелин Попов е умно момче, Ивелин Попов е интелигентно момче\". \r\n \r\n\"Ивелин Попов беше против Лечков.  Да, той го отказа. Не одобрявам поведението на Лечков”, каза Стефанов, след което коментира и работата на бившия шеф на реферите Йордан Сталев. \r\n \r\nВ същото време босът на Славия похвали работата на бившия шеф на съдиите Йордан Сталев. „Най-доброто съдийство беше при Йордан Сталев. Някои хора решиха да атакуват Борислав Михайлов през реферите, защото това е най-лесния начин. На шефа на съдиите не му пукаше и затова той бе уволнен. Съдийството след Йордан Сталев се влоши\", заяви президентът на Славия. \r\n \r\nПрочети още на:  \r\n ", "date": "2020.01.29", "title": "Бате Венци в атака: Връщам Попов в националния!"}
{"url": "https://standartnews.com/sport/levski-trgna-s-uspekh-v-turtsiya-ludogorets-s-razgrom-413226.html", "text": "Левски стартира с победа подготовката си в Турция. Сините победиха с 3:2 арменския Пюник, като с гол се отчете най-коментираната покупка Спиърингс. Дебютантът Спиерингс беше точен в 10-ата минута с платен удар, а в 13-ата минута Иву Угочукву изравни с удар в долния десен ъгъл. Шевчук в 73-ата минута донесе пълен обрат, след като Петър Иванов изби дузпа на Миранян. Пет минути след това Здравко Димитров изравни в 78-ата минута. Три минути преди края Нашименто направи 3:2 след хубав удар от фаул. Шампионите от Лудогорец пък разбиха с 6:0 Кайрат в контрола в Белек. Попаденията за шампионите на България реализираха Кешерю (2), Жоржиньо (39), Шверчок (65, 76), Чибота (67) и Бакалов (70). \"Зелените\" изиграха страхотен мач, в който изнесоха лекция на вицешампиона на Казахстан.", "date": "2020.01.29", "title": "Левски тръгна с успех в Турция, Лудогорец с разгром"}
{"url": "https://standartnews.com/sport/otlozhikha-s-godina-svetovnoto-po-atletika-v-kitay-413235.html", "text": "Съветът на Световната атлетика взе решение тази вечер да отложи с година шампионатът на планетата в зала. Той трябваше да се проведе през март 2020 в китайския град Нанджинг. Заради епидемията с короновирус в Китай Световната атлетика, съвместно с Китайската федерация по лека атлетика и организационния комитет на световното взеха решение то да се проведе година по-късно. Идеята сега е световното през 2020 да се проведе 2 седмици след Европейското в зала, което ще се проведе в Торун (Полша). За първи път в историята шампионат на планетата по лека атлетика в зала се отлага с година.", "date": "2020.01.29", "title": "Отложиха с година световното по атлетика в Китай"}
{"url": "https://standartnews.com/sport/tsska-pak-bez-pobeda-i-gol-v-marbeya-413221.html", "text": "ЦСКА изигра още една контрола на подготвителния си лагер в Марбея, в която не вкара гол и не победи. Червените направиха нулево равенство с корейците от Чонбук Моторс. Българският тим организира опасна атака още преди да е изтекла и минути игра. Томи Юрич получи около границата на наказателното поле и опита да намери нахлуващия на скорост Денис Давидов, но подаването му не се получи. В 3-ата минута Давидов финтира двама противникови състезатели и подаде отлично към непокрития Евандро, който се озова сам срещу вратаря, но стреля над напречната греда. Постепенно корейците взеха инициативата и до края на полувремето играта се водеше предимно в половината на ЦСКА, но опасни положения пред червената врата нямаше. В заключителните секунди на тази част българският тим дори изпусна още една добра ситуация, когато Томи Юрич стреля крайно неточно след изпълнение на фаул от 18 метра. Нещата не се промениха кой знае колко и през втората част. Играчите на Чонбук разиграваха топката, но първата по-сериозна ситуация за вторите 45 минути отново бе пред тяхната врата. ЦСкА получи шанс да стреля от фаул в 59-ата минута, но Жеферсон я прати в ръцете на вратаря. Само 120 секунди по-късно Евандро затрудни неимоверно Лий, тъй като стражът на корейците с мъка изби шут на бразилеца в корнер. \r\n \r\nВ 65-ата минута и Юнг шутира опасно от фаул, но на сантиметри над напречната греда. Десет минути по-късно Колимото отправи топовен изстрел, който Черниаускас отрази. В крайна сметка се стигна до логично нулуво равенство. досега ЦСКА има в Марбея две загуби - 0:5 от Нюрнберг , 0:1 от Шонан и днешното нулево равенство с корейците.", "date": "2020.01.29", "title": "ЦСКА пак без победа и гол в Марбея"}
{"url": "https://standartnews.com/kultura/blgariya-vv-vtoriya-polufinal-na-evroviziya-413161.html", "text": "България ще участва във втория полуфинал на Евровизия 2020, който ще се проведе на 14 май. Виктория Георгиева ще се съревновава с изпълнителите на Австрия, Молдова, Полша, Сан Марино, Сърбия, Исландия, Чехия, Гърция, Естония, Дания, Швейцария, Финландия, Армения, Латвия, Грузия, Португалия и Албания. Само десет от осемнадесетте държави ще имат възможността да се класират за големия финал на Евровизия 2020 на 16 май и да се борят за победата в най-престижното музикално шоу в Европа. Българите, живеещи в тези държави, също ще могат да подкрепят Виктория. Във втория полуфинал своят глас за България ще могат да дадат и живеещите в Испания, Великобритания и Франция. В края на януари приключиха и музикалните лагери в София и Лондон за създаване на българската песен за Евровизия 2020. През февруари предстои да бъде заснет клипа към песента, а през март ще бъде премиерата ѝ. Двата полуфинала и големият финал на Евровизия 2020 ще бъдат излъчени на живо по БНТ 1 на 12, 14 и 16 май от 22 часа.", "date": "2020.01.29", "title": "България във втория полуфинал на Евровизия"}
{"url": "https://standartnews.com/sport/prikazka-bez-kray-19-tochki-prednina-za-livrpul-413239.html", "text": "Кметството в града на Бийтълс може да стяга шампионския парад. Ливърпул продължава с бясна скорост да доближава жадуваната шампионска титла на Англия. Приказката на феноменалното представяне продължи в Лондон след 2:0 над Уест Хям. Така \"червените\" вече са с изумителната преднина от 19 точки пред втория Манчестър Сити 14 кръга преди края. 23 победи от 24 мача за отбора на Юрген Клоп и 70 спечелени точки още през януари! Двубоят започна с ранен шанс за Ливърпул, но Дивок Ориги не успя да се възползва от подаването на Мохамед Салах. Това се случи преди да е изтекла и една минута. В третата белгиецът получи пас отляво от Вайналдум и насочи топката към към Салах пред вратата, но вратарят Фабиански изпревари всички. В тези начални минути се видя ясно игровият план на домакините, които приеха играта в своята половина и чакаха своя шанс. Владеенето на топката достигна 80 процента в полза на Ливърпул, но домакините действаха дисциплинирано в защита. В 25-ата минута късметът покри “чуковете”. Робъртсън беше изведен в наказателното поле и успя да преодолее излезлия да го пресрещне Фабиански. Топката летеше към опразнената врата, но защитникът Иса Диоп успя да я изчисти. Така се стигна до 35-ата минута, когато Ливърпул получи право да изпълни дузпа. Роберто Фирмино овладя топката малко преди да напусне терена, успя да подаде към Ориги, който беше повален от Диоп. Дузпата беше очевидна, но се наложи намесата на ВАР, за да се види дали Фирмино не е играл с ръка в ситуацията преди подаването. Оказа се, че няма проблем и така зад топката застана Мохамед Салах, който откри резултата. В 51-та минута брилянтна игра на Салах завърши с пас към Чембърлейн, който не сгреши - 0:2. Логично на фона на играта от началото на срещата. Малко след това Алисон спаси блестящо удар на \"чуковете\". В 70-та минута Трент Алекзандър едва не си отбеляза автогол, но вратата на Ливърпул остана суха. Малсо след това Салах пропусна отлична възможност след разиграване. Отново той в 78-та минута уцели гредата. Минути по-късно - отново спасяване от световна класа на Алисон. Това показа, че и Уест Хям имаше някой и друг шанс в двубоя. До края просто нямаше какво да попречи на Ливърпул да постави новия си рекорд. По същото време Манчестър Юнайтед спечели градското дерби със Сити с 1:0 на \"Етихад\". Но след 3:1 за Сити в първия полуфинал, тимът на Гуардиола стигна за трета поредна година до решителния мач в турнира за Купата на лигата. Там Сити ще срещне Астън Вила.    ", "date": "2020.01.29", "title": "Приказка без край! 19 точки преднина за Ливърпул"}
{"url": "https://standartnews.com/kultura/chapa-izografisa-vanga-413169.html", "text": "„В памет на пророчица Вангелия. Да се помни!“ … Създаде Чап 2020 – това е написал на своята нестандартна творба художникът Георги Чапкънов. Картината на големия артист е издържана в най-добрите зографски традиции и ще краси залата в новото музейно крило на църквата, построена в Рупите от самата Ванга. Творбата е създадена по благородната инициатива и спомосъществователството на познатия топфотограф Ромео Чолаков. Софийската премиера на живописното платно се състоя в „Грозд“ в присъствието на академик Антон Дончев, бизнесмена Александър Тумпаров, талантливите млади художници Онник Каранфилян и Дончо Дончев, информира Иван Тенев.", "date": "2020.01.29", "title": "Чапа изографиса Ванга"}
{"url": "https://standartnews.com/svyat/trusove-ot-albaniya-do-karibite-413138.html", "text": "Земята се люля от Албания до Карибите. Земетресение с магнитуд 4,9 удари балканската държава и извади на улиците хората от Тирана. По първоначални данни няма пострадали и разрушения, предаде Асошиейтед прес. Министерството на отбраната на Албания съобщи, че според местния Институт по геофизика трусът, регистриран в 21,15 часа местно време е бил с епицентър на 34 километра северозападно от Тирана и е бил на дълбочина 7 километра. Европейско-Средиземноморския сеизмологичен център съобщи за трус с магнитуд 5. Последвали са по-леки вторични трусове. На 26 ноември Албания бе ударена от силно земетресение с магнитуд 6,4. Тогава загинаха 51 души, а около 15 000 останаха без покрив, предаде БНР Няма опасност от цунами след силното земетресение в Карибско море с магнитуд 7,7 по Рихтер. Епицентърът на труса бил на 139 километра северозападно от град Монтего бей в Ямайка и на 140 км югозападно от Никеро, Куба. Огнището е било на дълбочина 10 км. Не се съобщава за разрушения и пострадали в Куба, но трусът е бил усетен в Хавана и други градове. На Каймановите острови има напукани пътища и прекъсната канализация. Трусът беше усетен и в американския град Маями, където уплашени хора са излезли по улиците, а някои сгради са били евакуирани.", "date": "2020.01.29", "title": "Трусове от Албания до Карибите"}
{"url": "https://standartnews.com/biznes/pezho-i-sitroen-spirat-zavod-v-kitay-413137.html", "text": "  Коронавирусът може да създаде проблеми за някой от големите автомобилни производители, включително Groupe PSA, General Motors, Ford, Fiat Chrysler, Honda Motor, Nissan Motor и Renault, понеже всички те имат заводи в китайския град Ухан, пише MarketWatch. Френската автомобилна компания Groupe PSA, която е производител на марките Peugeot и Citroen, ще прекрати временно производството, защото ще евакуира целия персонал и техните семейства от региона на Ухан. Компанията обмисля потенциални възможности за евакуация на 38 служители в чужбина в пълно сътрудничество с властите на Китай и френското консулство. Фирмата също ще предприеме подходящи мерки с китайския си партньор, Dongfeng Motor Corporation, за да се погрижи за необходимите прегледи на служителите в съвместното им предприятие в Китай. General Motors заедно със SAIC Motor - която се занимава с производството и продажбата на автомобили Cadillac, Buick и Chevrolet, разполага с голямо производствено предприятие в Ухан с работна сила от около 6 000 души. General Motors временно ограничи всички командировки до Китай и помоли служителите си да предприемат необходимите защитни мерки, препоръчани от медицинските власти. Правителството на Китай обави, че е заделило 300 милиона юана (43.5 млн. долара) за борба с коронавируса в град Ухан и централната провинция Хубей. Средствата ще бъдат използвани за строителството на две болници за болните от пневмония, както и за купуването на специално медицинско оборудване.", "date": "2020.01.29", "title": "Пежо и Ситроен спират завод в Китай"}
{"url": "https://standartnews.com/svyat/rusiya-s-lost-za-vliyanie-v-pase-413142.html", "text": "\"До днес беше невъзможно нашата работа в рамките на Съвета на Европа да се счита за пълноценна и всеобхватна. Сега ние получаваме възможност да влияем на дневния ред.\" Това заяви пред журналисти Пьотр Толстой минути, след като стана зам.-председател на  Парламентарната асамблея на Съвета на Европа (ПАСЕ). Депутатите й избраха ръководителя на руската делегация и заместник-председател на Държавната Дума за заместник-председател на Асамблеята, предава TACC, цитирана от „Фокус”. 252 от 321 парламентаристи взеха участие в гласуването, заяви водещият на заседанието. Три бюлетини бяха невалидни, преброени са 249 гласа. 132 делегати от ПАСЕ изразиха подкрепа за кандидатурата на Толстой, 117 бяха против. \"Г-н Толстой получи абсолютно мнозинство от подадените гласове и по този начин се счита за избран за заместник-председател от Руската федерация\", потвърди водещият.  „Тук сме, за да защитим позицията на Русия, интересите и правата на гражданите на страната ни, за да отстояваме нашите принципи и ценности,“ подчерта още Толстой. „Сигурен съм, че ще допринесем за бъдещето на Съвета на Европа“, завърши политикът, като изрази специална благодарност на председателя на Държавната дума Вячеслав Володин „за проявеното доверие.“ По-рано повечето участници в зимната сесия на ПАСЕ подкрепиха кандидатурата на Толстой в първия тур на изборите, но спечелените гласове не бяха достатъчни, тъй като правилата позволяват победа в първия тур само ако повече от половината от делегатите на ПАСЕ гласуват. Във втория тур бе събрано достатъчно мнозинство. Председателят на ПАСЕ има 20 заместници. Те се избират в началото на всяка година на зимната сесия на Асамблеята. По традиция заместник-председателите заместват председателя в негово отсъствие, по-специално водят заседания и участват в заседанията на Бюрото на ПАСЕ. Също така от името на председателя те могат да изпълняват определени представителни функции.", "date": "2020.01.29", "title": "Русия с лост за влияние в ПАСЕ"}
{"url": "https://standartnews.com/svyat/evroparlamentt-glasuva-brekzit-413139.html", "text": "Брюксел дава последната зелена светлина за Брекзит довечера. В 19ч. българско време Европарламентът трябва окончателно да гласува излизането на Великобритания от ЕС. Гласуването идва след приключилия процес на ратификация на документа от Обединеното кралство и положителната препоръка от комисията по конституционни въпроси на Европарламента миналата седмица. Преди гласуването, председателят на Европейската комисия Урсула фон дер Лайен, на Европейския съвет Шарл Мишел и главният преговарящ на ЕС Мишел Барние ще участват в дебат с лидерите на политическите групи. След вота, председателят на Европейския парламент Давид Сасоли ще направи изявление в пленарната зала, а след това евродепутати от Обединеното кралство и лидери на групите ще отбележат момента с кратка церемония. За да влезе в сила, споразумението за оттегляне на Обединеното кралство трябва да бъде одобрено от Европарламента с обикновено мнозинство и след това с квалифицирано мнозинство от Съвета. Очаква се Съветът да вземе решението си чрез писмена процедура.", "date": "2020.01.29", "title": "Европарламентът гласува Брекзит"}
{"url": "https://standartnews.com/svyat/oshche-2-detsa-zaginali-v-khelikoptera-na-kobi-413143.html", "text": "Още две деца са загинали в катастрофата с хеликоптера на легендата от NBA Коби Брайънт. Властите все още не са обявили официално имената на деветимата загинали в катастрофата, но медиите в САЩ съобщиха имената им. В хеликоптера-ковчег, който се разби в стръмен хълм северозападно от Лос Анджелис са били: 41-годишната баскетболна легенда Коби Брайънт, 13-годишната му дъщеря Джиана, треньорът по бейзбол на местен колеж Джон Алтобели (56), неговата съпруга Кери Алтобели(46), дъщеря им Алиса (13), помощник-треньорката по баскетбол от академията на Коби Брайънт Кристина Маузер (38), Сара Честър (45), дъщерята на Сара Честър Пейтън Честър (13) и пилота на хеликоптера, 50-годишният Ара Зобаян. Всички тела на загиналите в авиокатастрофата вече са открити от разследващите и са предадени на съдебните лекари, съобщи телевизия „Кей Ти Ел Ей”. Властите първоначално обявиха, че може да отнеме време да бъдат издирени всички 9 тела, защото отломките от разбилия се с голяма скорост хеликоптер са се разпилели на значителна площ. \"Опашката е от едната страна на хълма, а фюзелажът - от другата. Основният ротор е 100 метра по-нататък. Останките са пръснати върху разстоянието от 200-250 метра\", казва Дженифър Хоуменди, която ръководи разследващия екип.", "date": "2020.01.29", "title": "Още 2 деца загинали в хеликоптера на Коби"}
{"url": "https://standartnews.com/biznes/gledat-drzhavniya-monopol-za-lotariite-413156.html", "text": "Парламентът започна дебатите по поправките в Закона за хазарта, внесени от депутата от НФСБ Валери Симеонов. Проектът въвежда изключителен държавен монопол върху лотарийните игри. Депутатите гледат закона, докато спецпрокуратурата и МВР провеждат акция в офисите на бизнесмена Васил Божков, чийто основен бизнес е хазарта и Националната лотария. Операция тече и в Комисията по хазарта. Повод е докладът, който сочи, че в следствие на двойния законов режим за таксите от хазарт, държавният тотализатор е плащал много повече данъци от националната лотария. Според доклада лотарията не  е внесла 210 млн. лв. Васил Божков твърди, че комисията по хазарта 5 години е била наясно с това, защото законът го позволява.", "date": "2020.01.29", "title": "Гледат държавния монопол за лотариите"}
{"url": "https://standartnews.com/biznes/a1-demonstrira-inovativniya-huawei-mate-30-pro-v-mall-of-sofia-413176.html", "text": " започва предлагането на най-новия представител на Mate серията на Huawei – Mate 30 Pro, в комплект с безжичните слушалки с интелигентно шумоподтискане FreeBuds 3. Устройството беше представено от китайския технологичен гигант през есента на 2019 година и веднага привлече вниманието на любителите на високите технологии с редица иновативни решения. Първото нещо, което прави впечатление във външния вид на смартфона, е нетрадиционният дизайн на камерата. Четворната Leica камера, позиционирана на гърба на устройството, впечатлява не само с формата си, но и с възможностите за прецизно засичане на разстоянието и правене на снимки дори в условия на ограничена осветеност. Модернизираните функции АI HDR+ и AI сегментиране позволяват на софтуера на камерата да анализира изображението и да го сегментира в различни части. Така потребителите с лекота получават баланс в светлината, цвета и контраста. Дисплеят на устройството прави впечатление заради преливащата си форма, която обхваща и страничните части на устройството. Това технологично решение не е създадено само за визуален ефект, а има и чисто практически ползи. Заобленото стъкло с изключителна извивка от 88 градуса осигурява естествено докосване и задържане в дланта на ръката. Освен това, от страничната част на дисплея могат да се управляват редица функции на устройството. Това, което остава скрито от потребителите вътре в устройството, е не по-малко важно за работата на Huawei Mate 30 Pro. Процесорът Kirin 990 постига значително подобрение в цялостната производителност и енергийната ефективност на смартфона. Той е създаден на нов принцип в процесорната архитектура - Big-Core плюс Tiny-Core NPU. „Големите“ и „малките“ ядра изпълняват различни задачи, според изискванията за натовареност, необходими за съответния процес. Оптималната работа на процесора е важна и за издръжливостта на батерията. Със своите 4500 mAh, Huawei Mate 30 Pro e сред най-мощните в портфолиото от устройства на  . Освен с интелигентна система за разпределение на натоварването, устройството може да се похвали и с функция за бързо зареждане, както и с възможност за обратно зареждане на други устройства, 3 пъти по-бързо от това при Mate 20 Pro. Това е първото устройство на Huawei, което идва с Android 10, но без така наречените Google Mobile Services (GMS) – инструменти на Google, които са част от обичайната инсталация на операционната система. Това ще даде възможност на потребителите да се запознаят с новата Huawei AppGallery – собствен магазин за приложения, разработен от компанията, който бързо и постоянно се обогатява с все повече глобални и локални приложения. Mate 30 Pro е поредното доказателство, че Huawei ще продължава самостоятелно по пътя си в разработването на нова модерна екосистема от интелигентни устройства и услуги. Huawei Мате 30 Pro се предлага от   в комплект с FreeBuds 3 на цени от 56,99 лв. месечно на изплащане, в комбинация с тарифен план  . Любителите на мобилните технологии могат да се запознаят с устройството на специалния щанд в магазина на А1 в Mall of Sofia, на столичния булевард „Александър Стамболийски“ 101.", "date": "2020.01.29", "title": "А1 демонстрира иновативния Huawei Mate 30 Prо в Mall of Sofia"}
{"url": "https://standartnews.com/biznes/globyavat-trgovtsi-predlagashchi-khrani-s-iztekl-srok-413188.html", "text": "Търговци, хванати да продават месо и млечни продукти с изтекъл срок на годност, ще бъдат глобявани. Размерът на глобите ще е от 1000 до 1500 лева. Това предвижда новият закон за управление на агрохранителната верига, който правителството ще обсъжда на днешното си заседание. При повторно нарушение пък санкцията ще е 3000 лева. Ако нарушението е извършено от едноличен търговец или юридическо лице, санкцията ще е от 3000 до 6000 лева. Проектът предвижда още наказания в размер от 3000 до 5000 лв. за всички търговци, които пуснат на пазара месо от животни, които не са изследвани предварително, а при повторно нарушение глобата скача на от 5000 до 8000 лв.  ", "date": "2020.01.29", "title": "Глобяват търговци, предлагащи храни с изтекъл срок"}
{"url": "https://standartnews.com/biznes/firmi-mestyat-ofisi-ot-sofiya-v-regionalni-tsentrove-413215.html", "text": "През 2019 г. въведените в експлоатация офисни площи са общо 177 860 кв. м, показва докладът на консултантската компания Cushman & Wakefield Forton. Нарастването на пазара е най-високото от 2010 година насам. През изминалата година бяха завършени ключови бизнес комплекси в София - Garitage Park – Сгради A и B, Space Tower, Advance Business Center - Сграда 1, Sofia Office Center и Mobi Art Office Building. „Значителният обем нови проекти е в резултат на повишената строителна и инвестиционна активност, след период на по-слабо предлагане и засилено търсене на висок клас офиси. В момента запитванията са стабилни, но е възможно в средносрочен план по-бавното усвояване на новите площи да доведе до леко покачване на свободните офиси “, коментира Станимира Пашова, мениджър „Офис площи“ в Cushman & Wakefield Forton. Площите в строеж, планирани за завършване до 2022 г., са 376 000 кв. м, като делът на незаетите офиси към края на 2019 достига 10%. Според експертите на Cushman & Wakefield Forton през последните месеци сключените наемни договори за площи в строеж намаляват. Това може да се обясни с големия обем имоти на пазара и по-конкретно - завършените нови сгради през 2019. Предлагането дава широк избор на наемателите и най-важното – време за вземане на решение. „През последните години компаниите със специфични изисквания или търсещи по-значителна офис площ трябваше да изберат имот още на етап строеж, тъй като опциите им бяха ограничени. В момента обаче предлагането им позволява да обмислят по-дълго възможностите на пазара и да направят своя избор на база готови сгради и проекти в строеж. Това несъмнено увеличава конкуренцията в сектора и води до повишаване на качеството на продукта“, пояснява Станимира Пашова. Наемният пазар в столицата отчете едно от най-силните тримесечия за последните 10 години, сочат данните на компанията. В резултат на високата активност, за периода са отдадени под наем 67 111 кв. м. Сред ключовите сделки беше новият център за споделени услуги на Световната банка. Водещият глобален доставчик на цялостни платежни решения Paysafe подписа договор за близо 11 хил. кв. м в Capital Fort, който включваше както подновяване на срока, така и разширяване на наетите площи. „През последните месеци търсенето и профилът на наемателите постепенно се изменя. Ако досега запитванията бяха основно от големи компании за площи около 1500-5000 кв. м, то вече е налице интерес от повече на брой наематели, но за по-малки офиси. Причина за това е както навлизането на нови компании с перспектива за разрастване у нас, така и успешното развитие на стартъпи и преминаването им във фаза на растеж. Те търсят първи офис с по-малка площ, който може да задоволи всичките им изисквания и затова избират сгради клас А и Б“, казва Станимира Пашова. По думите й промяната в търсенето налага бърза приспособимост от страна на инвеститорите и наемодателите. За проектите, които в момента са на идеен етап, е важно да се преценят правилно какви ще бъдат потребностите и изискванията на бъдещите наематели, и правилното им стратегическо позициониране. „Инвеститорите, които планират нови офис проекти, трябва да имат предвид не само повишаващата се конкуренция, но и необходимостта от правилна организация на пространството в сградата – възможностите за разделяне на етажната плоча на индивидуални офиси без увеличаване на процента общи части, както и предоставянето на възможност за индивидуално управление и отчитане на разходваната енергия”, допълва инж. Петко Лозанов, мениджър “Проектен мениджмънт” в Cushman & Wakefield Forton. Според него ключова роля за постигане на качество и спазване на сроковете при планиране и изпълнение на проектите играе ранното включване на проджект мениджмънт екип в процеса. Експертите са категорични, че благоприятната икономическата обстановка дава своето отражение на офис пазара в цялата страна. „Добрата новина е, че недостигът на работна ръка в София се преодолява не с напускането на страната, а откриването на нови  офиси в областните градове като Пловдив, Варна и Бургас. Заедно с разрастването на базирани в София наематели към тези градове, не липсват и примери на компании, които откриха своите първи офиси извън столицата. Сред тях е новият център за споделени услуги на KBC Group във Варна. Очакванията ни са тази движеща пазара тенденция да се запази и през следващите години“, заключва Станимира Пашова. Офертите за първокласните офис площи в столицата остават стабилни – 15 евро/кв. м за централната градска част и 12-14 евро/кв. м за висок клас офиси по големите булеварди.", "date": "2020.01.29", "title": "Фирми местят офиси от София в регионални центрове"}
{"url": "https://standartnews.com/biznes/ochakva-se-slaba-rekolta-ot-pshenitsata-413171.html", "text": "Зърнопроизводители и агрономи са категорични, че продължилата сериозна суша през настоящия есенно-зимен период ще доведе до ниски добиви от есенниците в цялата страна. С месеци е забавен растежът на пшеницата и ечемика във Великотърновска област заради сухата почва. От друга страна липсата на снежна покривка излага посевите директно на минусовите температури през нощта. Това нанася допълнителни поражения върху реколтата на есенните култури. Заради липсата на влага растенията изостават в своето развитие. Продължителното засушаване, започнало още през лятото на миналата година, не позволи на част от семената да покълнат и поникнат. Земеделските стопани казват, че миналата стопанска година е била много добра като средният добив на пшеница от декар е бил около 700 кг. Зърнопроизводителите смятат, че не е изключено ниските добиви да се отразят на цената на хляба и казват, че реколтата може да бъде спасена ако в близките седмици започне да вали.  ", "date": "2020.01.29", "title": "Очаква се слаба реколта от пшеницата"}
{"url": "https://standartnews.com/biznes/boing-otchete-prva-zaguba-ot-23-godini-413211.html", "text": "\"Боинг\" отчете първата годишна загуба от 1997 г. в резултат на финансовия срив от двете катастрофи с новия самолет 737 Max, информират медии. Приземяването на 737 Max вероятно ще струва на компанията повече от 18 милиарда долара. Разходите за затварянето и възобновяването на работата на завода ще струва около 4 милиарда долара. Разходите за компенсирането на самолетни компании и загубените продажби вследствие на приземените самолети се очаква да достигнат 8,3 милиарда долара в сравнение с предишната прогноза от 5,6 милиарда долара. Общо разходите ще набъбнат до 18,6 милиарда долара или близо 20% от годишните продажби на \"Боинг\" преди приземяването на самолета. Компанията е изгубила 636 милиона долара през 2019 г., което се случва за първи път от 1997 г. За сравнение през 2018 г. отчете печалба от 10,46 милиарда долара.  ", "date": "2020.01.29", "title": "Боинг отчете първа загуба от 23 години"}
{"url": "https://standartnews.com/biznes/mineralna-voda-pravi-bum-na-imoti-v-bistritsa-413220.html", "text": "Бум на търсенето на имоти в село Бистрица, община Дупница заради открита минерална вода в района, съобщи БНТ. След проучванията в населеното място има минерална вода с прогнозна температура 65 градуса. Инвеститори от България и Македония вече са направили запитвания за покупка на терени в планинското село. По думите на кмета на селото Кирил Огненски последните един два месеца има интерес от порядъка на 5, 6 декара. Предполага се, че това са инвеститори, които имат намерение да строят хотели. Около 1 милион лева ще са необходими да се изгради термален кладенец, бъдещето на района е в туризма, категорични са от общината.", "date": "2020.01.29", "title": "Минерална вода прави бум на имоти в Бистрица"}
{"url": "https://standartnews.com/biznes/vizhte-koi-vzekha-nagradite-na-forbes-blgariya-413233.html", "text": "Списание FORBES България отличи победителите във FORBES Business Awards 2020. Конкурсът, който отличава най-добрите бизнес практики, социално отговорни компании и предприемаческия дух, се проведе на 28 януари в едно от най-модерните и елегантни пространства в столицата - Sofia Event Center. Чрез бизнес наградите FORBES България търси, открива и отличава шампионите в свободното предприемачество и насочва вниманието на обществото към техните успехи. Най-ценният приз „Компания на годината“ беше връчен на Телерик Академия, които пребориха конкуренцията в подкатегория Образование и събраха най-много точки в оценяването на журито. Освен в предварително обявените категории, на церемонията бяха връчени и 3 специални награди. Отличието „CEO на 2020“ спечели Пламен Цеков, изпълнителен директор на Скейл Фокус. Наградата „Предприемач на 2020“ взе Александър Рангелов, съосновател и изпълнителен директор на IPS, а „Сделка на 2020“ спечели Банка ДСК за придобиване на Societe Generale Експресбанк. Ето и пълният списък на отличените компании, получили признание за добре свършената работа през изминалата година: Категория „Стартъп на 2020“, победител – ЛогСентинел; Категория „Обществено отговорна компания на 2020“, победител – Лидл България; Категория „Работодател на 2020“, победител – Прогрес Софтуер; Категория „Компания на 2020 | Финанси“, победител – Iuvo Group; Категория „Компания на 2020 | Образование“, победител – Телерик Академия; Категория „Компания на 2020 | Селско стопанство”, победител – Ник Агро Сървис; Категория „Компания на 2020 | Информационни и комуникационни технологии”, излъчи двама победители – Скейл Фокус и Софтуер Груп; Категория „Компания на 2020 | Търговия“, победител – Ван Холдинг (Фантастико); Категория „Компания на 2020 | Производство“, победител – Макском; Категория „Компания на 2020 | Услуги“, победител – Уърлд Транспорт Оувърсийз – България. Тази година бяха подадени 91 кандидатури – 17 за Стартъп на 2020, 16 за Работодател на 2020, 10 в Обществено отговорна компания на 2020 и 48 за Компания на годината, където раздадоха награди в секторите Финанси, Образование, Селско стопанство, Информационни и комуникационни технологии, Търговия, Производство и Услуги. За наградите на FORBES можеха да кандидатстват всички компании, регистрирани в България, независимо от техния размер, сектор и собственост. Победителите бяха определени по строги и утвърдени правила. Кандидатстването продължи от 8 октомври до 10 декември 2019 година, а компаниите трябваше да отговарят на специфични въпроси за категорията в която кандидатстваха. Техните отговори се оценяваха с точки от независимо жури, съставено от уважавани бизнес лидери от различни сектори на икономиката: Лъчезар Богданов, главен икономист в ИПИ; Любен Белов, партньор в LAUNCHHubVentures; Мария Шишкова, управляващ съдружник на AIMS Human Capital; Николай Гърнев, управляващ съдружник на EY за България, Македония, Албания и Косово; Огнян Донев, мажоритарен собственик, председател на Съвета на директорите и изпълнителен директор на „Софарма“ и Станимир Каролев, основател и председател на Съвета на директорите на „Карол“. Всеки член на журито самостоятелно оценяваше кандидатурите и изпращаше оценките си на редакционния екип на FORBES, който обобщи получената информация. На тази основа бяха класирани кандидатурите във всяка категория и бяха обявени победителите. Накрая всеки един член на журито получи резултатите на останалите оценяващи, за да се гарантира почтеност и прозрачност на избора. Отличените получиха признание за добре свършената работа и мотивация за изкачването на нови върхове. А техният пример и тяхната история насърчават и вдъхновяват всички компании и предприемачи да се стремят към успеха.", "date": "2020.01.29", "title": "Вижте кои взеха наградите на FORBES България"}
{"url": "https://standartnews.com/svyat/edna-treta-ot-nemtsite-ne-iskat-migranti-za-ssedi-413173.html", "text": "35 на сто от жителите на Германия, които са с мигрантски корени, изпитват дискриминация при намирането на жилище. До този извод са стигнали авторите на проучване, поръчано от Федералната служба за борба с дискриминацията, резултатите от което бяха публикувани в сряда, пише канал 3. \"Често едно необичайно име е достатъчно, за да не бъдете поканени да огледате апартамента или на разговор\", каза в сряда ръководителят на ведомството Бернхард Франке пред изданията на медийната група Функе. Според него рекламите за жилища с ясно расистко съдържание си остават нещо обичайно. Според Франке се изискват допълнения към Общия закон на Федерална република Германия за равно третиране, забраняващи дискриминацията в тази област, както се прави по отношение на рекламите за търсене на персонал. Освен това изследванията показват, че почти всеки трети германец (29 процента) би се чувствал дискомфортно, ако в съседен апартамент или къща се настани мигрант. Възможността за отдаване под наем на жилище на мигрант предизвиква съмнения или притеснения сред 41 процента от анкетираните. В същото време по-голямата част от германците (83 процента) признават, че дискриминацията при търсенето на жилища е често срещана спрямо чужденци или представители на определени етнически групи. Осъзнаването на проблема и личните нагласи често се разминават, подчертават авторите на изследването. В проучването са участвали хиляда души над 16-годишна възраст, които говорят немски.", "date": "2020.01.29", "title": "Една трета от немците не искат мигранти за съседи"}
{"url": "https://standartnews.com/biznes/koi-aviokompanii-spryakha-poleti-do-kitay-413240.html", "text": "  7 от големите авиокомпании в света обявиха, че спират полетите си до Китай заради смъртоносния вирус. Това са Lufthansa, British Airways, United Airlines, Air Asia, Cathay Pacific, Air India и Finnair, съобщи Reuters. Последна обяви решението си авиопревозвач номер едно на Европа Lufthansa. Засега отмяната важи до 9 февруари. Компанията обаче уточни, че продължава полетите си за Хонгконг.  ", "date": "2020.01.29", "title": "Кои авиокомпании спряха полети до Китай"}
{"url": "https://standartnews.com/svyat/rusiya-i-kitay-razrabotvat-vaksina-sreshchu-koronavirusa-413177.html", "text": "Китай е снабдил Русия с генома на новия коронавирус и учени от двете страни вече разработват ваксина срещу него, предаде ТАСС, като се На база на предадения вирусен геном руски учени са разработили експресни тестове, които за два часа идентифицират в човешкия организъм причинителя на новата пневмония. По последни данни с нея са заразени общо 6012 души и 132 са починали, предаде БТА. Посолството на Русия в Пекин обсъжда с китайските власти възможностите да бъдат евакуирани руските граждани само от провинция Хубей, където са регистрирани най-много заразени с вируса, информира консулството на Москва в Гуанчжоу.", "date": "2020.01.29", "title": "Русия и Китай разработват ваксина срещу коронавируса"}
{"url": "https://standartnews.com/svyat/aviokompanii-spirat-poleti-do-kitay-413179.html", "text": "Заради епидемията от коронавирус в Китай, авиокомпанията \"Бритиш Еъруейс\" прекратява полетите си до азиатската страна. Правителството на Великобритания организира евакуацията на около 300 британци, за които се смята, че са в Ухан или в провинция Хубей, чийто административен център е града. „Бритиш Eъруейс“ по принцип извършва всекидневни редовни полети от летище „Хийтроу“ до Шанхай и Пекин. „Извиняваме се на хората за създаденото неудобство, но сигурността на нашите клиенти винаги е била приоритет за нас“, се казва в краткото изявление на авиолинията, съобщава БНР. И Руските Уралски авиолинии обявиха днес, че прекратяват някои от услугите си до Европа, отново заради смъртоносния китайски коронавирус. Базираната в Екатеринбург авиокомпания спира полетите си до Мюнхен, Париж и Рим, както и до японския град Сапоро до края на зимата. Точно тези рейсове са популярни сред китайски туристически групи. Русия и Китай работят съвместно върху ваксина срещу коронавируса, съобщи днес китайското консулство в Гуанджоу. Междувременно в Обединените арабски емирства беше потвърден първи случай на заразяване с новия коронавирус от Китай. По първоначална информация по всяка вероятност заразата е пренесена от човек, пристигнал от китайския град Ухан, откъдето тръгна разпространението на вируса миналия месец. По последни данни на от властите в Китай - 132 души са починали от новия вирус, близо 6000 са се заразили. Редица страни вече предприеха евакуация на свои граждани, намиращи се на територията на поставения под карантина град Ухан.  ", "date": "2020.01.29", "title": "Авиокомпании спират полети до Китай"}
{"url": "https://standartnews.com/svyat/nachelo-na-rusiya-koy-shche-nasledi-putin-413210.html", "text": "Кой да е следващият президент на Русия е въпрос, който тормози главите на изключително много хора на планетата. Конституционните промени, обявени от Владимир Путин по-рано този месец, също повдигнаха повече въпроси отколкото да дадат отговори, но те предполагат, че той ще избере свой приемник, когато мандатът му през 2024 г. приключи, коментира днес „Политико“. Предложените промени, които си проправят път през лоялния на Кремъл парламент, няма да позволят на Путин да остане на власт след 2024 г. и затварят вратичката, която му разреши да се върне към президентството след премиерския пост от 2008 до 2012 г. Целта на реформите е да осигурят, че путиновият модел ще остане и след Путин. Очаква се той да стане председател на Държавния съвет – президентски съветнически борд, който ще бъде закрепен в конституцията. С оглед на по-малкото официални правомощия Путин вероятно ще избере лоялен наследник, за да бъде уверен, че курсът му ще бъде продължен. Според социоложката Олга Криштановска, която изучава руския елит от десетилетия, изборът вече е сведен до няколко души, вероятно вече заемащи ключови позиции. Един от тях вероятно е   (53 г.), който изненадващо бе посочен за премиер по-рано този месец. Той е в добра позиция на балансьор между клановете на силовите структури и на бюрократите. Друг вариант е московският кмет   (61 г.), който е свързан с петима от вицепремиерите в новия кабинет. Единствената политическа фигура с рейтинг близък до този на президента е министърът на отбраната   (64 г.). От 1994 до 2012 г. той бе шеф на министерството на извънредните ситуации, а след това пое военното ведомство и модернизацията на армията. Близък е до Путин и редовно е прекарвал летни ваканции с него. Кремълският функционер   (60 г.), който бе избран за първи вицепремиер в новото правителство, също е вероятен наследник на Путин. От същата позиция и Дмитрий Медведев бе избран за президент. Негов съперник може да е   (61 г.) – вицепремиерът, който ръководеше проекта за Олимпиада в Сочи на стойност 50 млрд. долара. В новата си роля той вече ще отговаря за самопровъзгласилите се „народни републики“ в Източна Украйна. С наближаването на края на мандата Путин вероятно ще държи картите си добре скрити. Ако някой фаворит стане известен твърде рано, това може да доведе до битка между клановете във властта, отбелязва „Политико“.", "date": "2020.01.29", "title": "Начело на Русия: Кой ще наследи Путин?"}
{"url": "https://standartnews.com/svyat/serial-predskazal-smrtta-na-kobi-braynt-413197.html", "text": "В един от епизодите виждаме как хеликоптерът на Коби се разбива...Машината е в цветовете на Лейкърс - жълто и лилаво. Когато баскетболистът е на земята, над него се навежда друг георй и му казва да подаде двата трофея, които държи. Брайънт отказва, а след секунди хеликоптерът избухва в пламъци, пише Miror. След истинската трагедия създателите на сериала махнаха този епизод, в знак на почит към легендата.  Но сцената не спира да обикаля интернет и мнозина я възприемат като страшно предсказание, което се е сбъднало. ", "date": "2020.01.29", "title": "Сериал предсказал смъртта на Коби Брайант"}
{"url": "https://standartnews.com/svyat/moskva-sofiya-goni-diplomati-za-da-pravi-skandal-413228.html", "text": "Според Москва истинската цел на изгонването на руските дипломати от България е предизвикването на скандал, а не пресичането на някаква шпионска дейност. Това съобщи неназован руски дипломатически източник, потърсен от БНР. Според цитирания източник Съединените щати не одобряват участието на България в проекта за газопровод „Турски поток“ и се опитват максимално да усложнят руско-българските отношения. По думите му от Вашингтон ясно са заявили на българската страна да не купува руски енергийни ресурси, да не строи мащабна енергийна инфраструктура и да се снабдява с американски втечнен газ. Изразената от посолствата на Съединените щати и на Великобритания в София и на Канада в Букурещ подкрепа за българските власти след изгонването на руските дипломати е още едно доказателство в подкрепа на тази теза, посочи дипломатическият източник. Миналия петък София уличи в шпионаж и обяви за „персона нон грата“ двама руски дипломати. Според прокуратурата единият търсел информация в сферата на енергетиката, а другият се интересувал от изборния процес у нас. В официален коментар от руското министерство на външните работи определиха действията на българските власти като „неприятелска и провокационна стъпка в разрез с конструктивните и основани на взаимно уважение руско-български отношения“. От ведомството заявиха още, че запазват правото си на ответни мерки. През октомври миналата година друг руски дипломат беше заподозрян в шпионаж и експулсиран от страната ни. В отговор в началото на декември от Русия беше изгонен български дипломат с по-висок ранг от този на руснака.", "date": "2020.01.29", "title": "Москва: София гони дипломати, за да прави скандал"}
{"url": "https://standartnews.com/regionalni/novorodeno-bebe-pochina-v-montana-413167.html", "text": "Новородено бебе на два дни е починало в болница в Монтана. Като причина за внезапната смърт на родителите е посочена сърдечна недостатъчност на бебето. Те обаче смятат, че става въпрос за лекарска небрежност, предава Bulgaria ON AIR. \"На 23 януари в 15,45 родих, акушерките са показали детето на мъжа ми и на бабата. На мен бебето ми го показаха на другия ден, защото не бях в добро състояние, родих секцио. Бебето си беше нормално, казаха, че се е родило 3,500 кг и 50 см. Изплакало си е, всичко е било наред. На втория ден ми донесоха бебето за 15-20 минути. Ръчичката му беше ледено студена и трептеше. Попитах защо трепери, казаха ми, че това е нормално\", започна разказа си майката на починалото бебе. Вечерта майката отишла да види бебето си. То повръщало след като било нахранено. Майката повикала акушерката, която й казала, че е нормално бебето да повърне след като е нахранено. \"Разбрах за смъртта на детето в събота сутринта. Дойдоха и ми казаха: \"Вие знаете ли, че детето ви от снощи не е добре?\". Казах, че никой не ме е уведомил, нито близките ми. Казаха ми, че детето е в много лошо състояние\", споделя още майката Изабела. В епикризата на бебето пише, че детето е родено след спешно секцио от жена с проследявана бременност. След раждането детето е с добра КПА, добър мускулен статус, двигателна активност и реактивност. Ритмична сърдечна дейност с ясни сърдечни тонове, добра вариабилност на сърдечната чистота. Бащата на починалото бебе - Петър, също потвърди, че никой от семейството не е бил уведомен за състоянието на новороденото. По думите му всички са разбрали от самата родилка, че бебето се е влошило.", "date": "2020.01.29", "title": "Новородено бебе почина в Монтана"}
{"url": "https://standartnews.com/regionalni/proekt-na-oblastna-administratsiya-varna-po-programa-interreg-413168.html", "text": "Областна администрация Варна стартира  проект „Оптимални пристанища – намаляване на емисиите на въглерод в пристанищата“,  по програма за междурегионално сътрудничество „Интеррег Европа 2014-2020“ , приоритетна ос 3 „Нисковъглеродна икономика“. \r\n  \r\nВодещ партнъор по проекта е Свободен Ханзейски град Хамбург – Канцелария на сената. Основни партнъори в проектния консорциум са Община Монфалконе, пристанищна администрация на Нант – Сен Назер, Мрежа на пристанищните власти на Северно Тиренско море, пристанище Хамбург (маркетингов отдел). Заинтересовани страни по проекта от българска страна са Морска администрация, Пристанище Варна, ДП Пристанищна инфраструктура, Община Варна, РИОСВ. Общата цел на ОПТИМАЛНИ ПРИСТАНИЩА  е подобряване на съответните инструменти на регионалната политика с цел намаляване на вредните емисии, причинени от автомобилния транспорт. За постигане на тази цел проекта ще използва различията в пристанищата на партньорите по проекта. Ще се обменят ефективни инструменти и най-добри практики. Това тясно и съвместно усилие между различните власти, публични институции и пристанища ще доведе до полезно взаимодействие, от което ще се възползват всички заинтересовани страни.", "date": "2020.01.29", "title": "Проект на Областна администрация Варна по програма Интеррег"}
{"url": "https://standartnews.com/regionalni/silen-vyatr-sbori-drveta-i-kloni-v-stolitsata-413185.html", "text": "След силния вятър, който връхлетя изведнъж столицата тази сутрин, екипите на дирекция \"Аварийна помощ и превенция\" на Столичната община са се отзовали на четири сигнала за паднали дървета и клони. \r\nТе са на ул. “Черковна“, на локалното платно на бул. “Цар Борис Трети“, в ж.к. “Люлин“ и на ул. “Царибродска“. „Във връзка със силния вятър и валежи днес в София шест екипа на дирекция „Аварийна помощ и превенция“ реагират на сигнали за паднали клони на дървета”, казват от общината. Оттам напомнят на гражданите да бъдат внимателни при придвижването си, да обезопасят от незакрепени предмети прозорци и балкони на жилища, търговски и офис обекти. строителните екипи пък трябва да проверят състоянието на огради и скелета.  ", "date": "2020.01.29", "title": "Силен вятър събори дървета и клони в столицата"}
{"url": "https://standartnews.com/kultura/rut-koleva-s-kontsert-za-petiya-si-album-413181.html", "text": "На 15 февруари Рут Колева ще представи за първи път пред феновете песните от новия си самостоятелен албум. Заедно с The Fingertones и някои специални гост-изпълнители певицата ще потопи публиката в зала „България“ в своя неповторим музикален свят. Името на тавата все още се пази в тайна. Новият албум съдържа 10 песни, като записите са правени между София и Лос Анджелис. Продуценти са познати имена от световната музикална сцена - Kan Wakan и Taylor Graves. Сред песните в албума е и сингълът „Candy Coated“, вдъхновен от искрената любов между двама души. Това е и единственото парче, което някои от най-верните фенове са чували досега – всички останали ще бъдат специална изненада за гостите на концерта. Петият албум на изпълнителката е пореден връх в нейното музикално развитие – с ново звучене и различен характер. След големия успех на „Confidence. Truth“, който попадна в престижната предварителна селекция за „Грами“ номинации, предстоящият запис провокира сериозен интерес. В последните години Рут Колева поддържа осезаемо присъствие на няколко международни сцени с турнета в САЩ и Азия. През 2015-а албумът „R U T H“ беше избран за най-добър чуждестранен джаз албум в Япония, а след появата на песента „Run“ световноизвестният продуцент Марк Ронсън написа за нея: „Гласът й е невероятен. Много ми хареса първия й албум, а песента „Run“ е страхотна.“", "date": "2020.01.29", "title": "Рут Колева с концерт за петия си албум"}
{"url": "https://standartnews.com/regionalni/vidin-se-gotvi-za-vakantsiya-ekspo-2020-g-413190.html", "text": "В областна администрация Видин се проведе заседание на Областния консултативен съвет по туризъм. Областният управител Албена Георгиева приветства представителите на общините и членовете на Съвета. Тя отбеляза, че туризмът е от изключителна важност за икономическото развитие на областта. На заседанието бе обсъдено участието на общините от областта в международната туристическа борса „Ваканция Експо 2020 г.“, която ще се състои от 13 до 15 февруари в София. Уточнено бе, че до 12 февруари общините, желаещи да се включат в изложението, следва да представят рекламни материали на изпълнителния директор на Агенцията за регионално развитие и бизнес център Евтим Стефанов. Областният консултативен съвет по туризъм обсъди и бъдещи проекти, свързани с туризма в отделните общини от област Видин. На заседанието стана ясно, че до един месец трябва да стартира обществената поръчка по проект „Реставрация и адаптация на Синагога – Видин в туристически обект Културен център „Жул Паскин“. „Това ще е още един туристически обект, който ще привлече нови туристи“, каза заместник-кметът на община Видин Борислава Борисова. Тя изрази надежда, че реставрацията ще приключи през 2021 г. Заместник-кметът на Видин добави още, че през тази година се предвижда организирането на два нови фестивала. Евтим Стефанов запозна присъстващите с предстояща историческа възстановка на боевете по време на Руско-турската Освободителна война, в рамките на която ще се включат около 200 участници. Събитието ще се проведе между 1 и 3 март в близост до крепостта „Баба Вида“. \r\n  \r\nПредставителят на Комисията за защита на потребителите призова общинските администрации да оказват пълно съдействие на гражданите при подаване на документи за категоризиране на обекти. В заключение Албена Георгиева пожела ползотворно реализиране на предвидените проекти и инициативи. Тя изрази надежда, че добрата координация между организациите и институциите, имащи отношение за развитието на туризма в област Видин, ще продължи и занапред.  ", "date": "2020.01.29", "title": "Видин се готви за „Ваканция Експо 2020 г.“"}
{"url": "https://standartnews.com/regionalni/uchilishchniyat-dvor-dostpen-i-v-neuchebno-vreme-413194.html", "text": "Бургаският кмет Димитър Николов е издал заповед до училищните директори, с която ги задължава да осигурят достъп до дворовете на училищата със спортните им зони в неучебно време. По този начин те ще могат да се използват безплатно в почивни и празнични дни от малки и големи бургазлии, които искат да водят активен начин на живот, пише Флагман. Кметът възлага на директорите на общинските училища да организират и контролират достъпа до спортните площадки и дворните пространства. При констатирани нарушения те трябва да подават сигнал на контролните органи. Междувременно през тази и следващите три години Община Бургас продължава с поетапното обновление на всички училищни дворове. \"По-добре да се спортува в тези обновени зони със специални настилки, отколкото върху улицата и асфалта. Пазете новото, за да го ползваме по-дълго време и безопасно!\", призова за пореден път кметът Николов.", "date": "2020.01.29", "title": "Училищният двор достъпен и в неучебно време"}
{"url": "https://standartnews.com/sport/kobrata-i-dzhoshua-shche-se-biyat-na-ostrova-413151.html", "text": "Промоутърът на Антъни Джошуа Еди Хърн сподели, че следващият мач на англичанина „почти сигурно” ще бъде срещу Кубрат Пулев и сблъсъкът ще се състои във Великобритания, съобщи gong. Мъститият мениджър сподели в интервю пред английските медии, че е бил инструктиран от Джошуа да не отстъпва в преговорите и да настоява за мач на родна почва. Както е известно, не липсват оферти за грандиозния мач от редица страни от Близкия Изток и Африка, от щаба на Джошуа са категорични, че той ще бъде в Англия или Уелс. Именно поради тази причина се бавят и преговорите между двата лагера. Те официално трябва да приключат на 31 януари. „Почти сигурно е, че това ще бъде следващият мач на Джошуа и почти сигурно е, че той ще бъде във Великобритания. Проблемът с Кубрат Пулев е, че той иска да направи колкото се може повече пари от този сблъсък. Във Великобритания няма толкова много пари, колкото другаде по света, но инструкциите от Антъни са, че той иска следващия му мач да бъде у дома”, коментира Еди Хърн.", "date": "2020.01.29", "title": "Кобрата и Джошуа ще се бият на Острова"}
{"url": "https://standartnews.com/sport/svetovnata-kupa-v-bansko-v-tsifri-413153.html", "text": "Световната купа по ски алпийски дисциплини при жените в Банско е най-голямото спортно събитие в България за 2020 година. За нейното провеждане обаче бяха нужни страшно много неща. \r\nЕто най-интересните цифри около организацията и провеждането на Световната купа (24-26 януари 2020): \r\n- 50 състезатели от 13 нации \r\n- 200 - треньорите и технически лица \r\n- 200 представители на медии от над 10 държави \r\n- 2000 акредитирани лица \r\n- 5000 капацитетът на трибуните \r\n- 30 000 зрители в зоната на състезанията в трите дни \r\n- 100 доброволци \r\n- 250 души от техническия екип на пистите \r\n- 40 военни от 101-и алпийски полк \r\n- 30 студенти от НСА, катедра \"Зимни спортове\" \r\n- 1000 души общо в екипи по организацията \r\n- 25 000 метра обезопасителни съоръжения \r\n- 7 снегоутъпкващи машини \r\n- 15 високо квалифицирани машинисти \r\n- Над 500 000 кубика произведен технологичен сняг   \r\n- 100 души ТВ продукция с изцяло международен екип от Франция и Италия и 30 камерен ПТС \r\n- 2 спасителни хеликоптера \r\n- 50 души медицински и спасителни екипи. \r\n- 60 микробуса в паралелната микробусна линия, \r\n- Над 500 бяха официалните гости \r\n- Над 65 000 лева събрани за благотворителност \r\n- 60 дни инженерни дейности за изграждане и разглабяне на всички съоръжения \r\n- 4,5 млн. лева общ бюджет", "date": "2020.01.29", "title": "Световната купа в Банско в цифри"}
{"url": "https://standartnews.com/sport/otmenikha-svetovnata-kupa-po-ski-v-kitay-413162.html", "text": "Заради продължаващата епидемия с коронавирус в Китай стартовете по ски алпийски дисциплини за Световната купа (15-16 февруари) се отменят. Решението е взето днес от Международната федерация по ски, Китайската федерация по ски и организационния комитет на стартовете в Янчинг. Очаква се днес от ФИС да пренасрочат стартовете за Заалбах-Хинтерглем (Ав).", "date": "2020.01.29", "title": "Отмениха Световната купа по ски в Китай"}
{"url": "https://standartnews.com/sport/kobrata-i-dzhoshua-iskat-oshche-vreme-za-pregovori-413182.html", "text": "Антъни Джошуа и Кубрат Пулев са отправили ново искане до Международната федерация по бокс (IBF) за удължаване на срока за преговорите между двамата за задължителната защита на титлата в тежка категория, съобщи ESPN, цитирана от БНР. Преди седмица за краен срок бе обявена датата 31 януари, но сега двете страни са поискали двуседмична отстрочка - до 14 февруари. Кобрата и Ей Джей се надяват да се разберат, за да не се стига до насрочване на търг за двубоя. \r\n \r\nЗа битка между двамата се заговори веднага след победата на Джошуа (23-1, 21 нокаута) в реванша срещу Анди Руис-младши (33-2, 22КО) миналия декември в Рияд (Саудитска Арабия). Тогава британецът си отмъсти за единствената загуба в кариерата си, която изненадващо претърпя в 7-ия рунд на първия мач с Руис миналия юни в Ню Йорк. \r\n \r\nАнтъни получи правото на реванш само при условие, че победителят ще се изправи срещу Пулев (28-1, 14КО) не по-късно от 31 май 2020 г. Това беше уговорка, с която българите и неговата мениджърска агенция “Епик Спорт” в крайна сметка се съгласиха, въпреки че първоначално поискаха съдията Кевин Кастел, който отговаря за южния район на Ню Йорк, да отвори договора между Джошуа и Руис заради неправомерна клауза, която задължава да има реванш между двамата и която е в разрез с правилника на Международната боксова федерация. Става въпрос за правило 3в на организацията, което гласи: “Нито един договор за титла не може да включва клауза или друг член, какъвто и да е, който гарантира или по какъвто и да друг начин уверява или обещава на съперниците реванш. Подобна клауза или член нарушава правата на задължителния претендент.” \r\n \r\nПулев придоби този статут след победата си над Хюи Фюри през октомври 2018 година. След това той постигна още два успеха - над Богдан Дину и Райдъл Букър през 2019 г. Между тези два мача Кобрата бе временно със спрени права заради своеволието си да целуне по устата американската репортерка Дженифър Равало пред камерите. Впоследствие Спортната комисия на Калифорния отмени наказанието му, след като Кубрат мина курс срещу сексуалното посегателство и насилие.", "date": "2020.01.29", "title": "Кобрата и Джошуа искат още време за преговори"}
{"url": "https://standartnews.com/sport/khelikoptert-na-kobi-nyamal-nuzhnoto-oborudvane-413158.html", "text": "Хеликоптерът Сикорски Ес-76Б, при чиято катастрофа в Калифорния загинаха легендарният баскетболист Коби Брайант и 13-годишната му дъщеря, не е бил оборудван със система за предупреждение за сблъсък с наземно препятствие въпреки направена преди 14 години препоръка. Това заяви представителката на Националното управление за безопасност на полетите (НУБТ) Дженифър Хоуменди, цитирана от ТАСС и Ройтерс. През март 2004 г. хеликоптер от подобен модел - Сикорски Ес-76А - е катастрофирал в Мексиканския залив. Тогава са загинали 10 души. През март 2006 г. НУБТ е препоръчало на Федералното авиационно управление да монтира системи за предупреждение за сблъсък на всички хеликоптери за шестима и повече пътници. Тази препоръка не е била спазена и с тази система са били оборудвани само хеликоптерите на бърза медицинска помощ. Според Хоуменди тази система е можела да помогне на пилота да осъзнае, че хеликоптерът се намира опасно близо до хълм, макар и да не е сигурно, че е можела да предотврати катастрофата в Калифорния. Хеликоптерът освен това не е имал и \"черна кутия\" за записване на данните на полета.", "date": "2020.01.29", "title": "Хеликоптерът на Коби нямал важно оборудване"}
{"url": "https://standartnews.com/kultura/vezhdi-se-sreshchna-s-prints-ot-riyad-413227.html", "text": "„България и Саудитска Арабия не се познават достатъчно и културата е тази, която може да ги сближи. Убеден съм, че ще обменим ценен опит и в археологията, и в реставрацията, и в популяризирането на културното наследство и съвременното изкуство - още повече, че и двете държави имаме десетгодишни договори за сътрудничество с Лувъря в Париж“. Това заяви председателят на Комисията по културата и медиите и председател на парламентарната група за приятелство със Саудитска Арабия Вежди Рашидов пред принц Фейсал бин Фархан Ал Сауд, министър на външните работи на кралство Саудитска Арабия. Това стана  по време на срещата на председателя на Народното събрание Цвета Караянчева с първия дипломат на Рияд, на която бе поканен и Вежди Рашидов. Той сподели отличните си впечатления от току-що завършилото си посещение като почетен гост на известния фестивал „Зима в Тантора“ в Саудитска Арабия, както и ползотворните си разговори преди няколко месеца с представители на Фондация „Крал Абдулазис“, която развива богата културна дейност по света. „България е страна с древна история  и уникално наследство и заслужава да бъде предпочитана дестинация в културния туризъм“, допълни  Вежди Рашидов.", "date": "2020.01.29", "title": "Вежди се срещна с принц от Рияд"}
{"url": "https://standartnews.com/biznes/donchev-primer-sme-za-usvoyavaneto-na-evrosredstva-413217.html", "text": "Страната ни е сред малкото в Европейския съюз, които усвояват по-ускорено средствата за кохезионната си политика спрямо предходния програмен период. Това стана ясно днес при срещата на вицепремиера Томислав Дончев с члена на Европейската сметна палата Илиана Иванова. Повод за срещата бе представянето на годишния доклад на Палатата за изпълнението на европейския бюджет за 2018г. „Страната ни заедно с Люксембург, Австрия, Румъния и Финландия е посочена като добър пример за по-бързо усвояване на евросредствa по време на текущата многогодишна финансова рамка в сравнение с предходния период“, заяви Иванова. За първа година в България не е открита нито една грешка  в областта на кохезионната политика при проверени 15 транзакции. Не са засечени и количествени грешки в областта на земеделието, където броят на проверените транзакции е 4. По време на срещата беше обсъдено и предложението на ЕК за разпределяне на средствата за кохезионна политика през следващия програмен период 2021-2027. Вицепремиерът Дончев отбеляза, че  България е една от малкото държави, за които ЕК предлага увеличение на сумите спрямо предходния период. „Надявам се Европа и България да продължат с устойчивото подобрение на финансовото управление на европейския бюджет. Добрите резултати, които се постигат с изпълнението на европейските политики са най-сигурният гарант за доверието на европейските граждани,“ сподели Илиана Иванова.", "date": "2020.01.29", "title": "Дончев: Пример сме за усвояването на евросредства"}
{"url": "https://standartnews.com/kultura/devet-uchastnitsi-v-noviya-sezon-na-kato-dve-kapki-voda-413225.html", "text": "За първи път в историята на „Като две капки вода“ шоуто ще представи 9 участници в предстоящия нов сезон. Двама от тях станаха ясни след онлайн гласуване на зрителите. На 24 февруари, когато ще бъде даден стартът на осмия сезон, актьорът Антоан Петров и вокалният педагог Георги Симеонов ще се качат на грандиозната музикална сцена заедно със седем изявени български звезди. „Не съм очаквал, че зрителите ще са толкова активни в гласуването. Разликата между Петров и Симеонов беше под един процент - това беше и причината за дълги разговори с екипа през изминалата нощ и взетото решение да включим и двамата“, обяви продуцентът Магърдич Халваджиян в студиото на „На кафе“. Освен Антоан и Георги, за участие в любимото шоу за преобразявания се бореше още и актрисата Деница Кючукова. В продължение на една седмица зрителите на NOVA имаха възможността да гласуват за тримата претенденти. „Около 1600 души бяха участниците в онлайн кастинга – преценихме, че около една трета от тях имат необходим потенциал, а след това избрахме тези, които реално биха издържали. Най-важното беше да открием човек, който ще прави истинско шоу. Това, което отличава финалистите е, че не се притесняват - изключително важно качество, имайки предвид, че ще застанат до седем популярни лица“, допълни Халваджиян. На 24 февруари двамата фаворити на зрителите ще стъпят за първи път на сцената на „Като две капки вода“ в компанията на някои от най-популярните и обичани артисти, за да поставят начало на впечатляващи преобразявания и вълнуващи предизвикателства.", "date": "2020.01.29", "title": "Девет участници в новия сезон на „Като две капки вода“"}
{"url": "https://www.standartnews.com/sport/bos-na-natsionalna-lotariya-pri-levski-v-turtsiya-413207.html", "text": "Един от шефовете на \"Национална лотария\" Димитър Ганев пристигна на визита при Левски, информира Dsport. Той ще гледа днешната контрола срещу Пюник, която е от 16:30 часа.  \r\n \r\nГанев е един от спонсорите на Левски. Присъствието на изпълнителния директор на \"Национална лотария\" в лагера на \"сините\" със сигурност е важно за треньорския щаб и отбора, които могат да получат актуална информация за ситуацията по върховете. Логично е шефът да говори по тази тема с тима довечера. В отбора има очаквано напрежение с оглед на последните събития. \r\n \r\nГанев беше с Васил Божков на срещите с феновете на Левски, които бяха свързани с бъдещето на основния спонсор на клуба. \r\n \r\nТази сутрин започна акция на специализираната прокуратура и полицията, които влязоха в офисите на Васил Божков. Босът на Левски в момента е в чужбина. \r\n \r\n ", "date": "2020.01.29", "title": "Бос на \"Национална лотария\" при Левски в Турция"}
{"url": "https://www.standartnews.com/sport/bate-ventsi-v-ataka-vrshcham-popov-v-natsionalniya-otbor-413218.html", "text": "Президентът на Славия Венцеслав Стефанов обяви в интервю за Канал 3, че може да върне Ивелин Попов в националния тим. \r\n \r\n„Бих могъл да го върна, ако говоря с него. Никой не ме е накарал, но 100% мога да върна Ивелин Попов. Аз съм сигурен, че бих могъл да го накарам. Ивелин Попов е умно момче, Ивелин Попов е интелигентно момче\". \r\n \r\n\"Ивелин Попов беше против Лечков.  Да, той го отказа. Не одобрявам поведението на Лечков”, каза Стефанов, след което коментира и работата на бившия шеф на реферите Йордан Сталев. \r\n \r\nВ същото време босът на Славия похвали работата на бившия шеф на съдиите Йордан Сталев. „Най-доброто съдийство беше при Йордан Сталев. Някои хора решиха да атакуват Борислав Михайлов през реферите, защото това е най-лесния начин. На шефа на съдиите не му пукаше и затова той бе уволнен. Съдийството след Йордан Сталев се влоши\", заяви президентът на Славия. \r\n \r\nПрочети още на:  \r\n ", "date": "2020.01.29", "title": "Бате Венци в атака: Връщам Попов в националния!"}
{"url": "https://www.standartnews.com/sport/prikazka-bez-kray-19-tochki-prednina-za-livrpul-413239.html", "text": "Кметството в града на Бийтълс може да стяга шампионския парад. Ливърпул продължава с бясна скорост да доближава жадуваната шампионска титла на Англия. Приказката на феноменалното представяне продължи в Лондон след 2:0 над Уест Хям. Така \"червените\" вече са с изумителната преднина от 19 точки пред втория Манчестър Сити 14 кръга преди края. 23 победи от 24 мача за отбора на Юрген Клоп и 70 спечелени точки още през януари! Двубоят започна с ранен шанс за Ливърпул, но Дивок Ориги не успя да се възползва от подаването на Мохамед Салах. Това се случи преди да е изтекла и една минута. В третата белгиецът получи пас отляво от Вайналдум и насочи топката към към Салах пред вратата, но вратарят Фабиански изпревари всички. В тези начални минути се видя ясно игровият план на домакините, които приеха играта в своята половина и чакаха своя шанс. Владеенето на топката достигна 80 процента в полза на Ливърпул, но домакините действаха дисциплинирано в защита. В 25-ата минута късметът покри “чуковете”. Робъртсън беше изведен в наказателното поле и успя да преодолее излезлия да го пресрещне Фабиански. Топката летеше към опразнената врата, но защитникът Иса Диоп успя да я изчисти. Така се стигна до 35-ата минута, когато Ливърпул получи право да изпълни дузпа. Роберто Фирмино овладя топката малко преди да напусне терена, успя да подаде към Ориги, който беше повален от Диоп. Дузпата беше очевидна, но се наложи намесата на ВАР, за да се види дали Фирмино не е играл с ръка в ситуацията преди подаването. Оказа се, че няма проблем и така зад топката застана Мохамед Салах, който откри резултата. В 51-та минута брилянтна игра на Салах завърши с пас към Чембърлейн, който не сгреши - 0:2. Логично на фона на играта от началото на срещата. Малко след това Алисон спаси блестящо удар на \"чуковете\". В 70-та минута Трент Алекзандър едва не си отбеляза автогол, но вратата на Ливърпул остана суха. Малсо след това Салах пропусна отлична възможност след разиграване. Отново той в 78-та минута уцели гредата. Минути по-късно - отново спасяване от световна класа на Алисон. Това показа, че и Уест Хям имаше някой и друг шанс в двубоя. До края просто нямаше какво да попречи на Ливърпул да постави новия си рекорд. По същото време Манчестър Юнайтед спечели градското дерби със Сити с 1:0 на \"Етихад\". Но след 3:1 за Сити в първия полуфинал, тимът на Гуардиола стигна за трета поредна година до решителния мач в турнира за Купата на лигата. Там Сити ще срещне Астън Вила.    ", "date": "2020.01.29", "title": "Приказка без край! 19 точки преднина за Ливърпул"}
{"url": "https://www.standartnews.com/sport/nyama-kray-pulev-i-dzhoshua-pak-pregovaryat-413212.html", "text": "Международната боксова федерация (IBF) е одобрила искането на шампиона в тежка категория Антъни Джошуа и задължителния претендент за титлата Кубрат Пулев периодът за преговори между двете страни да бъде удължен с две седмици. По този начин крайният срок се измества за 14 февруари. Той е бил удължаван вече веднъж до 31-ви януари, но изглежда, че двете страни няма да успеят да се договорят и в оставащите няколко дни. Това обяви журналистът от ESPN Дан Рафаел. Все още няма официално съобщение по случая. Еди Хърн и ко-промоутърите на Пулев \"Епик Спортс\" и \"Топ Ранк\" са отишли в IBF в понеделник с искане за удължаване на срока, тъй като са много близо до сключването на сделка. Ако не успеят да се споразумеят, Международната боксова федерация ще трябва да насрочи дата за таен търг с наддаване.", "date": "2020.01.29", "title": "Няма край - Пулев и Джошуа пак преговарят"}
{"url": "https://www.standartnews.com/sport/kobrata-i-dzhoshua-shche-se-biyat-na-ostrova-413151.html", "text": "Промоутърът на Антъни Джошуа Еди Хърн сподели, че следващият мач на англичанина „почти сигурно” ще бъде срещу Кубрат Пулев и сблъсъкът ще се състои във Великобритания, съобщи gong. Мъститият мениджър сподели в интервю пред английските медии, че е бил инструктиран от Джошуа да не отстъпва в преговорите и да настоява за мач на родна почва. Както е известно, не липсват оферти за грандиозния мач от редица страни от Близкия Изток и Африка, от щаба на Джошуа са категорични, че той ще бъде в Англия или Уелс. Именно поради тази причина се бавят и преговорите между двата лагера. Те официално трябва да приключат на 31 януари. „Почти сигурно е, че това ще бъде следващият мач на Джошуа и почти сигурно е, че той ще бъде във Великобритания. Проблемът с Кубрат Пулев е, че той иска да направи колкото се може повече пари от този сблъсък. Във Великобритания няма толкова много пари, колкото другаде по света, но инструкциите от Антъни са, че той иска следващия му мач да бъде у дома”, коментира Еди Хърн.", "date": "2020.01.29", "title": "Кобрата и Джошуа ще се бият на Острова"}
{"url": "https://www.standartnews.com/sport/otlozhikha-s-godina-svetovnoto-po-atletika-v-kitay-413235.html", "text": "Съветът на Световната атлетика взе решение тази вечер да отложи с година шампионатът на планетата в зала. Той трябваше да се проведе през март 2020 в китайския град Нанджинг. Заради епидемията с короновирус в Китай Световната атлетика, съвместно с Китайската федерация по лека атлетика и организационния комитет на световното взеха решение то да се проведе година по-късно. Идеята сега е световното през 2020 да се проведе 2 седмици след Европейското в зала, което ще се проведе в Торун (Полша). За първи път в историята шампионат на планетата по лека атлетика в зала се отлага с година.", "date": "2020.01.29", "title": "Отложиха с година световното по атлетика в Китай"}
{"url": "https://www.standartnews.com/sport/tsska-pak-bez-pobeda-i-gol-v-marbeya-413221.html", "text": "ЦСКА изигра още една контрола на подготвителния си лагер в Марбея, в която не вкара гол и не победи. Червените направиха нулево равенство с корейците от Чонбук Моторс. Българският тим организира опасна атака още преди да е изтекла и минути игра. Томи Юрич получи около границата на наказателното поле и опита да намери нахлуващия на скорост Денис Давидов, но подаването му не се получи. В 3-ата минута Давидов финтира двама противникови състезатели и подаде отлично към непокрития Евандро, който се озова сам срещу вратаря, но стреля над напречната греда. Постепенно корейците взеха инициативата и до края на полувремето играта се водеше предимно в половината на ЦСКА, но опасни положения пред червената врата нямаше. В заключителните секунди на тази част българският тим дори изпусна още една добра ситуация, когато Томи Юрич стреля крайно неточно след изпълнение на фаул от 18 метра. Нещата не се промениха кой знае колко и през втората част. Играчите на Чонбук разиграваха топката, но първата по-сериозна ситуация за вторите 45 минути отново бе пред тяхната врата. ЦСкА получи шанс да стреля от фаул в 59-ата минута, но Жеферсон я прати в ръцете на вратаря. Само 120 секунди по-късно Евандро затрудни неимоверно Лий, тъй като стражът на корейците с мъка изби шут на бразилеца в корнер. \r\n \r\nВ 65-ата минута и Юнг шутира опасно от фаул, но на сантиметри над напречната греда. Десет минути по-късно Колимото отправи топовен изстрел, който Черниаускас отрази. В крайна сметка се стигна до логично нулуво равенство. досега ЦСКА има в Марбея две загуби - 0:5 от Нюрнберг , 0:1 от Шонан и днешното нулево равенство с корейците.", "date": "2020.01.29", "title": "ЦСКА пак без победа и гол в Марбея"}
{"url": "https://www.standartnews.com/sport/levski-trgna-s-uspekh-v-turtsiya-ludogorets-s-razgrom-413226.html", "text": "Левски стартира с победа подготовката си в Турция. Сините победиха с 3:2 арменския Пюник, като с гол се отчете най-коментираната покупка Спиърингс. Дебютантът Спиерингс беше точен в 10-ата минута с платен удар, а в 13-ата минута Иву Угочукву изравни с удар в долния десен ъгъл. Шевчук в 73-ата минута донесе пълен обрат, след като Петър Иванов изби дузпа на Миранян. Пет минути след това Здравко Димитров изравни в 78-ата минута. Три минути преди края Нашименто направи 3:2 след хубав удар от фаул. Шампионите от Лудогорец пък разбиха с 6:0 Кайрат в контрола в Белек. Попаденията за шампионите на България реализираха Кешерю (2), Жоржиньо (39), Шверчок (65, 76), Чибота (67) и Бакалов (70). \"Зелените\" изиграха страхотен мач, в който изнесоха лекция на вицешампиона на Казахстан.", "date": "2020.01.29", "title": "Левски тръгна с успех в Турция, Лудогорец с разгром"}
{"url": "https://www.standartnews.com/sport/svetovnata-kupa-v-bansko-v-tsifri-413153.html", "text": "Световната купа по ски алпийски дисциплини при жените в Банско е най-голямото спортно събитие в България за 2020 година. За нейното провеждане обаче бяха нужни страшно много неща. \r\nЕто най-интересните цифри около организацията и провеждането на Световната купа (24-26 януари 2020): \r\n- 50 състезатели от 13 нации \r\n- 200 - треньорите и технически лица \r\n- 200 представители на медии от над 10 държави \r\n- 2000 акредитирани лица \r\n- 5000 капацитетът на трибуните \r\n- 30 000 зрители в зоната на състезанията в трите дни \r\n- 100 доброволци \r\n- 250 души от техническия екип на пистите \r\n- 40 военни от 101-и алпийски полк \r\n- 30 студенти от НСА, катедра \"Зимни спортове\" \r\n- 1000 души общо в екипи по организацията \r\n- 25 000 метра обезопасителни съоръжения \r\n- 7 снегоутъпкващи машини \r\n- 15 високо квалифицирани машинисти \r\n- Над 500 000 кубика произведен технологичен сняг   \r\n- 100 души ТВ продукция с изцяло международен екип от Франция и Италия и 30 камерен ПТС \r\n- 2 спасителни хеликоптера \r\n- 50 души медицински и спасителни екипи. \r\n- 60 микробуса в паралелната микробусна линия, \r\n- Над 500 бяха официалните гости \r\n- Над 65 000 лева събрани за благотворителност \r\n- 60 дни инженерни дейности за изграждане и разглабяне на всички съоръжения \r\n- 4,5 млн. лева общ бюджет", "date": "2020.01.29", "title": "Световната купа в Банско в цифри"}
{"url": "https://www.standartnews.com/sport/khelikoptert-na-kobi-nyamal-nuzhnoto-oborudvane-413158.html", "text": "Хеликоптерът Сикорски Ес-76Б, при чиято катастрофа в Калифорния загинаха легендарният баскетболист Коби Брайант и 13-годишната му дъщеря, не е бил оборудван със система за предупреждение за сблъсък с наземно препятствие въпреки направена преди 14 години препоръка. Това заяви представителката на Националното управление за безопасност на полетите (НУБТ) Дженифър Хоуменди, цитирана от ТАСС и Ройтерс. През март 2004 г. хеликоптер от подобен модел - Сикорски Ес-76А - е катастрофирал в Мексиканския залив. Тогава са загинали 10 души. През март 2006 г. НУБТ е препоръчало на Федералното авиационно управление да монтира системи за предупреждение за сблъсък на всички хеликоптери за шестима и повече пътници. Тази препоръка не е била спазена и с тази система са били оборудвани само хеликоптерите на бърза медицинска помощ. Според Хоуменди тази система е можела да помогне на пилота да осъзнае, че хеликоптерът се намира опасно близо до хълм, макар и да не е сигурно, че е можела да предотврати катастрофата в Калифорния. Хеликоптерът освен това не е имал и \"черна кутия\" за записване на данните на полета.", "date": "2020.01.29", "title": "Хеликоптерът на Коби нямал важно оборудване"}
{"url": "https://www.standartnews.com/sport/avstriets-sprya-prikazkata-na-nadal-413199.html", "text": "Приказката за Рафа Надал на Откритото първенство на Австралия по тенис приключи. В мач четвъртфинален мач шедьовър световният №1 загуби от Доминик Тийм с 6:7 (3), 6:7 (4), 6:4, 6:7 (6). Така от понеделник Рафа ще отстъпи лидерския трон в световната ранглиста на Новак Джокович. Двубоят провължи повече от 4 часа и ни показа всичко най-добро от тениса на високо ниво. В първия полуфинал утре Джокович ще играе за 50-и път срещу Роджър Федерер. В петък Тийм ще се изправи срещу Александър Зверев.", "date": "2020.01.29", "title": "Австриец спря приказката на Надал"}
{"url": "https://www.standartnews.com/sport/otmenikha-svetovnata-kupa-po-ski-v-kitay-413162.html", "text": "Заради продължаващата епидемия с коронавирус в Китай стартовете по ски алпийски дисциплини за Световната купа (15-16 февруари) се отменят. Решението е взето днес от Международната федерация по ски, Китайската федерация по ски и организационния комитет на стартовете в Янчинг. Очаква се днес от ФИС да пренасрочат стартовете за Заалбах-Хинтерглем (Ав).", "date": "2020.01.29", "title": "Отмениха Световната купа по ски в Китай"}
{"url": "https://www.standartnews.com/sport/kobrata-i-dzhoshua-iskat-oshche-vreme-za-pregovori-413182.html", "text": "Антъни Джошуа и Кубрат Пулев са отправили ново искане до Международната федерация по бокс (IBF) за удължаване на срока за преговорите между двамата за задължителната защита на титлата в тежка категория, съобщи ESPN, цитирана от БНР. Преди седмица за краен срок бе обявена датата 31 януари, но сега двете страни са поискали двуседмична отстрочка - до 14 февруари. Кобрата и Ей Джей се надяват да се разберат, за да не се стига до насрочване на търг за двубоя. \r\n \r\nЗа битка между двамата се заговори веднага след победата на Джошуа (23-1, 21 нокаута) в реванша срещу Анди Руис-младши (33-2, 22КО) миналия декември в Рияд (Саудитска Арабия). Тогава британецът си отмъсти за единствената загуба в кариерата си, която изненадващо претърпя в 7-ия рунд на първия мач с Руис миналия юни в Ню Йорк. \r\n \r\nАнтъни получи правото на реванш само при условие, че победителят ще се изправи срещу Пулев (28-1, 14КО) не по-късно от 31 май 2020 г. Това беше уговорка, с която българите и неговата мениджърска агенция “Епик Спорт” в крайна сметка се съгласиха, въпреки че първоначално поискаха съдията Кевин Кастел, който отговаря за южния район на Ню Йорк, да отвори договора между Джошуа и Руис заради неправомерна клауза, която задължава да има реванш между двамата и която е в разрез с правилника на Международната боксова федерация. Става въпрос за правило 3в на организацията, което гласи: “Нито един договор за титла не може да включва клауза или друг член, какъвто и да е, който гарантира или по какъвто и да друг начин уверява или обещава на съперниците реванш. Подобна клауза или член нарушава правата на задължителния претендент.” \r\n \r\nПулев придоби този статут след победата си над Хюи Фюри през октомври 2018 година. След това той постигна още два успеха - над Богдан Дину и Райдъл Букър през 2019 г. Между тези два мача Кобрата бе временно със спрени права заради своеволието си да целуне по устата американската репортерка Дженифър Равало пред камерите. Впоследствие Спортната комисия на Калифорния отмени наказанието му, след като Кубрат мина курс срещу сексуалното посегателство и насилие.", "date": "2020.01.29", "title": "Кобрата и Джошуа искат още време за преговори"}
{"url": "https://www.standartnews.com/sport/skandal-mezhdu-fenovete-na-siti-i-guardiola-413200.html", "text": "В неочакван скандал се забърка мениджърът на Манчестър Сити Хосеп Гуардиола. Със свое изказване той ядоса феновете на тима и ги накара да му отговорят чрез медиите. Всичко започна след мача за ФА Къп срещу Фулъм, завършил с победа с 4:0 за \"гражданите\". След мача испанецът изрази удивлението си от факта, че е имало празни места на стадиона по време на мача и изрази надежда, че на двубоя за Купата на Лигата срещу Манчестър Юнайтед той ще види пълен стадион. \"Бях много разстроен и не виждам какво се опитва да постигне Хосеп. Той дава поводи на критиците и това дразни. Чувстваме се неоправдано критикувани от други клубове и става по-лошо, когато и нашият треньор прави същото. Бих предположил, че Гуардиола е загубил връзка с финансовата реалност, в която се намират футболните фенове\", заяви Кевин Паркър, генерален секретар на официалната фенгрупа на Манчестър Сити.", "date": "2020.01.29", "title": "Скандал между феновете на Сити и Гуардиола"}
{"url": "https://www.standartnews.com/sport/triumf-v-shl-mozhe-da-zadrzhi-neymar-v-pszh-413203.html", "text": "Неймар заяви в прав текст, че е напълно лоялен на Пари Сен Жермен и е готов да даде всичко от себе си на терена за тима от френската столица. Скорошното изявление на бразилската звезда контрастира с поведението му през лятото, когато беше готов на минутата да си събере багажа и да напусне Франция. Барселона беше задействал план по връщането на нападателя на „Камп Ноу”, който обаче в крайна сметка не се осъществи. А половин година по-късно изглежда така, сякаш Неймар няма намерение да се отдалечава от Айфеловата кула. Поне засега. „Чувствам се като парижанин. Готов съм да се раздавам до последен дъх на терена за ПСЖ. Имаше моменти, в които не бях щастлив тук, няма как да го крия. Но сега не мисля за това”, каза бразилският маестро. Но дали Ней ще бъде на същото мнение и през лятото 2020 г.? Всичко зависи от постиженията, с които може да се похвали в края на сезона. Този път требъл във Франция няма да е достатъчен, убедени са специалистите от  . Неймар трябва да докосне успеха и в Шампионската лига – нещо, което съумя да направи като играч на Барса, но все му убягва, откакто облече екипа на ПСЖ през 2017 г. Нещо повече - предишните два сезона френският шампион неизменно отпадаше още на 1/8-финал, с което остана твърде далеч от претенциите да се наложи като един от грандовете в Европа. В първата си кампания с ПСЖ Неймар дори не успя да помогне на отбора в реванша с Реал Мадрид. Първият двубой в Испания приключи 3:1 за Кралския клуб, а няколко дни след това бразилецът получи травма, която го извади от игра до края на сезона. Без него ПСЖ загуби и във втория двубой с 1:2. Още по-болезнен шамар понесоха парижани в елиминациите през 2018-19. След победа с 2:0 на „Олд Трафорд” френският шампион изглеждаше сигурен в класирането си напред. В реванша на „Парк дьо Пренк” обаче Манчестър Юнайтед стигна до 3:1, след като получи дузпа в добавеното време. Неймар не участва ив двете срещи заради контузия, но след втория изригна в Инстаграм с ругатни срещу съдийските отсъждания, което му донесе наказание от УЕФА. Така или иначе мечтата Шампионската лига увяхна за бразилеца за поредна година. ПСЖ не отива по-далеч от четвъртфинал Така или иначе несполуките на Пари Сен Жермен не са свързани само с периода на Неймар и не се дължат само на него (или на отсъствието му). В три поредни години френският хегемон действително приключваше участието още в 1/8-финалите на Шампионската лига. А в най-болезненото отпадане роля изигра и бразилският нападател, само че като играч на противника. През 2016-17 ПСЖ разгроми Барселона в първия мач Барселона с 4:0 и всички смятаха спора за решен. На „Камп Ноу” обаче се случи истински прецедент – каталунците спечелиха с 6:1, като две от попаденията реализира Неймар. Дори и преди това със Златан Ибрахимович на върха на атаката парижани не успяха да осъществята бленувания пробив. В четири последователни кампании максимумът за Пари Сен Жермен в Шампионската лига беше четвъртфинал. Сега в клуба от френската столица са амбицирани най-после да стигнат по-далеч, и то не само защото имат Неймар, а защото заедно с него Мбапе и Икарди формират наистина убийствено нападение. А ако ПСЖ пробие до финала или дори до полуфинал, това може да задържи за по-дълго време бразилската звезда под Айфеловата кула. Още повече когато изглежда, че Барселона се отказа от идеята да си връща нападателя. Приоритетите се промениха както за клуба от „Камп Ноу”, така и за аса на ПСЖ.", "date": "2020.01.29", "title": "Триумф в ШЛ може да задържи Неймар в ПСЖ"}
{"url": "https://www.standartnews.com/sport/sou-go-nyama-v-lagera-na-tsska-transfer-413192.html", "text": "Очевидно се оформя нов сапунен сериал с нападателя на ЦСКА Али Соу. Според непотвърдена информация от там, Соу спешно е трябвало да замине за да уреди належащ юрдически проблем с бившия си клуб. Напуснал е изненадващо лагера на \"червените\" в Марбея. Не е изключена обаче възможността да става въпрос и за нови трансферни преговори свързани с него. Преди дни той бе спряган за трансеф в Ал Ахли, но той и клубът се клеха, че всичко е приключено и остава. Националът на Гамбия със сигурност ще пропусне днешната проверка на \"червените\" с Чонбук Хюндай Моторс.", "date": "2020.01.29", "title": "Соу го няма в лагера на ЦСКА - трансфер?"}
