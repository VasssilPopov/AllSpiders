{"url": "https://www.standartnews.com/sport/petkov-despodov-i-nedelev-sa-v-top-3-za-futbolist-na-godinata-381495.html", "text": "За първи път от 4 години футболист от българското първенство ще бъде избран за най-добър у нас. Националите Георги Петков от Славия, Кирил Десподов (ЦСКА) и Тодор Неделев (Ботев Пловдив) са в тройката за най-добър футболист на България за 2018 година, съобщи NOVA. Победителят в гласуването на спортните журналисти ще стане ясен на 6 януари. От това трио само Петков има трофей през този сезон, след като беше в основата на спечелването на Купата на България срещу Левски. Гласуването сред спортните журналисти приключи на 21 декември, а в изминалите три години победител бе капитанът на националния отбор и футболист на Спартак (Москва) Ивелин Попов.", "date": "2018.12.28", "title": "Петков, Десподов и Неделев са в топ 3 за Футболист на годината"}
{"url": "https://www.standartnews.com/sport/bozhinov-se-vrshcha-na-gerena-381483.html", "text": "Голямото \"синьо\" сърце Валери Божинов може да се счита за сигурно ново попълнение на Левски! Според информация на  , нападателят се е разбрал за всички условия по договора си и през януари ще се завърне на Герена. Божинов не е имал никакви специални изисквания при преговорите и това е улеснило сделката. \r\nПрез лятото бившият национал се завърна в България и облече екипа на Ботев Враца, където треньор е вторият му баща Сашо Ангелов. Класата на Божинов си каза думата и той вкара 8 гола с екипа на \"зелените\", като по този начин показа, че не е за отписване от големия футбол. \r\nНовината за предстоящото привличане на Валери на Герена е добра и за националния отбор. Неговият възход може да подскаже на Петър Хубчев още един сериозен вариант за атаката във възловите европейски квалификации за националния отбор. Защото България има добър шанс най-после да се завърне на голямата сцена и Божинов може да бъде безценен \"жокер\" за това. Още повече, ако затвърди добрата си форма и напролет.", "date": "2018.12.28", "title": "Божинов се връща на Герена?"}
{"url": "https://www.standartnews.com/biznes/tretata-svetovna-zapochna-na-energiynite-rubezhi-v-evropa-381515.html", "text": "Третата световна война започна. Повече от логично - битките се водят ожесточено на енергийните рубежи в Стария континент - от студените води на Балтика до тъмните ъгли на старото барутно буре на Европа - Балканите. \r\nУчастниците са добре известни - САЩ и техните стари и нови европейски и арабски приятели срещу довчерашния им съюзник - Русия. \r\nПричините - кой да спечели повече от последните количества изкопаеми горива преди окончателно да приключи въглеводородната ера. Разбира се - да спечели пари, но и влияние. \r\nВойната се води не от вчера, но пред последните седмици тя сериозно загрубя. \r\nСАЩ фокусира масираната си атака срещу проекта \"Северен поток 2\", който трябва да доставя 55 млрд. куб. м руски природен газ в Германия по дъното на Балтийско море, заобикаляйки проблемни транзитни държави като Украйна, а също и верни приятели на Вашингтон, каквито са Полша и страните от Прибалтика. Целта е ясна - спиране строителството на газопровода, което тече по план - вече са монтирани близо 400 км - около 1/3 от съоръжението между Уст-Луга и Грайсвалд. Тъй като тръбите минават през териториалните води на 4 държави, членки на НАТО и ЕС (Финландия, Швеция, Дания и Германия), САЩ оказаха нечуван натиск както върху техните правителства, така и на високо коалиционно ниво в Брюксел. \r\nТака на 12-и декември Европейският парламент официално призова да бъде спрян проектът, като се мотивира с \"ключовата роля на Украйна в европейската енергийна мрежа\" и определи \"Северен поток 2\" като \"политически проект, който представлява заплаха за европейската енергийна сигурност\". \r\nТака засега Западът спечели една битка, но още е твърде далече от спечелването на войната. \r\nВсъщност още не е много убеден и дали спечели! Защото когато Русия спре транзита на газ през Украйна, Германия и нейните съседи веднага ще изпитат липсата на битово и индустриално ниво. Тези 55 млрд. куб. м газ няма как да бъдат заместени нито от Северна Африка, нито от доставки на втечнен шистов газ от САЩ. При това на Запад отдавна са наясно, че цената на щатския газ няма как да бъде конкурентна на руския заради допълнителните разходи за компресиране, регазификация и транспорт. А и там всички добре знаят старата поговорка, че приятелството си е приятелство, но сиренцето винаги си остава с пари. Добре помнят и мисълта на стария лорд Палмерстън, че няма \"вечни съюзници и постоянни врагове\". Въпрос на малко време е, за да стане ясно, че решението на Европарламента е Пирова победа. \r\nВсъщност за това говори и една друга атака, която неотдавна предприе САЩ - срещу Иран. Дори и под лупа да се гледа - резултатът от нея засега не е ясно видим. Нещо повече - докато Вашингтон едностранно се оттегли от ядрената сделка с Техеран, почти загуби един от най-верните си приятели в Близкия Изток и Персийския залив - Рияд. Отдалече се вижда, че договорките за добива на петрол между Саудитска Арабия и Русия и редовното участие на Москва в заседанията на формата OPEC  никак не са по вкуса на управляващите във Вашингтон. \r\nКакъв ще е резултатът от войната по петролните бойни поля тепърва ще видим, но поне засега не личи, че и там САЩ ще са от страната на Нике. \r\nЗдрава борба водят САЩ и срещу преминаването на втората тръба на \"Турски поток\" с 15.75 млрд. куб. м руски природен газ през Балканите. Истина е, че преди 4 години щатската атака успя да унищожи \"Южен поток\". Тогава целта беше точно избрана - слаба България, която веднага се огъна под натиска. \r\nДнес положението е доста по-различно. Първо, руският газ влезе в Турция, която, особено напоследък, се старае да води собствена енергийна, военна и икономическа политика, без да се съобразява много с когото и да било. \r\nИ за децата е ясно, че най-прекият път на втората тръба на потока е през България, Сърбия и Унгария. Като верни потомци на княз Горчаков обаче руските дипломати този път не бързат да хвърлят козовете си на масата. Затова от Москва първо дойде съобщението, че \"Турски поток 2\" ще мине през България, а скоро след това Кремъл даде добри надежди за това и на гръцкия премиер Алексис Ципрас. Разбира се - руснаците са си прави. Парен каша духа, казва народът, а и как да повярваш на някого, който неведнъж вече те е подвел?! Защото, ако не сте забравили - далеч преди \"Южен\" и \"Турски поток\" руснаците ни предлагаха и други неща, но след като Иван Костов не ги прие, те построиха \"Син поток\". \r\nКакъв ще е крайният резултат от тази европейска енергийна баталия? \r\nНай-логично ще е правителствата и парламентите на Германия, Финландия, Швеция, Дания и, разбира се, на България, ясно да покажат на света, че въпреки добрите си чувства към Вашингтон те преди всичко работят за политическия суверенитет и икономическия просперитет на собствените си народи.", "date": "2018.12.28", "title": "Третата световна започна на  енергийните рубежи в Европа"}
{"url": "https://www.standartnews.com/regionalni/mlchaliv-protest-na-turisti-vv-veliki-preslav-381499.html", "text": "Мълчалив протест под наслов “Да спасим туристическата спалня“ ще се проведе  в ранния след оябд днес пред сградата на община Велики Преслав. Организатор е туристическото дружество „Патлейна“, съобщи   Протестът е заради отказа на общинския съвет да предостави туристическата спалня за безвъзмездно стопанисване на дружеството. „Съветниците взеха решение договорът ни да не се подновява, но не се мотивираха. Ние стопанисваме туристическата спалня, като досега са вложени 47 000 лева“, заяви тази сутрин пред Радио Шумен председателят на дружеството Тодор Серафимов. Тойприпомни, че преди 10 години община Велики Преслав е предоставила етаж от общинска сграда, която е преустроена на туристическа спалня с 41 места. \r\n Два часа преди планирания мълчалив протест е предвидена среща между общински съветници и представители на туристическото дружество, на която ще бъде обсъден договора за стопанисване на спалнята. \r\nФото - Радио Шумен \r\nА", "date": "2018.12.28", "title": "Мълчалив протест на туристи във Велики Преслав"}
{"url": "https://www.standartnews.com/biznes/2-mlrd-lv-shche-pokharchim-po-praznitsite-381496.html", "text": "За хората с по-ниски доходи е още по-важно да харчат разумно по празниците. Ние така сме свикнали, че цяла година се стискаме и по празниците или на почивка се отпускаме финансово. Това коментира финансистът Стойне Василев пред БНТ. „ Данните на НАП са факти. Миналата година бяха 1,5 млрд., а тази се очакват да бъдат близо 2 млрд. лева. Това изобщо не е малко като последните дни преди Коледа и Нова година на ден се харчат по 250-300 млн. лева за подаръци за посрещане на празниците“, каза Василев. Трябват ни 10 минути, за да си направим финансова равносметка на това колко пари сме изхарчили, колко ни остават и как да разпределим наличните, за да не се стигне до тежки финансови положения. За да си спестим тревогите през януари, можем да планираме всички коледни и новогодишни празници. „От тези 2 млрд., които споменах около 20% ще дойдат от кредити - бързи кредити, потребителски кредити, кредитни карти. Тоест, 400 млн. ще дойдат от кредити. Хората, които не могат да си позволят, прибягват до тегленето на кредити“, обясни финансистът. Стойне Василев съветва да прибягваме до бързи кредити само в краен случай. На първо място да се обърнем към приятели за заем, ако това не е възможно - да се обърнем към банкова институция. Най-добрият вариант е овърдрафт към нашата заплата, защото той може да се погаси веднага със следващата ни заплата и да не е нужно разпределение по вноски за период от време.", "date": "2018.12.28", "title": "2 млрд. лв. ще похарчим по празниците"}
{"url": "https://www.standartnews.com/biznes/yaki-proverki-na-nap-v-zimnite-kurorti-prez-sezona-381494.html", "text": "Масов данъчен контрол започва в зимните курорти в началото на годината. Стотици инспектори на НАП ще извършват скрити и явни наблюдения, инвентаризации на наличните стоки и проверки за отчитане на оборотите. Ще се следи и движението на стоки към хотели, ресторанти и други търговски обекти. На постоянно наблюдение са подложени също борси и тържища в близост до курортите. По време на кампанията инспекторите от „Фискален контрол“ ще използват  и дистанционната връзка на всеки касов апарат със сървърите на НАП, като софтуерът  ще посочва обекти, чиито обороти се различават значително от средните за съответния регион. В кампанията отново ще бъде използван и подходът на т.нар. открито наблюдение, при който в рамките на дни или седмици в обекта присъства явно проверяващ екип на НАП, като оборотите, отчетени по време на наблюдението, се сравняват с минали периоди и при значима разлика, приходната агенция може да започне ревизия. По време на зимната кампания от НАП ще изследват и имущественото състояние на физически лица собственици или управители на фирми с обекти в зимните курорти, допълват от приходната агенция.   Зимната кампания на НАП е продължение на утвърдената през лятото практика по Черноморието. „Главният ни фокус през тази зимна кампания е отчитането на приходите от продажби на стоки и услуги. Важно е да напомня, че неиздаване на касова бележка дори за малка сума освен глоба, води и до запечатване на обекта за срок до един месец. Опитът от последните 2 години показва, че броят на нарушенията намалява, т.е степента на спазване на правилата расте. Очаквам и през този сезон тенденцията не само да се запази, но и да продължи в посока доброволното спазване на задълженията от страна на икономическите оператори“, каза по повод началото на зимната кампания Спас Шишков, главен директор на „Фискален контрол“ в НАП.  ", "date": "2018.12.28", "title": "Яки проверки на НАП в зимните курорти през сезона"}
{"url": "https://www.standartnews.com/svyat/novo-zemetresenie-udari-indoneziya-381490.html", "text": "Ново земетресение в Индонезия. Трус с магнитуд 5,8 разтърси източната индонезийска провинция Западна Папуа. По информация на индонезийските власти трусът е бил с магнитуд 6,1 и е „бил усетен доста силно за няколко секунди”. Засега няма данни за жертви или разрушения. Районът е рядко населен. Индонезийската метеорологична служба заяви, че трусът няма потенциала да предизвика цунами. Той обаче предизвика паника сред индонезийците близо седмица след цунамито, което отне живота на над 400 души западната част на индонезийския архипелаг.", "date": "2018.12.28", "title": "Ново земетресение удари Индонезия"}
{"url": "https://www.standartnews.com/sport/inter-i-napoli-ostavat-za-po-2-macha-bez-publika-381481.html", "text": "Италианската футболна федерация наказа Интер и Наполи да играят 2 мача без публика. Според санкцията нерадзурите ще играят следващите си два домакински мача без публика, а третата среща ще се проведе без присъствието на фенове на домакините. Наказанието бе наложено заради обидите на расистка основа на привърженици на Интер към играча на Наполи Калиду Кулибали. Интер спечели мача с 1:0, а преди двубоя привърженик на Интер беше прегазен. Четирима ултраси на Наполи са с прободни рани при масово сбиване край стадион \"Сан Сиро\". Наполи ще играе без публика в мачовете срещу сасуоло на 19 януари и срещу Болоня на 3 февруари, а трибуната на феновете на тима ще остане празна и на 17 февруари за срещата със Сампдория. Калиду Кулибали пък беше наказан за два мача - един за червения картон, който получи в двубоя и един заради ироничните му аплодисменти към главния съдия.", "date": "2018.12.28", "title": "Интер и Наполи остават за по 2 мача без публика"}
{"url": "https://www.standartnews.com/biznes/351-po-skp-gaz-prez-prvoto-trimesechie-na-2019-g-381510.html", "text": "Комисията за енергийно и водно регулиране /КЕВР/ прие решение във връзка с подаденото от \"Булгаргаз\" ЕАД заявление за утвърждаване на цена за първото тримесечие на 2019 г., по която общественият доставчик продава природен газ на крайните снабдители на природен газ и на клиенти, присъединени към газопреносната мрежа, съобщиха от КЕВР. Утвърдената от Комисията цена на природния газ за първото тримесечие е в размер на 44,80 лв./MWh лв. (без акциз и ДДС). Тя е с 3,51 процента по-висока от цената за четвъртото тримесечие на 2018 г. В утвърдената цена на природния газ от 44,80 лв./MWh лв. (без акциз и ДДС) са включени компонента \"цена на природния газ на входа на газопреносните мрежи\" в размер на 44,08 лв./MWh, компонента за дейността \"обществена доставка\" в размер на 0,59 лв./MWh. В цената е включена и компонента за компенсиране на разходи, произтичащи от наложени задължения към обществото от 0,13 лв./MWh, покриваща разходите на \"Булгаргаз\" ЕАД за съхранение на количества в газохранилището Чирен в изпълнение на задължения по Плана за действие при извънредни ситуации. В цената на природния газ не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД, уточниха от КЕВР. Независимо от повишението с 3,51 на сто, реалното увеличение за битовите и за стопанските клиенти, ползващи природен газ, ще бъде под 2 процента. Причината е, че цените за достъп, пренос, разпределение и снабдяване, не се променят, обясниха от КЕВР. Промяната на цената на природния газ няма да се отрази на цените на топлинната енергия, добавиха от регулатора. Без промяна остават и цените на електрическата енергия за битовите и небитовите потребители на регулиран пазар, допълниха от КЕВР.", "date": "2018.12.28", "title": "3,51% по-скъп газ през първото тримесечие на 2019 г."}
{"url": "https://www.standartnews.com/biznes/iztichat-ogranicheniyata-na-es-za-afrikanskata-chuma-u-nas-381498.html", "text": "Днес изтичат европейските ограничения, наложени на България заради чумата по дребните преживни животни. Д-р Георги Чобанов от Българската агенция по безопасност на храните (БАБХ) отчете пред БНР, че са унищожени 2800 животни в стадата, в които е доказано заболяването. Но заради отказа на собствениците на ферма в Болярово да допуснат ветеринарните власти да ликвидират огнището, се отлага процедурата по възстановяване на статута ни на страна свободна от чума. „Възстановяването на статуса на държавата става шест месеца след унищожаването на последното болно или контактно животно. Тоест, шест месеца изтекоха, но не сме още в ситуацията да имаме претенции да се възстанови статутът. Надяваме се на една по-благоприятна ситуация, за което сме в постоянна комуникация с Европейската комисия“, каза той интервю за БНР. Според д-р Георги Чобанов следващата година ще е по-тежка по отношение на африканската чума по свинете. „Ако може, следващата година да пропуснат отглеждане на прасета в задните дворове“, призова той. „Има достатъчно свинско месо в магазинната мрежа, а и цената му на този етап е доста добра, така че по възможност да не гледат прасета следващата година, за да не създават и на себе си неприятни емоции“, допълни Георги Чобанов.", "date": "2018.12.28", "title": "Изтичат ограниченията на ЕС за африканската чума у нас"}
{"url": "https://www.standartnews.com/sport/balkan-nadvi-levski-lukoyl-v-prviya-chetvrtfinal-za-kupata-381482.html", "text": "Балкан профука 24 точки преднина в зала \"Универсиада\" срещу Левски Лукойл в първи четвъртфинал за Купата на България, но си тръгна с победа с 81:80 от  София, съобщи bgbasket.com. Кошмарна първа четвърт, но фантастична трета за Левски спаси ситуацията за шампионите и остави всичко отворено за реванша на 16 януари в Ботевград. Балкан от своя страна може само да съжалява за пропуснатата огромна разлика. Двубоят започна повече от добре за гостите с 8-0 в тяхна полза. Левски успя да върне тези точки, но след това до края на първата четвърт Балкан буквално избухна, като за десет минути наниза 25 точки, срещу само 11 за \"сините\". С нови пет безответни точки срещу кошмарната защита на Левски ботевградчани покачиха още, а традиционно силното нападение на домакините така и не се задейства. Втората четвърт вече нещата си дойдоха на мястото поне в атака за Левски, но в отбрана така съставът на и успяваше да спре противника, който поддържаше солидната си преднина, стигаща и до 24 точки. До почивката Балкан водеше с 51:33, като нещата не изглеждаха много добре за Левски. Очаквано обаче, тимът на Тити Папазов излезе по друг начин от съблекалнята за второто полувреме. \"Сините\" нанизаха четири бързи тройки и спряха няколко нападения на противника, за да стопят изоставането си само до шест точки. До края на третата четвърт Патрик Рембърт вече имаше 30 точки, Левски - 15 тройки, а разликата бе едва три. Заради лек проблем от първото полувреме след почивката повече за Балкан не се появи една от основните фигури Алекс Гаврилович. Не мина и без нерви след различни съдийски отсъждания и в двете посоки, но в крайна сметка двубоят стана оспорван и равностоен. Нови пробойни в защитата на Левски позволиха лесни кошове на Балкан в началото на последната четвърт, но ботевградчани не успяха за пореден път да издържат. Страхотен кош на Божидар Аврамов доведе нещата до най-малката разлика - 1 точка - с четири минути до сирената, а след още две минути отново той вече с тройка изведе Левски напред за първи път в мача. Нервните изблици продължиха, но Павел Иванов също от тройката обърна за Балкан - 80:81 с 31 секунди на таблото. Левски сбърка в последната си атака, оставяйки шанс и 15 секунди за Балкан. И \"зелените\" не се възползваха и в крайна сметка резултатът си остана такъв. Двата тима демонстрираха добър мерник от далечно разстояние. Баскетболистите на Константин Папазов вкараха 16 тройки срещу 10 за съперника си. Брандън Браун бе най-резултатен за успеха с 18 точки, като той има и 11 асистенции. С 16 точки е Венцислав Петков. За Левски Лукойл Патрик Рембърт наниза впечатляващите девет тройки и общо 32 точки. Калоян Иванов е с 13 точки, 10 има Деян Иванов. Реваншът е през януари.", "date": "2018.12.28", "title": "Балкан надви Левски Лукойл в първия четвъртфинал за Купата"}
{"url": "https://www.standartnews.com/biznes/lidl-blgariya-predstavya-prviya-si-doklad-za-ustoychivo-razvitie-381504.html", "text": "Тези и много други интересни факти могат да бъдат открити в първия доклад за устойчиво развитие на Лидл България, който от днес вече е публичен и достъпен за всички на сайта на компанията  . Той съдържа разнообразна информация за компанията, като разказва в детайли за най-важните теми, свързани със стратегическите сфери на веригата: продуктите, служителите, бизнес партньорите, околната среда и местните общности. В него читателите ще научат повече за бизнес модела на компанията, за значимите въздействия върху околната и социалната среда, за дейностите и постиженията на веригата през 2016 г. и 2017 г., както и за целите, които си поставя занапред.   „ “, коментира Милена Драгийска, главен изпълнителен директор на Лидл България.   сподели Боян Рашев, управляващ партньор на denkstatt България. Първият доклад за устойчиво развитите на Лидл България е разработен в партньорство с denkstatt България и е един от малкото у нас, одитирани от консултантска компания в лицето на Ernst & Young. Той обхваща периода от 2016 г. и 2017 г. и може да бъде разгледан  .    ", "date": "2018.12.28", "title": "Лидл България представя първия си доклад за устойчиво развитие"}
{"url": "https://www.standartnews.com/biznes/tsenata-na-vodata-skacha-s-do-10-sled-nova-godina-381511.html", "text": "Цената на водата се повишава с до 10% в 26 населени места през 2019 г. Това реши Комисията за енергийно и водно регулиране на закрито заседание. Най-голямо е увеличението на водата в Бургас и София - цели 10%. Най-скъпа ще е водоснабдителната услуга в Шумен, където кубик вода ще струва 3 лева и 40 стотинки. Над 3 лв. за кубик ще плаща още във Варна, Враца, Силистра и Добрич. За Видин планирането повишение от 22 на сто засега се отлага, докато заработи новата пречиствателна станция. Там цената на услугата нараства с 6 на сто. Регулаторът одобри увеличение на природния газ с 3,5 процента. Това обаче няма да повлияе на цената на парното и топлата вода. Заседанието на регулатора беше съпроводено с малоброен протест на недоволни граждани.", "date": "2018.12.28", "title": "Цената на водата скача с до 10% след Нова година"}
{"url": "https://www.standartnews.com/regionalni/na-korab-oborishche-prvi-posreshchat-novata-2019-ta-godina-381497.html", "text": "Екипажът на българския моторен кораб „Оборище“ с капитан - к.д.п Николай Балтаджиев, и с главен механик – Калоян Туйков, първи от нашите сънародници ще посрещне новата 2019 г. Това ще стане в руското пристанище Мурманск три часа преди у нас да вдигнем чашите с шампанско, съобщиха от Параходство „Български морски флот“.  \r\n  Има голяма вероятност и екипажът на моторния кораб „Чумерна“ с капитан – к.д.п. Ивайло Грънчаров, и с главен механик – Володимир Колопотюк, също да посрещне новата година по това време и в същото пристанище. Но това зависело от условията, при които ще извърши прехода до Мурманск в Баренцово море.  \r\n  Последни от нашите моряци ще изпратят отиващата си 2018-а година на моторния кораб „Мургаш“ с капитан – к.д.п. Стоян Атанасов, и с главен механик – Валентин Гульпа В момента екипажът е в тихоокеанското мексиканско пристанище Тополабампо. \r\n  Най-близо до България навръх Нова година ще бъде екипажът на ферибота „Героите на Севастопол“ с капитан – к.д.п. Николай Колев, и с главен механик – Ивайло Иванов. Той ще извършва преход в Черно море между украинското пристанище Черноморск и грузинското пристанище Поти. \r\n ", "date": "2018.12.28", "title": "На кораб „Оборище“ първи посрещат  новата 2019-та година"}
{"url": "https://www.standartnews.com/biznes/billa-otkri-49-iya-si-magazin-v-sofiya-381508.html", "text": "BILLA България затвърди позицията си на лидер по брой магазини в страната и София с отварянето на супермаркет в столичния квартал „Дружба“. Така търговската верига вече разполага със 124 обекта, 49 от които са в столицата. Новият магазин се намира на ул. „Туше Делииванов“ 5, само на метри от метростанция „Искърско шосе“. Тържественото откриване привлече много жители на квартала, които имаха възможност да се възползват от редица атрактивни предложения и специални празнични оферти. Магазинът ще предложи превърналия се в запазена марка на BILLA разнообразен асортимент от висококачествени продукти. Ценителите на вкусната храна ще могат да се поглезят с месни и безмесни грил специалитети, а любителите на бирата – да се насладят на живо пиво. В новия супермаркет в „Дружба“ клиентите ще открият всичко необходимо за новогодишната трапеза, както и специална селекция от празнични стоки. „2018 г. беше изключително успешна за BILLA – реализирахме редица важни проекти и затвърдихме позицията си на любима търговска верига на българите. Радваме се, че завършваме годината по най-добрия начин – с откриването на нов магазин. Експанзията е един от основните приоритети на нашата компания и затова ще продължим активно да разширяваме мрежата си и през 2019 г.“, коментира Бойко Сачански, Управител на BILLA България. През 2018 г. търговската верига откри 6 нови магазина – 3 в София и по 1 във Варна, Пловдив и Костинброд.", "date": "2018.12.28", "title": "BILLA откри 49-ия си магазин в София"}
{"url": "https://www.standartnews.com/biznes/toplofikatsiya-sliven-ead-prerabotva-neopasnite-otpadtsi-381513.html", "text": "\"Отпадъците са основен проблем както на регионално, така и на световно равнище, а загубите на материали и енергия влошава икономическите и екологични показатели на нашето общество. Отделно се наблюдават тенденции към увеличаване на екологичните проблеми, свързани със замърсяването на въздуха. По тази причина нашата Топлофикация взе решение да започне да преработва неопасните отпадъци с цел намаляване на тяхното количество, от една страна, а от друга техният енергиен потенциал да се използва като източник на енергия.\" Това заяви инж. Ангел Ангелов, председател на Борда на директорите на „Топлофикация Сливен“ ЕАД. Според инж. Ангелов чрез използването на отпадъците като енергиен източник може да решат редица проблеми, като основният е намаляването на въглеродните емисии и съответно подобряване качеството на въздуха в района. \"Изгарянето на неопасни отпадъци е световна практика, която не влияе негативно на околната среда, както и не води до допълнително замърсяване на въздуха.\", подчерта преседателят на Борда на директорите и допълни, че в България най-разпространеният и основен метод за справяне с проблема с боклуците е тяхното депониране в обособени за тази цел сметища, което крие своите рискове, свързани с гниене на органичните отпадъци, образуване на бактерии и разнасянето им от птиците в последствие. \"Това е също решение, но поради нарастващото количество отпадъци има сериозен недостиг на площи за складирането им, както и това е метод, които причинява сериозни екологични проблеми като неконтролирано изпускане на метан в атмосферата и замърсява почвата и подпочвените води\", обясни инж. Ангелов. \"Ние сме избрали най-подходящият за нашите условия и възможности метод за третиране на отпадъци\", категоричен бе представителят на Ръководството на „Топлофикация Сливен“ ЕАД, като разясни, че методите за унищожаване на отпадъците се избират въз основа на формата, състава и количеството отпадъчни материали. Като примери за видове термични методи за третиране на твърди отпадъци посочи изгаряне, газификация, пиролиза, комбинация на газификация и пиролиза, хидриране. Председателят на Борда на директорите на „Топлофикация Сливен“ ЕАД посочи, че чрез метода, които те са избрали ще успеят да постигнат поставените си цели, а именно да произвеждат нисковъглеродна, евтина и надеждна енергия за домакинствата. По думите му съвместното изгаряне на въглища и неопасни отпадъци не изисква промяна в технологията или преустройство на наличните съоръжения към Котел 2 на Инсталацията. Запазва се капацитетът за производство на енергия – 48 MW.", "date": "2018.12.28", "title": "„Топлофикация Сливен“ ЕАД преработва неопасните отпадъци"}
{"url": "https://www.standartnews.com/svyat/izdirvat-napadatelite-na-tsrkva-kray-viena-381487.html", "text": "Мащабна операция се провежда в Австрия за издирване на нападателите на църква край Виена. Петима монаси бяха ранени при въоръжения грабеж в четвъртък. Двама души нахлули в храма около 13.30 местно време и взели в плен свещениците.  'Точният мотив засега не е ясен, но мисля, че можем да изключим тероризъм. Спектърът от мотиви е доста широк - може да бъде грабеж, просто насилие и дори отмъщение\", каза Харолд Сорос, говорител на полицията във Виена.", "date": "2018.12.28", "title": "Издирват нападателите на църква край Виена"}
{"url": "https://www.standartnews.com/biznes/kevr-reshava-s-kolko-shche-poskpnat-vodata-i-gaza-ot-1-yanuari-381486.html", "text": "Окончателно Комисията за енергийно и водно регулиране /КЕВР/ решава с колко ще поскъпнат водата и природният газ от 1 януари. Според разчетите в 27 населени места цената ще скочи средно с между 5 и 20 стотинки. Най- сериозното увеличение е в Бургас и София, а Кърджали е единственото населено място без поскъпване. Природният газ пък ще се вдигне с 3,5 %. Добрата новина е,че това няма да се отрази на сметките за парно.  В социалните мрежи се организира и протест пред сградата на комисията. Идеята на недоволните е да попречат на заседанието. ", "date": "2018.12.28", "title": "КЕВР решава с колко ще поскъпнат водата и газа от 1 януари"}
