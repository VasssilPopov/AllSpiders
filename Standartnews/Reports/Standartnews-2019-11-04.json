{"url": "https://www.standartnews.com/sport/nyu-york-bie-s-vratar-ot-ruse-405747.html", "text": "Вратарят с български корени Александър Георгиев от Русе направи 32 спасявания и помогна на Ню Йорк Рейнджърс да победи с 2:1 домакина Нешвил в среща от редовния сезон на Националната хокейна лига, съобщава БНР. Филип Хитил и Райън Стром вкараха  в края на първата и в началото на втората третина за гостите, които записаха трети успех в последните си четири мача. Виктор Арвидсон върна едно попадение при числен превес, но след това Георгиев беше на висота и не допусна изравняване. Едмънтън оглави класирането в Западната конференция след успех с 2:1 в залата на Питсбърг. Леон Драйзайтл вкара победния гол в 2:37 минута на продължението, а вратарят Майк Смит отрази 51 изстрела. Давид Пастрънак се отличи с попадение и две асистенции, а Бостън спечели домакинството си на Отава с 5:2. Туука Раск парира 30 удара за вицешампионите. Ню Йорк Айлъндърс изравни клубния си рекорд, след като постигна девета поредна победа след 1:0 над домакина Бъфало. Дерик Брасард реализира единственото попадение в първата част, а гостите продължават най-добрата си серия от 30 години насам, като за последно спечелиха девет пъти поред през сезон 1989/1990. Бъфало пък допусна първо домакинско поражение за кампанията в редовното време, след като не успяха да преодолеят Семьон Варламов от 27 точни изстрела. Сергей Бобровски постигна първия си \"шътаут\" с екипа на Флорида, който разби гостуващия Детройт с 4:0. Бобровски блокира 22 изстрела и за 34-и път в кариерата си не допусна гол в мач от НХЛ. Александър Барков се отличи с гол и асистенция за домакините, които спечелиха за пети път в последните си седем срещи. Джонатан Берние направи 37 спасявания, но Детройт загуби за десети път в 11 мача. Ню Джърси постигна първата си победа като гост през кампанията след 5:3 над Каролина. Майлс Ууд се отличи с гол и асистенция за успеха. Дейвид Ритич парира 43 удара и записа втори \"шътаут\" в лигата при победата с 3:0 на Калгари над домакина Кълъмбъс. Шон Монахън, Сам Бенет и Матю Ткачук вкараха за канадците. Райън О'Райли реализира в 2:27 минута на продължението, а Минесота надделя с 4:3 над шампиона Сейнт Луис.", "date": "2019.11.03", "title": "Ню Йорк бие с вратар от Русе"}
{"url": "https://www.standartnews.com/sport/v-angliya-mourino-poema-arsenal-405749.html", "text": "Арсенал усилено обмисля възможността да замени Унай Емери с Жозе Моуриньо, твърди \"Таймс\". \r\n \r\nПод ръководството на испанеца отборът се представя разочароващо и по всичко изглежда, че през този сезон \"артилеристите\" няма да са в челната четворка, ако продължават в същия дух. \r\n \r\nПо последни инфирмации Жозе вече се е срещнал с представители на лондонския тим и са проведени първоначални разговори. \r\n \r\nДругият проблем при испанеца е, че той е в конфликт с няколко от водещите играчи на клуба, а за капак на всичко не е научил изобщо добре английския език и трудно намира обща комуникация с футболистите си. \r\nМоуриньо иначе е без работа, откакто бе уволнен от Манчестър Юнайтед през миналия сезон. \r\n ", "date": "2019.11.03", "title": "В Англия: Моуриньо поема Арсенал"}
{"url": "https://www.standartnews.com/sport/khamiltn-e-svetoven-shampion-za-shesti-pt-405798.html", "text": "Люис Хамилтън е новият-стар световен шампион във Формула 1! Британецът загуби състезанието за Голямата награда на САЩ, но воторото място след съотборника му Валтери Ботас бе напълно достатъчно да осигури титлата на Люис два кръга преди края на световния шампионат.", "date": "2019.11.03", "title": "Хамилтън е световен шампион за шести път"}
{"url": "https://www.standartnews.com/sport/dzhokovich-specheli-v-parizh-rafa-povezhda-v-ranglistata-405751.html", "text": "Новак Джокович е новият шампион на турнира от Мастърс 1000 сериите в Париж. На финала в зала „Берси“ сърбинът надви Денис Шаповалов (Канада) с 2:0 сета, в отделните части 6:3, 6:4. \r\n \r\nЗа съжаление на неутралните зрители, очакванията за напрегнат и равностоен финал не се оправдаха. Джокович започна срещата ударно и набързо поведе с 3:0 гейма, след което до края на сета не допусна съперника му да стигне до шанс да върне пробива и интригата. \r\n \r\nПрез втората част Джокович проби в седмия гейм, а в осмия отрази първата точка за пробив, която се откри пред Шаповалов в мача. До края левичарят от Канада успя да вземе още един гейм, но за повече нямаше сили. \r\n \r\nЗа Джокович това е 5-та титла от турнира в „Берси“ (2009, 2013, 2014, 2015, 2019 г.). Благодарение на труимфа сърбинът запазва шансовете си да приключи годината като №1. В понеделник той официално ще бъде свален от върха от Рафаел Надал, но едва след финалите в Лондон ще стане ясно кой ще приключи сезона като номер едно. \r\n \r\nЗа Джокович това е 34-та титла от категория Мастърс 1000. Повече има само Рафаел Надал (35). Титлата е общо 5-та за сезона за Джокович, като по този показател той се изравни с Доминик Тийм.", "date": "2019.11.03", "title": "Джокович спечели в Париж, Рафа повежда в ранглистата"}
{"url": "https://www.standartnews.com/sport/avstraliyka-specheli-finala-na-wta-405754.html", "text": "Австралийката Ашли Барти спечели финалния турнир на Женската тенис асоциация (WTA), който се проведе в китайския град Шънчжън. За победителката това бе дебют в турнир от този ранг. За първото място Барти победи защитаващата титлата си украинка Елина Свитолина с 6:4, 6:3. За австралийката това е първа победа над Свитолина в шестте мача по между им. Последната австралийка печелила финалния турнир на WTA е Ивон Куоли (1976 г). След като спаси брейк-пойнт в деветия гейм, Ашли Барти натисна подаването на Свитолина и успя да реализира третата си точка за сета в първата част. Украинката не се предаде и опита обрат в началото на втория сет, след като направи ранен пробив. Но Барти й го върна и поведе с 4:2. Свилотина продължи да опитва обрат, но Барти беше взела контрола върху мача и успя да пренесе по едно подаване за 5:3. След това взе своето подаване по възможно най-убедителния начин и затвори сета и мача на 0. Така австралийката става петата тенисистка, която печели финалния турнир на УТА при своето дебютно участие в него. За първи път това стори Доминика Цибулкова през 2016-а година. Освен това, днешната победителка си осигури и 1-ото място в ранглистата за тази седмица, като има 56 победи през сезона, четири спечелени титли- поделен резултат с Каролина Плишкова, както и 12 победи над тенисистки от топ 10. И докато сезонът в женския профи-тенис приключи, то Барти може да направи още история другата седмица, когато ще води Австралия срещу Франция във финала за Фед къп. Австралийките са домакини, а победата би им донесла първа титла от 1974-а година насам. фото ЕПА/БГНЕС", "date": "2019.11.03", "title": "Австралийка спечели финала на WTA"}
{"url": "https://www.standartnews.com/sport/bayern-osvobodi-niko-kovach-405796.html", "text": "Отборът на Байерн Мюнхен официално обяви, че се разделя с настоящия си треньор Нико Ковач още тази вечер. Новината беше съобщена на официалния \"Туитър\" сайт на клуба.  Ковач беше под напрежени след слабия старт на сезона и неубедителните изяви в първенството. Чашата на търпението обаче явно е преляла след вчерашния унизителен разгром с 1:5 при гостуването на Айнтрахт Франкфурт, след който баварците се намират едва на 4-то място в Бундеслигата.  Сред фаворитите за заместник на хърватина е бившият наставник на Ювентус Масимилиано Алерги. ", "date": "2019.11.03", "title": "Байерн освободи Нико Ковач"}
{"url": "https://www.standartnews.com/sport/poreden-skandal-s-rasizm-v-italiya-405755.html", "text": "Пореден расистки скандал разтърси Италия. Този път в него бе замесен бившият италиански национал Марио Балотели. Нападателят напусна терена през втората част на двубоя Верона – Бреша, след като феновете на домакините започнаха да го обиждат на расистка основа. Балотели спря, взе топката и я изрита по посока на феновете на Верона, след което тръгна да напуска терена. В крайна сметка реферът прекрати двубоя за няколко минути, а дикторът на стадиона предупреди ултрасите, че при следващо провинение, мачът ще бъде прекратен. Футболистите и треньорският щаб на Бреша в крайна сметка успяха да разубедят Марио Балотели и той се върна на терена, за да доиграе мача. Именно Балотели вкара почетния гол за гостите при загубата с 1:2 във Верона. фото БГНЕС", "date": "2019.11.03", "title": "Пореден скандал с расизъм в Италия"}
{"url": "https://www.standartnews.com/sport/todor-donchev-s-3-titli-i-srebro-ot-balkaniadata-v-bukureshch-405757.html", "text": "Тодор Дончев триумфира в хвърлянията във възрастовата група 80 плюс на 29-тата балканиада по лека атлетике за ветерани в Румъния.  В тласкането на гюле ветеранът завоюва сребро, а на диск, копие и пудовка постигна най-добри резултати и триумфира на почетната стълбичка. На балканиадата в зала провела през месец март в Истанбул в която взеха участие повече от 700 състезатели от 12 страни Дончев бе втори на 200м. и гюле, а на 60м взе бронзов медал. Така със седем медала състезаващият се за клуб КЛАСА - София към НСА, е най-добре представилият се наш национал на балканските лекоатлетически игри за ветерани.", "date": "2019.11.03", "title": "Тодор Дончев с 3 титли и сребро от балканиадата в Букурещ"}
{"url": "https://standartnews.com/biznes/dadokha-zelena-svetlina-za-nay-golyamata-sdelka-v-sveta-405724.html", "text": "Финансовият регулатор на Саудитска Арабия даде зелена светлина за старта на най-голямата икономическа сделка в света, в която се очаква да бъдат купени акции на стойност около 100 милиарда долара от държавата петролна компания.   Съветът на директорите на Capital Markets Authority (СМА) одобри публично предлагане на акции (IPO) за петролната компания Saudi Aramco, се посочва в съобщението, публикувано на уебсайта на ведомството, цитирано от местни медии. Проспектът на Saudi Aramco ще бъде публикуван преди подаването му, се казва още в доклада. Представянето ще включва цялата информация, от която се нуждаят потенциалните инвеститори: финансови показатели на компанията, отчет за дейността й, както и подробности за управлението й.  Все още не е ясно кога ще започне събирането на заявки, както и точния брой на акциите, които ще се предложат на инвеститорите. Решението на CMA в никакъв случай не трябва да се приема като препоръка за приемане на оферта, от която и да е компания, пишат от регулатора и допълват: Одобрение на заявление означава само, че то отговаря на законовите изисквания на закона за капиталовия пазар и други приложими правила. Разрешението за публичното предлагане на акциите е валидно за шест месеца. То ще се извърши на саудитската борса Тадавул. Правото на покупка имат всички граждани на Саудитска Арабия, граждани на Съвета за сътрудничество на арабските държави от Персийския залив, както и чужденци, които живеят в кралството. Сделката бе анонсирана още през 2016 година. Тогава капитализацията на компанията беше оценена на 2 трилиона долара, а намерението бе да се продадат до пет процента от акциите за общо 100 милиарда долара. Сделката беше отлагана няколко пъти, главно поради липсата на  интерес от чуждестранни инвеститори. Сега тя получи одобрението и на престолонаследника на Саудитска Арабия Мохамед бин Салман, който заяви, че. Той смята, че подкрепата на саудитските бизнесмени е достатъчна за осъществяването на публичното предлагане. \r\n ", "date": "2019.11.03", "title": "Дадоха зелена светлина за най-голямата сделка в света"}
{"url": "https://www.standartnews.com/lifestyle/koi-sa-nay-bogatite-naslednitsi-na-zvezdite-koito-veche-gi-nyama-405727.html", "text": "Всяка година, във връзка с празника Хелоуин, Forbes публикуват  своя традиционна класация -  за най-печелившите починали звезди, които обаче продължават да генерират значителни приходи и след смъртта си. За седма поредна година начело е Кралят на поп музиката Майкъл Джексън, според престижното списание, цитирано от лайфстайл.бг.  Дори излизането на филма \"Да напуснеш Невърленд\", който открито го обвинява в педофилия, не можа да настрои феновете на Джако срещу него. Наследниците на Майкъл Джексън са получили доходи на стойност 60 милиона долара от неговото творчество. След Краля на попа, втори в класацията е Кралят на рокендрола Елвис Пресли. Неговите наследници се радват на 39 милиона долара през настоящата година. С 38 милиона долара генерирани приходи, трети е художникът на комикси Чарлз Шулц, който стои зад създаването на образа на емблематичния Снупи. Четвъртото място с 30 милиона долара заема прочутият голф играч Арнолд Палмър. Пети пък е реге музикантът Боб Марли с 20 милиона долара. Американският писател, поет и илюстратор на комикси Доктор Сюс (Тиодор Сюс Гайзъл), известен главно с книгите си за деца, е шести с 19 милиона долара. Класацията на Forbes няма как да мине без някой от членовете на легендарната група Beatles, затова и седмо място в нея заема Джон Ленън със съответно 14 милиона долара.  Осма е актрисата Мерилин Монро с 13 милиона долара, която и до днес е еталон за красота и модел за подражание на много жени по света. Принс, който приключи своя жизнен път през 2016 г., заема деветата позиция с 12 милиона долара. На десето място с 11 милиона долара е американският рапър Nipsey Hussle, който почина през март 2019 г. За първа година в класацията влиза и Уитни Хюстън, която заема 12-то място с 9.5 милиона долара.  ", "date": "2019.11.03", "title": "Кои са най-богатите наследници на звездите, които вече ги няма"}
{"url": "https://standartnews.com/sport/todor-donchev-s-3-titli-i-srebro-ot-balkaniadata-v-bukureshch-405757.html", "text": "Тодор Дончев триумфира в хвърлянията във възрастовата група 80 плюс на 29-тата балканиада по лека атлетике за ветерани в Румъния.  В тласкането на гюле ветеранът завоюва сребро, а на диск, копие и пудовка постигна най-добри резултати и триумфира на почетната стълбичка. На балканиадата в зала провела през месец март в Истанбул в която взеха участие повече от 700 състезатели от 12 страни Дончев бе втори на 200м. и гюле, а на 60м взе бронзов медал. Така със седем медала състезаващият се за клуб КЛАСА - София към НСА, е най-добре представилият се наш национал на балканските лекоатлетически игри за ветерани.", "date": "2019.11.03", "title": "Тодор Дончев с 3 титли и сребро от балканиадата в Букурещ"}
{"url": "https://standartnews.com/sport/v-angliya-mourino-poema-arsenal-405749.html", "text": "Арсенал усилено обмисля възможността да замени Унай Емери с Жозе Моуриньо, твърди \"Таймс\". \r\n \r\nПод ръководството на испанеца отборът се представя разочароващо и по всичко изглежда, че през този сезон \"артилеристите\" няма да са в челната четворка, ако продължават в същия дух. \r\n \r\nПо последни инфирмации Жозе вече се е срещнал с представители на лондонския тим и са проведени първоначални разговори. \r\n \r\nДругият проблем при испанеца е, че той е в конфликт с няколко от водещите играчи на клуба, а за капак на всичко не е научил изобщо добре английския език и трудно намира обща комуникация с футболистите си. \r\nМоуриньо иначе е без работа, откакто бе уволнен от Манчестър Юнайтед през миналия сезон. \r\n ", "date": "2019.11.03", "title": "В Англия: Моуриньо поема Арсенал"}
{"url": "https://standartnews.com/sport/nyu-york-bie-s-vratar-ot-ruse-405747.html", "text": "Вратарят с български корени Александър Георгиев от Русе направи 32 спасявания и помогна на Ню Йорк Рейнджърс да победи с 2:1 домакина Нешвил в среща от редовния сезон на Националната хокейна лига, съобщава БНР. Филип Хитил и Райън Стром вкараха  в края на първата и в началото на втората третина за гостите, които записаха трети успех в последните си четири мача. Виктор Арвидсон върна едно попадение при числен превес, но след това Георгиев беше на висота и не допусна изравняване. Едмънтън оглави класирането в Западната конференция след успех с 2:1 в залата на Питсбърг. Леон Драйзайтл вкара победния гол в 2:37 минута на продължението, а вратарят Майк Смит отрази 51 изстрела. Давид Пастрънак се отличи с попадение и две асистенции, а Бостън спечели домакинството си на Отава с 5:2. Туука Раск парира 30 удара за вицешампионите. Ню Йорк Айлъндърс изравни клубния си рекорд, след като постигна девета поредна победа след 1:0 над домакина Бъфало. Дерик Брасард реализира единственото попадение в първата част, а гостите продължават най-добрата си серия от 30 години насам, като за последно спечелиха девет пъти поред през сезон 1989/1990. Бъфало пък допусна първо домакинско поражение за кампанията в редовното време, след като не успяха да преодолеят Семьон Варламов от 27 точни изстрела. Сергей Бобровски постигна първия си \"шътаут\" с екипа на Флорида, който разби гостуващия Детройт с 4:0. Бобровски блокира 22 изстрела и за 34-и път в кариерата си не допусна гол в мач от НХЛ. Александър Барков се отличи с гол и асистенция за домакините, които спечелиха за пети път в последните си седем срещи. Джонатан Берние направи 37 спасявания, но Детройт загуби за десети път в 11 мача. Ню Джърси постигна първата си победа като гост през кампанията след 5:3 над Каролина. Майлс Ууд се отличи с гол и асистенция за успеха. Дейвид Ритич парира 43 удара и записа втори \"шътаут\" в лигата при победата с 3:0 на Калгари над домакина Кълъмбъс. Шон Монахън, Сам Бенет и Матю Ткачук вкараха за канадците. Райън О'Райли реализира в 2:27 минута на продължението, а Минесота надделя с 4:3 над шампиона Сейнт Луис.", "date": "2019.11.03", "title": "Ню Йорк бие с вратар от Русе"}
{"url": "https://standartnews.com/sport/poreden-skandal-s-rasizm-v-italiya-405755.html", "text": "Пореден расистки скандал разтърси Италия. Този път в него бе замесен бившият италиански национал Марио Балотели. Нападателят напусна терена през втората част на двубоя Верона – Бреша, след като феновете на домакините започнаха да го обиждат на расистка основа. Балотели спря, взе топката и я изрита по посока на феновете на Верона, след което тръгна да напуска терена. В крайна сметка реферът прекрати двубоя за няколко минути, а дикторът на стадиона предупреди ултрасите, че при следващо провинение, мачът ще бъде прекратен. Футболистите и треньорският щаб на Бреша в крайна сметка успяха да разубедят Марио Балотели и той се върна на терена, за да доиграе мача. Именно Балотели вкара почетния гол за гостите при загубата с 1:2 във Верона. фото БГНЕС", "date": "2019.11.03", "title": "Пореден скандал с расизъм в Италия"}
{"url": "https://standartnews.com/kultura/gledame-fantomt-na-operata-do-17-noemvri-405791.html", "text": "„Фантомът на операта” от Анрю Лойд Уебър гледаме до 17 ноември в Музикалния театър. Хитът на трупата получи „Кристална лира” за постановъчен екип - най-високото отличие на Съюза на музикалните и танцови дейци за върхови постижения. „Това е оценка за резултата от положения труд на всички колективи“, каза при получаването на статуетката Марияна Арсенова. Шефката на оперетата коментира още, че успехът  се дължи не само на артистите, но и на техническия екип, който не само изгражда сложния декор, но и участва активно в действието. „Режисьорският прочит на академик Пламен Карталов беше урок по професионализъм, за който сме му изключително задължени!”, добави дамата. „Фантомът на операта” на Музикалния театър създаде прецедент за родната жанрова сцена – 35 представления бяха изиграни при препълнен салон. Мюзикълът се превърна в най-касовия у нас. От премиерата на 25 януари до 14 април, когато се игра за последно през миналия сезон, постановката беше аплодирана от 25 000 зрители.", "date": "2019.11.03", "title": "Гледаме „Фантомът на операта“ до 17 ноември"}
{"url": "https://standartnews.com/sport/bayern-osvobodi-niko-kovach-405796.html", "text": "Отборът на Байерн Мюнхен официално обяви, че се разделя с настоящия си треньор Нико Ковач още тази вечер. Новината беше съобщена на официалния \"Туитър\" сайт на клуба.  Ковач беше под напрежени след слабия старт на сезона и неубедителните изяви в първенството. Чашата на търпението обаче явно е преляла след вчерашния унизителен разгром с 1:5 при гостуването на Айнтрахт Франкфурт, след който баварците се намират едва на 4-то място в Бундеслигата.  Сред фаворитите за заместник на хърватина е бившият наставник на Ювентус Масимилиано Алерги. ", "date": "2019.11.03", "title": "Байерн освободи Нико Ковач"}
{"url": "https://standartnews.com/sport/khamiltn-e-svetoven-shampion-za-shesti-pt-405798.html", "text": "Люис Хамилтън е новият-стар световен шампион във Формула 1! Британецът загуби състезанието за Голямата награда на САЩ, но воторото място след съотборника му Валтери Ботас бе напълно достатъчно да осигури титлата на Люис два кръга преди края на световния шампионат.", "date": "2019.11.03", "title": "Хамилтън е световен шампион за шести път"}
{"url": "https://standartnews.com/sport/avstraliyka-specheli-finala-na-wta-405754.html", "text": "Австралийката Ашли Барти спечели финалния турнир на Женската тенис асоциация (WTA), който се проведе в китайския град Шънчжън. За победителката това бе дебют в турнир от този ранг. За първото място Барти победи защитаващата титлата си украинка Елина Свитолина с 6:4, 6:3. За австралийката това е първа победа над Свитолина в шестте мача по между им. Последната австралийка печелила финалния турнир на WTA е Ивон Куоли (1976 г). След като спаси брейк-пойнт в деветия гейм, Ашли Барти натисна подаването на Свитолина и успя да реализира третата си точка за сета в първата част. Украинката не се предаде и опита обрат в началото на втория сет, след като направи ранен пробив. Но Барти й го върна и поведе с 4:2. Свилотина продължи да опитва обрат, но Барти беше взела контрола върху мача и успя да пренесе по едно подаване за 5:3. След това взе своето подаване по възможно най-убедителния начин и затвори сета и мача на 0. Така австралийката става петата тенисистка, която печели финалния турнир на УТА при своето дебютно участие в него. За първи път това стори Доминика Цибулкова през 2016-а година. Освен това, днешната победителка си осигури и 1-ото място в ранглистата за тази седмица, като има 56 победи през сезона, четири спечелени титли- поделен резултат с Каролина Плишкова, както и 12 победи над тенисистки от топ 10. И докато сезонът в женския профи-тенис приключи, то Барти може да направи още история другата седмица, когато ще води Австралия срещу Франция във финала за Фед къп. Австралийките са домакини, а победата би им донесла първа титла от 1974-а година насам. фото ЕПА/БГНЕС", "date": "2019.11.03", "title": "Австралийка спечели финала на WTA"}
{"url": "https://standartnews.com/kultura/pugachova-sliza-ot-stsenata-za-10-godini-405744.html", "text": "Ще се върна на сцената на 80, обеща Алла Пугачова между бисовете на юбилейното си шоу в Минск, посветено на 70-ия й рожден ден. Но дори и това обещание беше направено с уговорките „дали“ и „ако“. „Беларус ми е любима – и това го знаят всички. Чувствата към нея са в кръвта ми. Оттук са тръгнали дядо ми и баща ми, тук са погребани най-близките ми. Нямаше как да откажа този концерт – щом ме поканихте, дойдох. Но за в бъдеще ще трябва да ме почакате. Ако отново реша да изляза пред вас, ще е на 80. Ако рожденият ми ден беше днес, това, което бихте могли да ми кажете, е „Просто живей“, беше искрена Алла.  Медиите в бившия СССР се колебаят до колко сериозни са думите на Пугачова за поредното й оттегляне. През септември тя получи орден „Дружба на народите“ от президента на бившата съветска република Александър Лукашенко. Да припомним, че звездата празнува 70 през април и после реши да наруши продължителната си пауза.  ", "date": "2019.11.03", "title": "Пугачова слиза от сцената за 10 години"}
{"url": "https://standartnews.com/kultura/mari-lafore-pochina-v-shveytsariya-405763.html", "text": "Кинодивата Мари Лафоре, която изпълняваше култовия хит „Viens, viens“, е починала в Швейцария на 80, съобщава Point, цитирайки дъщеря й. Причината за смъртта на актрисата засега не се коментира от медиите.  Тя излиза за първи път пред публика, когато е на 19 – за конкурс.  Звездата, чието истинско име е Майтен Мари Брижит Думеняк, изгрява на големия екран през 1960 година – с Ален Делон в „Под яркото слънце“ на Рене Клеман. Следват десетки филми и сериали. Сред шлагерите на Лафоре, които звучаха в по-ново време с огромен успех, е „Mon amour, mon ami“ от хита на Франсоа Озон с Катрин Деньов „8 жени“. От средата на 80-те Лафоре живее в Швейцария като някои от най-прочутите си колеги, между които са Ален Делон и София Лорен.  Голямата страст на изключителната дама извън седмото изкуство е живописта – тя има престижна галерия и покровителства млади артисти.     ", "date": "2019.11.03", "title": "Мари Лафоре почина в Швейцария"}
{"url": "https://standartnews.com/kultura/10-chuzhdoezichni-lenti-shche-se-boryat-za-oskar-405780.html", "text": "Американската киноакадемия информира, че вече не 9, а 10 чуждоезични ленти ще се борят за „Оскар“, а  самата категория ще се казва  „най-добър международен филм“.  Да номинират продукциите, които не са американско производство, за първи път ще имат право всички членове на Академията. Според Variety, тези промени в протокола ще позволят „възможностите при избора да бъдат значително разширени“.  На първия етап всеки ще даде вота си за 93 на брой претенденти, от които ще бъдат избрани 10 за краткия списък, а окончателните номинации ще получат само 5 от тях. Филмите могат да бъдат гледани и по стрииминг платформите, а не само в киносалоните, както доскоро беше задължително. Но заглавията от шорт листата ще се завъртят още из определени зали в Ню Йорк, Лос Анджелис и Лондон. Според неофициална статистика, 20 процента от членовете на Академията живеят извън Щатите. А според Deadline, досега в категорията „чуждоезичен филм“, се е слушал гласът най-вече на няколко от ветераните, между които винаги са Мерил Стрийп и Доналд Съдерланд. 92-та церемония по връчването на наградите „Оскар“ ще се проведе на 9 февруари в „Долби тиътър“ в Ел Ей. Основните номинации в 24 категории ще бъдат обявени на 13 януари.", "date": "2019.11.03", "title": "10 чуждоезични ленти ще се борят за „Оскар“"}
{"url": "https://standartnews.com/svyat/7-metrovi-vlni-vrkhletyakha-frenskoto-kraybrezhie-405773.html", "text": "Бурята „Амели“, както я нарекоха френските синоптици, връхлита мощно атлантическото крайбрежие на Франция. Рано сутринта в Кап Фере бе отчетена рекордна скорост на вятъра от 30 години насам, 160 км/ч, а морските вълни се издигат до седем метра. В Бордо вятърът достига до 120 км/ч. Най-засегнати са югозападните райони на атлантическото крайбрежие, където 100 000 домакинства останаха без електричество. Пороите наводниха и Марсилия, където за половин час се е изсипало обичайното количество дъжд за един месец. Наводнени са партери и гаражи, а магистралата край Ница е затворена. Бурята навлиза в континента, където скоростта ѝ отслабва, но най-критичният епизод престои. 16 департамента са в оранжев код. Засега щетите са само материални.", "date": "2019.11.03", "title": "7-метрови вълни връхлетяха френското крайбрежие"}
{"url": "https://standartnews.com/svyat/sashch-mozhe-da-se-otkazhat-ot-vnosnite-mita-za-evropeyski-avtomobili-405782.html", "text": "САЩ могат да се откажат или да отложат въвеждането на вносни мита върху европейските автомобили по време на преговори с ЕС, съобщава агенция Блумбърг, позовавайки се на министъра по търговията на САЩ Уилбър Рос. „Надяваме се, че преговорите, които провеждаме с отделни компании по отношение на техните инвестиции и капитал  ще дадат достатъчен принос и влизането в сила на члена, по който се въвеждат ограничителни мерки за продукти, внасяни в САЩ, за защита на интересите няма да бъде толкова необходимо“, каза Рос. САЩ и Европейският съюз в момента водят трудни търговски преговори. И така, в началото на октомври арбитърът Световна търговска организация (СТО), поради субсидиите на европейския концерн за производство на въздухоплавателни средства „Еърбъс“, разреши на САЩ да въведат ответни търговски мерки срещу ЕС на обща стойност 7,5 милиарда долара годишно. Търговският представител на САЩ Робърт Лайтхайзър обяви в тази връзка въвеждането на нови мита от 10% за въздухоплавателни средства и 25% за селскостопански и промишлени продукти, внесени от ЕС. Това решение влезе в сила на 18 октомври. Освен това през юни президентът на САЩ Доналд Тръмп заяви, че САЩ ще наложат 20% вносни мита върху автомобили от Европейския съюз, но по-късно реши да отложи въвеждането на мита върху автомобили и части за тях с шест месеца. Той също така инструктира Уилбър Рос, министър на търговията на страната, да започне разследване и да установи дали вносът на автомобили заплашва националната сигурност на САЩ и трябва ли да се облага с мита. Влизането в сила на митата върху автомобилните продукти от ЕС се очакваше по-късно през ноември, съобщи агенция Блумбърг.", "date": "2019.11.03", "title": "САЩ може да се откажат от вносните мита за европейски автомобили"}
{"url": "https://standartnews.com/sport/dzhokovich-specheli-v-parizh-rafa-povezhda-v-ranglistata-405751.html", "text": "Новак Джокович е новият шампион на турнира от Мастърс 1000 сериите в Париж. На финала в зала „Берси“ сърбинът надви Денис Шаповалов (Канада) с 2:0 сета, в отделните части 6:3, 6:4. \r\n \r\nЗа съжаление на неутралните зрители, очакванията за напрегнат и равностоен финал не се оправдаха. Джокович започна срещата ударно и набързо поведе с 3:0 гейма, след което до края на сета не допусна съперника му да стигне до шанс да върне пробива и интригата. \r\n \r\nПрез втората част Джокович проби в седмия гейм, а в осмия отрази първата точка за пробив, която се откри пред Шаповалов в мача. До края левичарят от Канада успя да вземе още един гейм, но за повече нямаше сили. \r\n \r\nЗа Джокович това е 5-та титла от турнира в „Берси“ (2009, 2013, 2014, 2015, 2019 г.). Благодарение на труимфа сърбинът запазва шансовете си да приключи годината като №1. В понеделник той официално ще бъде свален от върха от Рафаел Надал, но едва след финалите в Лондон ще стане ясно кой ще приключи сезона като номер едно. \r\n \r\nЗа Джокович това е 34-та титла от категория Мастърс 1000. Повече има само Рафаел Надал (35). Титлата е общо 5-та за сезона за Джокович, като по този показател той се изравни с Доминик Тийм.", "date": "2019.11.03", "title": "Джокович спечели в Париж, Рафа повежда в ранглистата"}
