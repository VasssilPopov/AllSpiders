{"url": "https://standartnews.com/kultura/akh-tozi-myuzikl-v-ndk-411057.html", "text": "Своеобразен фестивал на мюзикълите огранизират продуцентите на Киномания от 27 януари до 4 февруари  в НДК. Само в „Люмиер” почитателите на романтичните творения ще видят най-запомнящите се образци от последните 50 години в жанра, който се смята за разбивач на боксофисите. Сред тях са култовите класики от 70-те години на миналия век  „Ах, този джаз” и „Кабаре” на режисьора Боб Фоси, „Брилянтин” на Рандал Клайзър и “Исус Христос суперзвезда” на Норман Джуисън. Феновете на мюзикъла обаче ще се насладят и на най-новите заглавия, сред които притежателя на 6 награди „Оскар” „La La Land”, както и една от най-нашумелите и рекламирани продукции на 2019-а – „Котките” на Том Хопър, която предизвика противоречиви мнения напоследък. Сред заглавията е и „Романс и цигари” с цяло съзвездие от актьори, сред които Джеймс Гандолфини, Сюзън Сарандън, Кейт Уинслет, Стийв Бушеми и Кристофър Уокън. В селекцията е и култовият „Блус Брадърс” от 1980-а на режисьора Джон Ландис, който е в състояние да убеди и най-големия скептик, че мюзикълът може да бъде комичен, увлекателен и екстравагантен. В „Блус Брадърс” е една от малкото роли на Кари Фишър в най-силните й години освен тази на принцеса Леа в „Междузвездни войни”. Тематичната седмица „Ах, този мюзикъл” продължава традицията за развитие на фестивала Киномания след успешния формат „Танц филм фест“, който представи подбрана селекция от филми, свързани с класическото и модерно танцово изкуство. Вдъхновението за „Ах, този мюзикъл” идва от последното издание на Киномания 2019, което продуцентите от НДК отчитат като най-успешното през последните 10 години, като само прожекциите в зала 1 бяха посетени от над 16 300 зрители.", "date": "2020.01.06", "title": "„Ах, този мюзикъл“ в НДК"}
{"url": "https://standartnews.com/kultura/eltn-dzhon-i-brni-taupin-s-prvi-obshch-priz-411085.html", "text": "Сър Елтън Джон и дългогодишният му музикален патньор, писателят Бърни Таупин, спчелиха първия си общ приз на наградите „Златен глобус“. Парчето „I’m Gonna Love Me Again“ от „Рокетмен“ стана най-добрата оригинална песен. „До сега не бях печелил нищо с него – нито „Грами“, нито каквато и да е друга награда. През 1995-а прибрах Глобус за „Can You Feel the Love Tonight“ за „Цар Лъв“, но тогава си партнирах с Тим Райс от Дисни“, сподели Елтън. „Искам да благодаря на продуцентите ни Джайлс Мартин и Грег Кърстин за страхотна им работа по песента. И, разбира се, на Тарън Еджъртън за брилянтното му изпълнение“, допълни мизукантът. „Това наистина е много мило. Парчето не е само песен, която просто написахме за филм, а за лента, която разказва нашата история“, коментира Таупин. Елтън и Бърни работят заедно от 1967-а насам. Тогава и двамата се отзовават на обява за търсене на музиканти от лейбъла „Liberty Records“ в музикалното списание „New Musical Express“. Продуцентите на компанията ги събират заедно и останалото е история. Сър Джон и Таупин бяха включени в Залата на славата за автори на песни през 1992-а.", "date": "2020.01.06", "title": "Елтън Джон и Бърни Таупин с първи общ приз"}
{"url": "https://standartnews.com/biznes/samo-4-ot-100-blgari-gotovi-da-zapochnat-svoy-biznes-411081.html", "text": "Не повече от 4 от 100 души у нас смятат да стартират бизнес в следващите три години, сочи Третият национален доклад на Глобалния предприемачески мониторинг (GEM) за България. По данни на НСИ при коефициент на безработица през третото тримесечие на 2019 г., възлизащ на 3,7 % общо, над 125 000 души у нас са без работа и в момента. Повече от 20 000 все още не са били професионално заети. На какво се дължи скептицизмът към предприемачеството като алтернативна професионална възможност у нас? Какви са механизмите за преодоляването му? Павел Хрисков, управляващ съдружник в „Консендо България“, разказва за авторската кампания “ПЪТЯТ НА ПРЕДПРИЕМАЧА“, стартирала преди почти година със серия от обучения в цялата страна, и за дефицитите, на които тази кампания има за цел да отговори. „Опитът ни като консултанти в сектора на управлението и оптимизирането на личните финанси постепенно натрупа категорични обобщения за типа въпроси, които партньорите ни обикновено имат“, сподели Хрисков. Експертите на компанията допълват, че по преки наблюдения „на терен“ липсва дързост. В малко случаи сме готови да се разделим с амбициите за успешна кариера в стандартния смисъл на думата и да открием допълнителни възможности за професионална реализация. Павел Хрисков каза, че се е сблъскал с липсата на перспектива в много млади хора у нас. По думите му в зараждането си тази липса има връзка с цялостната обществена нагласа, а тревожните данни на Третия национален доклад на Глобалния предприемачески мониторинг за България илюстрират този скептицизъм. По думите на Павел Хрисков инициативността не е самодостатъчен феномен. Умението да се идентифицира подходяща перспектива и да се работи по последователна стратегия за нейното постигане не е инцидентна проява. „Една гениална идея не успява просто така. За да работи, и то успешно, е необходимо да влагаме последователност и да сме готови да се учим непрекъснато“, твърди Павел Хрисков.", "date": "2020.01.06", "title": "Само 4 от 100 българи готови да правят свой бизнес"}
{"url": "https://standartnews.com/kultura/dobre-poznati-imena-pechelyat-zlatni-globusi-411040.html", "text": "Филмът \"1917\" на режисьора Сам Мендес (на снимката) спечели Златен глобус за най-добра филмова драма. Наградите бяха раздадени рано тази сутрин българско време. Военният епос разказва за почти невъзможна мисия през Първата световна война, благодарение на която 1600 британски военни са спасени от вражеска засада. Филмът получи и наградата Златен глобус за режисура на Сам Мендес. Хоакин Финикс спечели Златен глобус за най-добра мъжка роля в драматичен филм за породилия много полемика персонаж на Жокера от едноименния филм. За ролята Финикс има и номинация на Гилдията на американските актьори. Актрисата Рене Зелеуегър получи Златен глобус в категорията за най-добра актриса в драматичен филм за превъплъщението си в образа на кинодивата Джуди Гарланд в биографичната драма \"Джуди\". За ролята тя има номинация на Гилдията на американските актьори. \"Имало едно време в Холивуд\" на Куентин Тарантино за златната ера на холивудското кино и с участието на Брад Пит и Леонардо ди Каприо спечели Златен глобус в категорията за най-добра комедия или мюзикъл. Актрисата и рапърка Аукуафина получи Златен глобус за най-добра роля в комедия за персонажа на Били Ван във филма на Лулу Ван \"Сбогуването\", разказващ за семейство, събиращо се около умираща от рак баба, предаде Франс прес. В същата категория при мъжете победи Тарън Еджъртън за ролята на Елтън Джон в \"Рокетмен\". За ролята той има номинация на Гилдията на американските актьори.", "date": "2020.01.06", "title": "Добре познати имена печелят Златни глобуси"}
{"url": "https://standartnews.com/biznes/spestili-sme-tok-po-koleda-zaradi-toploto-vreme-411062.html", "text": "Пестили сме от ток по време на коледните празници. Данните на компанията ЕНЕРГО ПРО,  която доставя електроенергия на над 1,1 милиона потребители в областите Варна, Велико Търново, Габрово, Русе, Силистра, Добрич, Разград, Търговище и Шумен показват, че в периода 24-26 декември 2019 година  електромерите са отчели 15% по-ниско потребление в сравнение с консумацията в тези дни през 2018. Това съобщават от пресцентъра на електроразпределителното дружество. Експертите обясняват понижените показатели с по-високата температура навън. Метериолозите  отчитат, че тази година по коледните празници времето е било с 3 градуса по-топло от  предния декември. Потреблението на ток през новогодишните празници обаче  бележи устойчивост, отчитат от компанията доскавчик. В дните 31 декември 2019 и 1 януари 2020 са консумирани 38 200 мегаватчаса потребление, което е с около 0,1% по-високо от регистрираното в този период  година по рано. Най–много са навъртели електромерите през новогодишната нощ, когато е отчетено 20 700 мегаватчаса потребление, което е с 500 мегаватчаса повече в сравнение  с това време на предходната година.  ", "date": "2020.01.06", "title": "Спестили сме ток по Коледа заради топлото време"}
{"url": "https://standartnews.com/biznes/vizhte-nay-dobrite-kulinarni-destinatsii-za-2020-g-411084.html", "text": "В случай, че обичате добре приготвена храна и искате да разгледате някои наистина фантастични дестинации, foodpanda избра специален списък за вас! Добавянето на кулинарни дейности към вашия ваканционен маршрут е един от най-добрите начини да изпитате културата на мястото, в което сте. Да се храниш добре и да пътуваш, върви заедно ръка за ръка.  – някои от най-добрите вина излизат от Мендоса, но знаете ли за кулинарната й сцена? Много от най-добрите винарни в региона сервират впечатляващи многостепенни винени обеди в своите винарски ресторанти, които често имат спираща дъха гледка към Андите от всяко място и включват толкова вино, колкото искате да пиете.  – едно от онези неща, които не знаете за Манила и за Филипините като цяло, е, че е меката на уличната храна. Има толкова много различни специалитети, че е почти невъзможно да се изброят всички.  – това е градът на специалитетите. Кроасани, гъши дроб, жабешки крака, лучена супа – все деликатеси, спиращи дъха, както гледката към Айфеловата кула.  – задължително в списъка на кулинарните любители е поклонение в датската столица. Там може да посетите първия изцяло органичен ресторант или индустриалната зона, където камиони за хранителни стоки и сергии продават невероятни международни ястия.  – друг голям град, който често се пренебрегва като дестинация за храна, е Лондон. Но не правете тази грешка! Лондон е хранителната столица на света. Там ще намерите множеството международни избори за храна и преживявания. Можете да намерите всеки тип кухня, която може да се представи в града. Плюс това, къде другаде по света можете да намерите близо 1500 следобедни места за чай в само един град?  – мечтаем да си направим нежни, домашно приготвени макаронени изделия и богати месни доматени сосове, да пием вино от Тоскана и да хапнем мастни маслини и антипасти на терасата с изглед към лозята. Това изживяване може да се намери в цяла Италия.  – ако сте били в Испания, вече знаете, че цялата страна е изключително богата на култура, наследство и особено продукти и храни, които са специфични за всеки микрорегион. Каталуния е един от тези региони и количеството уникални продукти, рецепти и храни, които можете да намерите там, е изумително. Насладете се на хамон и хубаво испанско вино.", "date": "2020.01.06", "title": "Вижте най-добрите кулинарни дестинации за 2020 г."}
{"url": "https://standartnews.com/kultura/tom-khanks-se-proslzi-na-globusite-411067.html", "text": "Легендарната кариера на великия Том Ханкс бе почетена на Златните глобуси. Звездата от десетки хитове на Холивуд получи приза „Сесил Б. Демил“ за цялостно творчество. Носителят на „Оскар“ не можа да издържи на емоциите и по време на речта си проля няколко сълзи. „Човек е благословен със семейство като моeто – фантастична съпруга във всеки смисъл на думата, която ме научи какво е любов, и деца, по-смели и мъдри от баща си. Група обичливи хора, които търпят постоянните ми отсъствия. Не мога да опиша с думи колко ценя вашата любов“, сподели разчувствано българският зет пред звездната публика. Ханкс спомена и колегите си, от които е черпил вдъхновение през годините: „Тъпак си, ако не крадеш от големите. Аз съм крал от хора, които се разпознават само с малкото си име – Мерил, Дензъл, Антонио, Джулия, Мег. Усъвършенствал съм се и гледайки някои от най-великите артисти в историята на киното.“ Том Ханкс е събрал 8 Златни глобуса през кариерата си. Сред миналите носители на наградата „Сесил Б. Демил“ са Опра Уинфри, Дензъл Уошингтън, Стивън Спилбърг, Робърт де Ниро и други. Джеф Бриджис бе почетен през 2019-а.", "date": "2020.01.06", "title": "Том Ханкс се просълзи на Глобусите"}
{"url": "https://standartnews.com/kultura/rsel-krou-otsviri-kholivud-zaradi-pozharite-411045.html", "text": "Ръсел Кроу, който получи „Златен глобус“ за ролята си в сериала „Най-силният глас“, отсвири Холивуд заради пожарите в Австралия. Актьорът реши да остане у дома със семейството си, за да го защити от огъня. Той обаче изпрати послание до церемонията, в което припомня, че стихията е резултат от човешката дейност - че са изгорели милиони хектари земя и хиляди къщи, че са загинали 17 души, стотици коали и други животни.", "date": "2020.01.06", "title": "Ръсел Кроу отсвири Холивуд заради пожарите"}
{"url": "https://standartnews.com/biznes/eto-kakvo-shche-se-sluchi-s-evrozonata-tazi-godina-411101.html", "text": "През 2020 г. ръстът на икономиката в еврозоната ще се забави, което е явление за трета поредна година. Това прогнозират икономически експерти, според които ръстът на икономиката ще се задържи в резултат на политическата нестабилност, съществуващото напрежение в търговските отношения и проблемите в автомобилната промишленост. Европейската централна банка се надява през 2020 г. ръстът на икономиката в еврозоната да достигне 1,1 %. За сравнение: през 2019 г. той беше 1,2 %, през 2018 г.- 1,8 %, а през 2017 г. – 2,4 %. Значително по-песимистични са прогнозите на 34 икономисти, анкетирани от „Файненшъл таймс“ /ФТ/. Според тях, темповете на ръста през тази година ще паднат под 1 %, което е най-ниският показател за еврозоната през последните 7 години. Има, разбира се, вариации и в тези прогнози, най-песимистичната от която е за нулев ръст, а най-оптимистичната – за ръст от 1,5 %. В световната икономика се наблюдава известна неопределеност. Налице са действия на две сили: от една страна са видими препятствията пред глобалните инвестиции. От друга страна са налице отделни местни зони на устойчивост, подкрепени от меката политика на Европейската централна банка (ЕПЦ). Тези фактори и в бъдеще ще останат основната причина за отрицателните показатели на БВП на еврозоната, смятат икономисти. Продължаващото забавяне на ръста в еврозоната може да принуди новия президент на ЕПЦ Кристин Лагард да разгледа въпроса за въвеждане на допълнително смекчаване на финансовата кредитна политика. Това може да стимулира държави с по-голяма финансова стабилност, като Германия и Нидерландия, да включат финансови стимули. През септември ЕЦБ продължи да намалява процентните ставки. Банката възобнови програмата си за закупуване на облигации на стойност от 2,6 трилиона евро като реакция на появилите се признаци за забавяне на икономическия ръст и инфлацията. По този начин политиката на ЕЦБ доведе до появата на евтини пари в икономиката. Заради нарастващото безпокойство от появата на негативни странични ефекти от необичайната кредитна политика, обаче, някои икономисти споделят опасения, че ЕЦБ може да изчерпи запасите си, които би трябвало да противодействат на всяко по-нататъшно забавяне. Въпреки отслабените икономически показатели, по-голяма част от анкетираните от ФТ експерти очакват ЕЦБ да се въздържи от по-нататъшно отслабване на финансовата кредитна политика. Германия едва ли ще отстъпи на натиска, който да я принуди да провежда политика на допълнително бюджетно стимулиране. Очаква се да продължи общата политика на съобразяване със ситуацията, породена от липсата на глобално търсене и изчерпаните възможности за финансова подкрепа. Няма единодушие сред експертите по въпроса за намаляването на процентните ставки през тази година, както и относно продължаването на програмата за закупуване на еврооблигации. Най-голям риск за икономиката на еврозоната са търговските взаимоотношения между САЩ и Китай и Брекзит. Икономическите експерти изразяват съмнение, че призивите на Кристин Лагард към Германия и Нидерландия за използването на данъчни стимули ще бъдат успешни. Темповете на ръст в еврозоната са много ниски. Това се дължи както на ниската производителност на труда, така и на песимистичните прогнози относно демографията. Затова цикличните спадове водят леко до стагнация. Финансово-кредитната политика вече не може да даде резултат, а бюджетното стимулиране е закъсняло, смятат експертите. По данни на ЕЦБ, инфлацията в еврозоната е спаднала рязко с 1,8 % през 2018 г., а през 2019 г. достигна 1,2 %. Прогнозите са за по-нататъшно намаляване на инфлацията и през тази година, което е по-ниско от целевия показател на ЕЦБ, доближаващ се до 2 %. През 2019 г. обемът на промишленото производство в еврозоната намаля, но сферата на услугите, ориентирана към вътрешния пазар, се оказа устойчива. Тази тенденция може да претърпи промяна през настоящата година, като според икономистите, областта на услугите и пазарът на труда ще продължат да бележат тенденция към забавяне.", "date": "2020.01.06", "title": "Ето какво ще се случи с еврозоната тази година"}
{"url": "https://standartnews.com/regionalni/3500-imenitsi-praznuvat-yordanovden-i-ivanovden-v-razgrad-411061.html", "text": "3500 разградчани  вдигат наздравица  днес и утре  послучай именните си дни. По данни на  местнта служба ГРАО   в общината живеят  1228 Йордановци и Йорданки, а кръстените на Свети Йоан жени и мъже са  2341. Най-възрастният именик в Разград днес, на Йордановден, е 99-годишният дядо Боян, а най -малкият е бебето Йордан, което е на 37 дни. От пресцентъра в кметството  напомнят, че през следващата седмица имен ден ще празнуват жените, които носят името на Света мъченица Татяна. На 12 януари празник ще имат 277 разградчанки.", "date": "2020.01.06", "title": "3500 именици празнуват Йордановден и Ивановден в Разград"}
{"url": "https://standartnews.com/biznes/boing-trsi-5-mlrd-za-da-se-izmkne-ot-blatoto-411102.html", "text": "Компанията \"Боинг\" (Boeing) вероятно ще трябва да поеме допълнителен дълг в размер до 5 млрд. долара, за да помогне за покриване на разходите, свързани с проблемния самолет 737 Max, които могат да достигнат 15 млрд. долара през първата половина на настоящата година, съобщава \"Уолстрийт джърнъл\", позовавайки се на източници, запознати с въпроса. Финансите на големия американски производител на самолети са ограничени от принудителното приземяване на 737 MAX след двете смъртоносни катастрофи с този модел. Според информацията на \"Уолстрийт джърнъл\" обаче, \"Боинг\" все още не е привършила парите, тъй като компанията е разполагала с около 20 милиарда долара налични средства към края на септември 2019-а година. Разходите около принудително заземяване на самолетите 737 MAX са толкова високи, че ще са необходими повече средства, тъй като остава неизвестно кога този модел на \"Боинг\" ще може отново да полети. През декември \"Боинг\" реши да каже на своите доставчици да спрат доставките на 737 MAX за един месец, тъй като през януари компанията прекрати временно производството на този модел. Анализаторите предполагат, че на \"Боинг\" ще се наложи да емитира дълг за около 5 млрд. долара. През последните 15 месеца \"Боинг\" е изправен и пред редица искания за обезщетение от страна на авиокомпании и от семействата на 346-те жертви на двете катастрофи със самолети 737 MAX, се отбелязва в информацията на \"Уолстрийт джърнъл\". С оглед на търсенето на компенсации се очаква разходите на компанията да нараснат драстично в началото на 2020 година.", "date": "2020.01.06", "title": "Боинг търси $5 млрд., за да се измъкне от блатото"}
{"url": "https://standartnews.com/regionalni/27-godishen-vadi-za-treti-pt-krsta-vv-varna-411069.html", "text": "27-годишният Александър Николов пръв стигна до кръста в ледените води на морето във Варна. Близо 65 души се хвърлиха във водата от Първа буна в надпревара за изваждането кръста на Богоявление. \r\nНай-малкият участник в надпреварата е на 12 години, а най-възрастният - на 80 години. Александър Николов тренирал плуване от 7-годишен, участвал е в световно първенство като състезател на варненския клуб ПСК Черно море през 2017 г, печелил е няколко пъти плувния маратон Варна-Галата. Николов хваща кръста за трети път. Младият мъж пожела на всички българи здраве, успехи и щастие. Стотици варненци наблюдаваха хвърлянето на кръста от плажната алея. Празникът във Варна започна с тържествена Богоявленска литургия в Катедралния храм \"Успение Богородично\". Тя бе отслужена от Варненския и Великопреславски митрополит Йоан. След литургията той благослови военните части и техните бойни знамена. Празничното шествие стигна до Алеята на възрожденците в Морската градина, където пред паметника на Христо Ботев с военен ритуал бяха положени венци и цветя.  ", "date": "2020.01.06", "title": "27-годишен вади за трети път кръста във Варна"}
{"url": "https://standartnews.com/biznes/taksimetroviyat-bransh-iska-nova-zakonova-uredba-411106.html", "text": "Транспортният министър Росен Желязков проведе работна среща с представители на таксиметровия бранш във връзка с исканията на бизнеса в сектора за изменение на законовата уредба за дейността на таксиметровите превози, както и за ефективното противодействие на нерегламентираните превози, съобщиха от Министерството на транспорта, информационните технологии и съобщенията (МТИТС). По време на разговорите браншът единно постави своите виждания относно състоянието на пазара и необходимостта от повишаване качеството на услугата и условията на работа. Двете страни се обединиха да продължат активния диалог по актуалните за сектора теми през следващите седмици.", "date": "2020.01.06", "title": "Таксиметровият бранш иска нова законова уредба"}
{"url": "https://standartnews.com/regionalni/student-izvadi-krsta-v-burgas-411071.html", "text": "Заради бурното море и силния вятър ритуалът по спасяването на кръста в Бургас се проведе от брега, а не от Моста. 22-годишният Яким Георгиев беше най-бърз и пръв стигна до светото разпятие. Той е от Бургас, студент в бизнес специалност в Англия. Младият мъж останал в родния си град след празниците, за да се включи в надпреварата за Богоявленския кръст. Яким участва за първи път в традиционния Богоявленски ритуал. „Пожелавам да сме живи и здрави и да се изпълняват традициите, това е най-важното. От няколко години съм виждал как се изпълнява ритуалът и исках и аз да бъда част от това. Чувствам се прекрасно, топло ми е“. В ритуала по спасяването на кръста участваха 34-ма души на възраст от 17 до 51 години. И тази година за кръста скочиха и представители на американските военноморски сили.", "date": "2020.01.06", "title": "Студент извади кръста в Бургас"}
{"url": "https://standartnews.com/sport/sport-i-futbol-po-televiziite-na-6-yanuari-411035.html", "text": "Къде да гледаме спорт и футбол по българските телевизии днес 08:00-17:30 ТЕНИС: ATP Cup, MaxSport1 13:30 ХОКЕЙ НА ЛЕД, КХЛ: Салават Юлаев - ЦСКА Москва, Нова спорт 14:00 ФУТБОЛ, ИТАЛИЯ, СЕРИЯ А: Болоня - Фиорентина, MaxSport3 14:00 БАСКЕТБОЛ, ВТБ ЛИГА: Химки - ЦСКА Москва, Диема спорт 15:00 ВОЛЕЙБОЛ, ОЛИМПИЙСКА КВАЛИФИКАЦИЯ: Холандия - Сърбия, мъже, БНТ3 16:00 ФУТБОЛ, ИТАЛИЯ, СЕРИЯ А: Милан - Сампдория, MaxSport2 16:00 ФУТБОЛ, ИТАЛИЯ: СЕРИЯ А: Ювентус - Каляри, MaxSport3 16:00 ФУТБОЛ, ИТАЛИЯ, СЕРИЯ А: Аталанта - Парма, MaxSport4 17:45 СКИ СКОКОВЕ: Четирите шанци, Бишофсхофен, състезание Евроспорт 17:50 ВОЛЕЙБОЛ, ОЛИМПИЙСКА КВАЛИФИКАЦИЯ: България - Франция, мъже, БНТ3 19:00 ФУТБОЛ, ИТАЛИЯ, СЕРИЯ А: Лече - Удинезе, MaxSport3 19:00 БАСКЕТБОЛ, ИСПАНИЯ: Реал Мадрид - Валенсия, Нова спорт 20:00 ПРЕД БАНЯТА: Спортно шоу, MaxSport4 21:45 ФУТБОЛ, ИТАЛИЯ, СЕРИЯ А: Наполи - Интер, MaxSport3 21:55 ФУТБОЛ, АНГЛИЯ, ФА КЪП: Арсенал - Лийдс, Диема спорт 2 01:00 - 08:15 ТЕНИС: ATP Cup, MaxSport1", "date": "2020.01.06", "title": "Спорт и футбол по телевизиите на 6 януари"}
{"url": "https://standartnews.com/sport/voleybolistite-zapochvat-dnes-bitkata-za-tokio-411031.html", "text": "Волейболните ни национали стартират днес в първата си битка от олимпийската квалификация за Токио 2020. В Берлин волейболистите на Силвано Пранди излизат срещу Франция в първия си мач от Група В. Срещата е от 18:00 часа в легендарната \"Макс Шмелинг Хале\" в германската столица. Играчите на Силвано Пранди изпуснаха страхотна възможност вече да са спечелили виза за Токио 2020, след като миналото лято бяха на точка от страхотна победа с 3:0 над олимпийския шампион Бразилия на квалификацията във Варна, но в крайна сметка загубиха с 2:3. България ще бъде в почти същия си състав както на европейското първенство преди малко повече от три месеца. Благодарение на усилията на Любо Ганев, който от няколко седмици е съвместно начело на БФВ заедно с Данчо Лазаров, в състава се завърна опитния разпределител Георги Братоев. За нещастие плеймейкърът се контузи в първата контрола на България срещу Египет на 31 декември, броени дни пред олимпийската квалификация, и отпадна от групата от 14 играчи за Берлин.  Въпреки това, в тима цари настроение и позитивизъм, като всички вярват в шансовете за класиране. Капитанът на България Виктор Йосифов заяви преди началото на турнира, че ще бъде тежко, но са в добро състояние и ще дадат най-доброто от себе си, за да спечелят квалификацията и квотата за Токио 2020. От друга страна Франция също не успя да спечели виза за Игрите на междуконтиненталните квалификационни турнири през август миналата година, след като бяха в една група със световния шампион Полша и Словения. След това, \"петлите\" останаха едва 4-и на Евроволей 2019, на което бяха домакините.  През последните дни тимът беше \"разкъсван\" от скандали, като диагоналът Стефан Бойер отказа да играе заради конфликт с другата звезда Ървин Нгапет. Независимо от това, Франция стартира перфектно на квалификацията в Берлин, като вчера не остави шанс, взе реванш и удари категорично европейския шампион Сърбия с 3:0 гейма в първия мач от групата. Една евентуална победа над Франция \"ще даде криле\" на България и още повече ще вдигне увереността им преди останалите мачове срещу Сърбия и Нидерландия. При успех за \"петлите\" пък, те на практика ще се класират за полуфиналите на квалификацията и ще продължат да мечтаят за олимпийска виза. Вероятни състави: България - Франция  Мач от Група В на европейската олимпийска квалификация, Берлин, \"Макс Шмелинг Хале\" \r\nНачало: 18:00 часа България: Георги Сеганов, Цветан Соколов, Тодор Скримов, Мартин Атанасов, Виктор Йосифов, Алекс Грозданов - Теодор Салпаров-либеро Резерви: Добромир Димитров, Велизар Чернокожев, Николай Пенчев, Розалин Пенчев, Светослав Гоцев, Теодор Тодоров, Петър Каракашев-либеро Старши треньор: Силвано Пранди Франция: Бенжамен Тонюти, Жан Патри, Ървин Нгапет, Кевин Тили, Никола Льо Гоф, Бартелеми Шинениезе - Женя Гребенников-либеро Резерви: Антоан Бризар, Жулиен Винкелмюлер, Жулиен Линеел, Ясин Луати, Тимоте Карле, Кевин Льо Ру, Дарил Бултор, Старши треньор: Лоран Тили", "date": "2020.01.06", "title": "Волейболистите започват днес битката за Токио"}
{"url": "https://standartnews.com/sport/tenisistite-ni-s-vazhna-promyana-predi-macha-s-belgiya-411056.html", "text": "Дуото в българския състав за срещата с Белгия утре сутрин на АТП къп ще претърпи ключова промяна. Григор Димитров ще си партнира с втората ни ракета Димитър Кузманов срещу Сандер Жил и Йоран Флиген, обявиха преди минути от АТП. В досегашните 2 срещи на двойки срещу Великобритания (победа) и Молдова (загуба), най-добрият български тенисист бе в тандем с Александър Лазаров. Важността от крайния развой на сблъсъка обаче е накарало нашия капитан да направи рокада. В първия мач от 08:30 часа българско време Кузманов ще се изправи срещу Стив Дарси, след него излиза Григор Димитров срещу Давид Гофен, а накрая са двойките. При успех над белгийците, отборът ни се класира със сигурност за 1/4-финалите, където ще се изправи срещу Австралия в четвъртък от 01:00 часа българско време.", "date": "2020.01.06", "title": "Тенисистите ни с важна промяна преди мача с Белгия"}
{"url": "https://standartnews.com/sport/nasha-basketbolistka-s-rekord-v-sashch-411058.html", "text": "Българката Борислава Христова подобри рекорда за най-много вкарани точки и вече е реализатор номер едно в историята на женския баскетбол в университета Вашингтон Стейт, съобщиха от БФБ. В последната си година в колежанския баскетбол отвъд океана варненката надмина досегашната номер 1 с екипа на Кугс - Джейн Егарт, която имаше в актива си 1967 точки от периода 1977-1982 - рекорд, постигнат по времето, когато Боби дори не е била родена. В поредния си много силен и резултатен мач Христова вкара 26 точки, като добави 2 борби, 4 асистенции и 1 чадър за успеха на тима си с 96:75 срещу Калифорния. Боби записа своя 45-ти мач с над 20 точки. \r\nТова бе победа номер 100 за треньора на Вашингтон Стейт Ками Етридж при колежаните, а освен това, Борислава Христова и компания записаха най-резултатния си мач през сезона.", "date": "2020.01.06", "title": "Наша баскетболистка с рекорд в САЩ"}
{"url": "https://www.standartnews.com/sport/voleybolistite-zapochvat-dnes-bitkata-za-tokio-411031.html", "text": "Волейболните ни национали стартират днес в първата си битка от олимпийската квалификация за Токио 2020. В Берлин волейболистите на Силвано Пранди излизат срещу Франция в първия си мач от Група В. Срещата е от 18:00 часа в легендарната \"Макс Шмелинг Хале\" в германската столица. Играчите на Силвано Пранди изпуснаха страхотна възможност вече да са спечелили виза за Токио 2020, след като миналото лято бяха на точка от страхотна победа с 3:0 над олимпийския шампион Бразилия на квалификацията във Варна, но в крайна сметка загубиха с 2:3. България ще бъде в почти същия си състав както на европейското първенство преди малко повече от три месеца. Благодарение на усилията на Любо Ганев, който от няколко седмици е съвместно начело на БФВ заедно с Данчо Лазаров, в състава се завърна опитния разпределител Георги Братоев. За нещастие плеймейкърът се контузи в първата контрола на България срещу Египет на 31 декември, броени дни пред олимпийската квалификация, и отпадна от групата от 14 играчи за Берлин.  Въпреки това, в тима цари настроение и позитивизъм, като всички вярват в шансовете за класиране. Капитанът на България Виктор Йосифов заяви преди началото на турнира, че ще бъде тежко, но са в добро състояние и ще дадат най-доброто от себе си, за да спечелят квалификацията и квотата за Токио 2020. От друга страна Франция също не успя да спечели виза за Игрите на междуконтиненталните квалификационни турнири през август миналата година, след като бяха в една група със световния шампион Полша и Словения. След това, \"петлите\" останаха едва 4-и на Евроволей 2019, на което бяха домакините.  През последните дни тимът беше \"разкъсван\" от скандали, като диагоналът Стефан Бойер отказа да играе заради конфликт с другата звезда Ървин Нгапет. Независимо от това, Франция стартира перфектно на квалификацията в Берлин, като вчера не остави шанс, взе реванш и удари категорично европейския шампион Сърбия с 3:0 гейма в първия мач от групата. Една евентуална победа над Франция \"ще даде криле\" на България и още повече ще вдигне увереността им преди останалите мачове срещу Сърбия и Нидерландия. При успех за \"петлите\" пък, те на практика ще се класират за полуфиналите на квалификацията и ще продължат да мечтаят за олимпийска виза. Вероятни състави: България - Франция  Мач от Група В на европейската олимпийска квалификация, Берлин, \"Макс Шмелинг Хале\" \r\nНачало: 18:00 часа България: Георги Сеганов, Цветан Соколов, Тодор Скримов, Мартин Атанасов, Виктор Йосифов, Алекс Грозданов - Теодор Салпаров-либеро Резерви: Добромир Димитров, Велизар Чернокожев, Николай Пенчев, Розалин Пенчев, Светослав Гоцев, Теодор Тодоров, Петър Каракашев-либеро Старши треньор: Силвано Пранди Франция: Бенжамен Тонюти, Жан Патри, Ървин Нгапет, Кевин Тили, Никола Льо Гоф, Бартелеми Шинениезе - Женя Гребенников-либеро Резерви: Антоан Бризар, Жулиен Винкелмюлер, Жулиен Линеел, Ясин Луати, Тимоте Карле, Кевин Льо Ру, Дарил Бултор, Старши треньор: Лоран Тили", "date": "2020.01.06", "title": "Волейболистите започват днес битката за Токио"}
{"url": "https://www.standartnews.com/sport/sport-i-futbol-po-televiziite-na-6-yanuari-411035.html", "text": "Къде да гледаме спорт и футбол по българските телевизии днес 08:00-17:30 ТЕНИС: ATP Cup, MaxSport1 13:30 ХОКЕЙ НА ЛЕД, КХЛ: Салават Юлаев - ЦСКА Москва, Нова спорт 14:00 ФУТБОЛ, ИТАЛИЯ, СЕРИЯ А: Болоня - Фиорентина, MaxSport3 14:00 БАСКЕТБОЛ, ВТБ ЛИГА: Химки - ЦСКА Москва, Диема спорт 15:00 ВОЛЕЙБОЛ, ОЛИМПИЙСКА КВАЛИФИКАЦИЯ: Холандия - Сърбия, мъже, БНТ3 16:00 ФУТБОЛ, ИТАЛИЯ, СЕРИЯ А: Милан - Сампдория, MaxSport2 16:00 ФУТБОЛ, ИТАЛИЯ: СЕРИЯ А: Ювентус - Каляри, MaxSport3 16:00 ФУТБОЛ, ИТАЛИЯ, СЕРИЯ А: Аталанта - Парма, MaxSport4 17:45 СКИ СКОКОВЕ: Четирите шанци, Бишофсхофен, състезание Евроспорт 17:50 ВОЛЕЙБОЛ, ОЛИМПИЙСКА КВАЛИФИКАЦИЯ: България - Франция, мъже, БНТ3 19:00 ФУТБОЛ, ИТАЛИЯ, СЕРИЯ А: Лече - Удинезе, MaxSport3 19:00 БАСКЕТБОЛ, ИСПАНИЯ: Реал Мадрид - Валенсия, Нова спорт 20:00 ПРЕД БАНЯТА: Спортно шоу, MaxSport4 21:45 ФУТБОЛ, ИТАЛИЯ, СЕРИЯ А: Наполи - Интер, MaxSport3 21:55 ФУТБОЛ, АНГЛИЯ, ФА КЪП: Арсенал - Лийдс, Диема спорт 2 01:00 - 08:15 ТЕНИС: ATP Cup, MaxSport1", "date": "2020.01.06", "title": "Спорт и футбол по телевизиите на 6 януари"}
{"url": "https://standartnews.com/sport/kontuziyata-na-keyn-e-dosta-tezhka-411072.html", "text": "Контузията на Хари Кейн е сериозна, потвърди Жозе Моуриньо и това са много неприятни новини за Тотнъм. \r\nНападателят получи травмата при загубата от Саутхемптън миналата сряда и макар и от клуба все още да не разкриват колко време ще липсва футболиста, португалецът отново каза, че проблемът в лявото бедро не е лек. \r\n„Медицинският екип знае по-добре за какво става въпрос и нека да изчакаме официалното потвърждение. Единственото, което мога да кажа е, че първоначалното ми усещане, че става въпрос за сериозна контузия, се потвърди. Не е нещо леко, но не мога да кажа колко време ще липсва“ заяви Моуриньо. \r\n \r\n„Всички говорят за Хари, но ние имаме състав, с който ще преодолеем трудностите. Естествено няма как Лукас Моура или Сон да бъдат веднага трансформирани в централни нападатели и да ни донесат това, което носи Кейн. Затова ще опитаме различни неща. Загубата на такава фигура е голяма, но трябва да я приемем и да се оправим с това, което имаме на разположение“ добави той. \r\n \r\nОсвен Кейн с травми за Тотнъм са още Юго Лорис, Дани Роуз, Бен Дейвис, Танги Ндомбеле, а и Муса Сисоко, което определено задълбочава проблемите при лондончани.", "date": "2020.01.06", "title": "Контузията на Кейн е доста тежка"}
{"url": "https://standartnews.com/sport/botev-pd-podnovi-dogovora-na-ferario-spasov-411070.html", "text": "ПФК Ботев (Пловдив) поднови договора на старши треньора Ферарио Спасов, съобщиха от клуба. Новият контракт на наставника е до лятото на 2021 година. Заедно със Спасов договорите си подновиха и останалите треньори от екипа му. \r\nСпасов пое \"жълто-черните\" на 8 октомври и под негово ръководство отборът записа силни резултати, като завърши 2019 година със серия от седем поредни победи. \r\nФутболистите на Ботев подновяват тренировки днес, а повече подробности относно зимната подготовка ще бъдат оповестени на днешната пресконференция, която е от 14:30 часа.", "date": "2020.01.06", "title": "Ботев (Пд) поднови договора на Ферарио Спасов"}
{"url": "https://standartnews.com/sport/i-dzhokovich-dari-25-000-za-avstraliya-411076.html", "text": "Новак Джокович стана поредният топ тенисист, който се включи активно в благотворителната акция за засегнатите от пожарите в Австралия. Сърбинът беше предизвикан от Мария Шарапова да дари 25 000 долара, точно толкова, колкото дари самата тя. Ноле веднага прие предизвикателството и на свой ред даде същата сума в помощ на засегнатите от опустошителните пожари. \r\n \r\nНад 60 000 души бяха принудени да напуснат домовете си в района на Виктория, който е сред най-засегнатите. \r\n \r\nНачало на благотворителната кампания за Австралия даде Ник Кириос, който обяви, че ще дарява по 200 долара при всеки свой ас през месеца. Към него впоследствие се присъединиха Ашли Барти, Симона Халеп, Саманта Стосър, Алекс Де Минор и още много други.", "date": "2020.01.06", "title": "И Джокович дари $25 000 за Австралия"}
{"url": "https://standartnews.com/sport/trenort-na-tsska-sofiya-iska-do-dvama-novi-411068.html", "text": "ЦСКА-София се нуждае от максимум двама нови играчи, разкри старши треньорът на \"червените\" Милош Крушчич. Днес \"червените\" се събраха за първа тренировка за 2020. \"Трябват ни максимум двама нови. Трябва ни нов играч на поста десен бек, защото там имаме само Турицов. Преговаряме с различни играчи. В следващите дни ще има повече яснота за новите. Имаме много нападатели, възможно е да се разделим с някой от тях\", коментира Крушчич преди първата тренировка на отбора за годината. \"Най-важно е всички да са здрави и да работим пълноценно по време на подготовката. Не трябва да допускаме такива грешки като в началото на сезона. Завършихме добре и се надявам да продължим по същия начин. Договорът ми е същият като преди. Няма никакви новини. Спокоен съм за работата си като треньор на ЦСКА. Всичко зависи от мен, щаба и от резултатите на отбора\", добави Крушчич. Първа тренировка направи единственото ново попълнение на този етап Ахмед Ахмедов, който бе привлечен от Дунав. С отбора е и завърналият се защитник Божидар Чорбаджийски, който игра под наем в румънския ФКСБ през есента. За „червените” в заниманието участие взеха 28 човека, като нападателят Али Соу го нямаше сред играчите. Футболистите ще преминат пълни медицински изследвания утре, а в сряда заминават за турския курорт Анталия, където ще премине първият етап от зимната подготовка, до 17 януари. В Турция ЦСКА ще изиграе една контролна среща. Вторият етап от предсезонната подготовка ще се проведе в Марбея. Отборът ще бъде на испанска земя от 19 януари до 2 февруари и се предвижда да изиграе 4 контролни срещи там. Последният етап от зимната подготовка ще се проведе в София, като седмица преди старта на пролетния полусезон ЦСКА ще представи официално отбора с приятелски мач на стадион \"Българска армия\".", "date": "2020.01.06", "title": "Треньорът на ЦСКА-София иска до двама нови"}
{"url": "https://www.standartnews.com/sport/tenisistite-ni-s-vazhna-promyana-predi-macha-s-belgiya-411056.html", "text": "Дуото в българския състав за срещата с Белгия утре сутрин на АТП къп ще претърпи ключова промяна. Григор Димитров ще си партнира с втората ни ракета Димитър Кузманов срещу Сандер Жил и Йоран Флиген, обявиха преди минути от АТП. В досегашните 2 срещи на двойки срещу Великобритания (победа) и Молдова (загуба), най-добрият български тенисист бе в тандем с Александър Лазаров. Важността от крайния развой на сблъсъка обаче е накарало нашия капитан да направи рокада. В първия мач от 08:30 часа българско време Кузманов ще се изправи срещу Стив Дарси, след него излиза Григор Димитров срещу Давид Гофен, а накрая са двойките. При успех над белгийците, отборът ни се класира със сигурност за 1/4-финалите, където ще се изправи срещу Австралия в четвъртък от 01:00 часа българско време.", "date": "2020.01.06", "title": "Тенисистите ни с важна промяна преди мача с Белгия"}
{"url": "https://standartnews.com/sport/alonso-s-prva-katastrofa-na-rali-dakar-411078.html", "text": "Жиниел де Вилиерс с Тойота спечели втория етап на рали Дакар. Южноафриканецът, шампион в състезанието за 2009 година, финишира първи с време 3:37.20 часа в етапа с дължина 367 километра от Ал Уадж до Неом в Саудитска Арабия и изпревари с почти четири минути завършилия втори аржентинец Орландо Теранова с Мини. Трети в етапа е шейх Халид Ал-Касими с Пежо на 5,42 минути след победителя. Двукратният световен шампион във Формула 1 Фернандо Алонсо се сблъска с първите трудности при дебютното си участие на рали Дакар. Испанецът се движеше четвърти след първите 100 километра, но удари скала и счупи колело, с което загуби над два часа и половина, докато бъде отстранена повредата. В генералното класиране при автомобилистите Теранова е начело с общо време 7:07.36 часа, следван от Карлос Сайнс с Mини на 4,43 минути, миналогодишния шампион Насер Ал Атия с Toйота на 6,07 и други. При мотоциклетистите Рос Бранч с КТМ, състезаващ се за Ботсвана, финишира първи в етапа с време 3:39.10 часа. Втори на 1:24 минута завърши Сам Съндърланд с КТМ, а трети е Пабло Кинтаниля (Хускварна) на 2,21 минути. Съндърланд оглави генералното класиране след втория етап с общо време 7:05.22 часа, следван от Кинтаниля на 1,18 минута и Кевин Бенавидес с Хонда на 1,32 минути. Състезателят от Беларус Сергей Вязович с МАЗ спечели втория етап при камионите и оглави генералното класиране. Втори в етапа е руснакът Дмитрий Сотников с КАМАЗ на 1,46 минута, а трети е друг представител на Русия - Андрей Каргинов с КАМАЗ на 2,07 минути след победителя. При АТВ-четириколките спечели чилиецът Игнасио Касале с Ямаха (4:46.07), а при бъгитата - друг чилиец Франциско Лопес Контардо с Кан-Aм (4:13.30).", "date": "2020.01.06", "title": "Алонсо с първа катастрофа на рали \"Дакар\""}
{"url": "https://standartnews.com/sport/sblsk-blgariya-belgiya-ot-atp-cup-po-max-sport-1-411074.html", "text": "Българският отбор по тенис излиза в решителен сблъсък за продължаването си напред в турнира ATP Cup срещу Белгия този вторник от 08:30 часа. Григор Димитров и компания имат две победи в първите си два мача от Група C с по 2:1 срещу Великобритания и Молдова, но само успех срещу белгийците би им гарантирал участие на 1/4-финалите в надпреварата. Откриващият двубой във вторник от 08:30 часа ще противопостави вторите ракети на България и Белгия, съответно Димитър Кузманов и Стив Дарси. След приключването на този мач на корта в Сидни един срещу друг ще излязат и големите звезди Григор Димитров и Давид Гофен. Мачът на двойки е последен в програмата, като нищо чудно именно от него да зависи кой тим ще продължи напред към 1/4-финалите. Решителният сблъсък за съдбата на българския отбор на ATP Cup ще се излъчи пряко по   с начало 08:30 ч. във вторник сутрин. Директните елиминации в турнира ще се състоят на 9 януари и 10 януари (1/4-финали), 11 януари (1/2-финали) и 12 януари – големият финал. Всички двубои на България, както и по-интересните сблъсъци от ATP Cup ще се излъчват пряко по  .", "date": "2020.01.06", "title": "Сблъсък България-Белгия от ATP Cup по MAX Sport 1"}
{"url": "https://www.standartnews.com/sport/alonso-s-prva-katastrofa-na-rali-dakar-411078.html", "text": "Жиниел де Вилиерс с Тойота спечели втория етап на рали Дакар. Южноафриканецът, шампион в състезанието за 2009 година, финишира първи с време 3:37.20 часа в етапа с дължина 367 километра от Ал Уадж до Неом в Саудитска Арабия и изпревари с почти четири минути завършилия втори аржентинец Орландо Теранова с Мини. Трети в етапа е шейх Халид Ал-Касими с Пежо на 5,42 минути след победителя. Двукратният световен шампион във Формула 1 Фернандо Алонсо се сблъска с първите трудности при дебютното си участие на рали Дакар. Испанецът се движеше четвърти след първите 100 километра, но удари скала и счупи колело, с което загуби над два часа и половина, докато бъде отстранена повредата. В генералното класиране при автомобилистите Теранова е начело с общо време 7:07.36 часа, следван от Карлос Сайнс с Mини на 4,43 минути, миналогодишния шампион Насер Ал Атия с Toйота на 6,07 и други. При мотоциклетистите Рос Бранч с КТМ, състезаващ се за Ботсвана, финишира първи в етапа с време 3:39.10 часа. Втори на 1:24 минута завърши Сам Съндърланд с КТМ, а трети е Пабло Кинтаниля (Хускварна) на 2,21 минути. Съндърланд оглави генералното класиране след втория етап с общо време 7:05.22 часа, следван от Кинтаниля на 1,18 минута и Кевин Бенавидес с Хонда на 1,32 минути. Състезателят от Беларус Сергей Вязович с МАЗ спечели втория етап при камионите и оглави генералното класиране. Втори в етапа е руснакът Дмитрий Сотников с КАМАЗ на 1,46 минута, а трети е друг представител на Русия - Андрей Каргинов с КАМАЗ на 2,07 минути след победителя. При АТВ-четириколките спечели чилиецът Игнасио Касале с Ямаха (4:46.07), а при бъгитата - друг чилиец Франциско Лопес Контардо с Кан-Aм (4:13.30).", "date": "2020.01.06", "title": "Алонсо с първа катастрофа на рали \"Дакар\""}
{"url": "https://www.standartnews.com/sport/nasha-basketbolistka-s-rekord-v-sashch-411058.html", "text": "Българката Борислава Христова подобри рекорда за най-много вкарани точки и вече е реализатор номер едно в историята на женския баскетбол в университета Вашингтон Стейт, съобщиха от БФБ. В последната си година в колежанския баскетбол отвъд океана варненката надмина досегашната номер 1 с екипа на Кугс - Джейн Егарт, която имаше в актива си 1967 точки от периода 1977-1982 - рекорд, постигнат по времето, когато Боби дори не е била родена. В поредния си много силен и резултатен мач Христова вкара 26 точки, като добави 2 борби, 4 асистенции и 1 чадър за успеха на тима си с 96:75 срещу Калифорния. Боби записа своя 45-ти мач с над 20 точки. \r\nТова бе победа номер 100 за треньора на Вашингтон Стейт Ками Етридж при колежаните, а освен това, Борислава Христова и компания записаха най-резултатния си мач през сезона.", "date": "2020.01.06", "title": "Наша баскетболистка с рекорд в САЩ"}
{"url": "https://www.standartnews.com/sport/i-dzhokovich-dari-25-000-za-avstraliya-411076.html", "text": "Новак Джокович стана поредният топ тенисист, който се включи активно в благотворителната акция за засегнатите от пожарите в Австралия. Сърбинът беше предизвикан от Мария Шарапова да дари 25 000 долара, точно толкова, колкото дари самата тя. Ноле веднага прие предизвикателството и на свой ред даде същата сума в помощ на засегнатите от опустошителните пожари. \r\n \r\nНад 60 000 души бяха принудени да напуснат домовете си в района на Виктория, който е сред най-засегнатите. \r\n \r\nНачало на благотворителната кампания за Австралия даде Ник Кириос, който обяви, че ще дарява по 200 долара при всеки свой ас през месеца. Към него впоследствие се присъединиха Ашли Барти, Симона Халеп, Саманта Стосър, Алекс Де Минор и още много други.", "date": "2020.01.06", "title": "И Джокович дари $25 000 за Австралия"}
{"url": "https://www.standartnews.com/sport/trenort-na-tsska-sofiya-iska-do-dvama-novi-411068.html", "text": "ЦСКА-София се нуждае от максимум двама нови играчи, разкри старши треньорът на \"червените\" Милош Крушчич. Днес \"червените\" се събраха за първа тренировка за 2020. \"Трябват ни максимум двама нови. Трябва ни нов играч на поста десен бек, защото там имаме само Турицов. Преговаряме с различни играчи. В следващите дни ще има повече яснота за новите. Имаме много нападатели, възможно е да се разделим с някой от тях\", коментира Крушчич преди първата тренировка на отбора за годината. \"Най-важно е всички да са здрави и да работим пълноценно по време на подготовката. Не трябва да допускаме такива грешки като в началото на сезона. Завършихме добре и се надявам да продължим по същия начин. Договорът ми е същият като преди. Няма никакви новини. Спокоен съм за работата си като треньор на ЦСКА. Всичко зависи от мен, щаба и от резултатите на отбора\", добави Крушчич. Първа тренировка направи единственото ново попълнение на този етап Ахмед Ахмедов, който бе привлечен от Дунав. С отбора е и завърналият се защитник Божидар Чорбаджийски, който игра под наем в румънския ФКСБ през есента. За „червените” в заниманието участие взеха 28 човека, като нападателят Али Соу го нямаше сред играчите. Футболистите ще преминат пълни медицински изследвания утре, а в сряда заминават за турския курорт Анталия, където ще премине първият етап от зимната подготовка, до 17 януари. В Турция ЦСКА ще изиграе една контролна среща. Вторият етап от предсезонната подготовка ще се проведе в Марбея. Отборът ще бъде на испанска земя от 19 януари до 2 февруари и се предвижда да изиграе 4 контролни срещи там. Последният етап от зимната подготовка ще се проведе в София, като седмица преди старта на пролетния полусезон ЦСКА ще представи официално отбора с приятелски мач на стадион \"Българска армия\".", "date": "2020.01.06", "title": "Треньорът на ЦСКА-София иска до двама нови"}
{"url": "https://www.standartnews.com/sport/kontuziyata-na-keyn-e-dosta-tezhka-411072.html", "text": "Контузията на Хари Кейн е сериозна, потвърди Жозе Моуриньо и това са много неприятни новини за Тотнъм. \r\nНападателят получи травмата при загубата от Саутхемптън миналата сряда и макар и от клуба все още да не разкриват колко време ще липсва футболиста, португалецът отново каза, че проблемът в лявото бедро не е лек. \r\n„Медицинският екип знае по-добре за какво става въпрос и нека да изчакаме официалното потвърждение. Единственото, което мога да кажа е, че първоначалното ми усещане, че става въпрос за сериозна контузия, се потвърди. Не е нещо леко, но не мога да кажа колко време ще липсва“ заяви Моуриньо. \r\n \r\n„Всички говорят за Хари, но ние имаме състав, с който ще преодолеем трудностите. Естествено няма как Лукас Моура или Сон да бъдат веднага трансформирани в централни нападатели и да ни донесат това, което носи Кейн. Затова ще опитаме различни неща. Загубата на такава фигура е голяма, но трябва да я приемем и да се оправим с това, което имаме на разположение“ добави той. \r\n \r\nОсвен Кейн с травми за Тотнъм са още Юго Лорис, Дани Роуз, Бен Дейвис, Танги Ндомбеле, а и Муса Сисоко, което определено задълбочава проблемите при лондончани.", "date": "2020.01.06", "title": "Контузията на Кейн е доста тежка"}
{"url": "https://www.standartnews.com/sport/sblsk-blgariya-belgiya-ot-atp-cup-po-max-sport-1-411074.html", "text": "Българският отбор по тенис излиза в решителен сблъсък за продължаването си напред в турнира ATP Cup срещу Белгия този вторник от 08:30 часа. Григор Димитров и компания имат две победи в първите си два мача от Група C с по 2:1 срещу Великобритания и Молдова, но само успех срещу белгийците би им гарантирал участие на 1/4-финалите в надпреварата. Откриващият двубой във вторник от 08:30 часа ще противопостави вторите ракети на България и Белгия, съответно Димитър Кузманов и Стив Дарси. След приключването на този мач на корта в Сидни един срещу друг ще излязат и големите звезди Григор Димитров и Давид Гофен. Мачът на двойки е последен в програмата, като нищо чудно именно от него да зависи кой тим ще продължи напред към 1/4-финалите. Решителният сблъсък за съдбата на българския отбор на ATP Cup ще се излъчи пряко по   с начало 08:30 ч. във вторник сутрин. Директните елиминации в турнира ще се състоят на 9 януари и 10 януари (1/4-финали), 11 януари (1/2-финали) и 12 януари – големият финал. Всички двубои на България, както и по-интересните сблъсъци от ATP Cup ще се излъчват пряко по  .", "date": "2020.01.06", "title": "Сблъсък България-Белгия от ATP Cup по MAX Sport 1"}
{"url": "https://www.standartnews.com/sport/botev-pd-podnovi-dogovora-na-ferario-spasov-411070.html", "text": "ПФК Ботев (Пловдив) поднови договора на старши треньора Ферарио Спасов, съобщиха от клуба. Новият контракт на наставника е до лятото на 2021 година. Заедно със Спасов договорите си подновиха и останалите треньори от екипа му. \r\nСпасов пое \"жълто-черните\" на 8 октомври и под негово ръководство отборът записа силни резултати, като завърши 2019 година със серия от седем поредни победи. \r\nФутболистите на Ботев подновяват тренировки днес, а повече подробности относно зимната подготовка ще бъдат оповестени на днешната пресконференция, която е от 14:30 часа.", "date": "2020.01.06", "title": "Ботев (Пд) поднови договора на Ферарио Спасов"}
{"url": "https://standartnews.com/sport/blgari-yunatsi-bikhme-frantsiya-na-voleybol-411109.html", "text": "Волейболните ни национали победиха Франция в търсене на олимпийска квота за Токио 2020. В легендарната \"Макс Шмелинг Хале\" българите взеха с 3:2 гейма (25:23,17:25, 25,:22, 19:25, 15:8) своя първи мач от Група В на европейската олимпийска квалификация в Берлин, която е последен шанс на отборите да се класират за Игрите в японската столица през лятото. Двубоят с французите бе изгледан наживо от голяма българска агитка, а в залата бяха и спортния министър Красен Кралев и временно управляващия федерацията Любо Ганев. Двубоят продължи 145 минути. От 15 ч утре България излиза срещу Нидерландия.", "date": "2020.01.06", "title": "Българи юнаци! Бихме Франция на волейбол"}
{"url": "https://standartnews.com/sport/ronaldo-s-prvi-khettrik-v-italiya-411110.html", "text": "Италианският хегемон Ювентус излезе еднолично на върха в Серия \"А\", след като разби с 4:0 Каляри у дома в мач от 18-ия кръг. В герой за шампионите се превърна Кристиано Роналдо, който вкара хеттрик и се отличи с асистенция. Той откри резултата в 49-ата минута след ужасяваща грешка на 19-годишния дебютант Себастиан Валукевич. В 67-ата минута португалската звезда беше точен и от дузпа, за да се разпише в пета поредна среща за \"бианконерите\" в калчото. По-късно асистира на Гонсало Игуаин, а в 82-ата минута наниза и първия си хеттрик в мач от Ботуша. С успеха Юве събра 45 точки и има 3 повече от Интер, който тази вечер гостува на Наполи. Каляри пък допусна трета поредна загуба и остава с 29 т. \r\nВ неделя торинци имат тежко гостуване на Рома на стадион \"Олимпико\", където не са печелили в 5 поредни мача – 2 загуби и 5 равенства. Сардинци ще се опитат да прекъснат черната си серия с домакинство на Милан и Златан Ибрахимович.", "date": "2020.01.06", "title": "Роналдо с първи хеттрик в Италия"}
{"url": "https://standartnews.com/sport/tsska-sofiya-i-bodurov-se-razdelikha-411086.html", "text": "Николай Бодуров вече не е футболист на ЦСКА. От днес той е свободен да си търси нов отбор. Интерес към него има от страна на Левски. Дали ще отиде при \"сините\", остава да разберем. \"Армейци, ЦСКА и бранителят Николай Бодуров прекратиха договорните си отношения. Контрактът на футболиста с  тима изтичаше в края на сезона, но днес двете страни се разбраха да се разделят по взаимно съгласие. Клубът благодари на Бодуров за положените усилия и себераздаване по време на престоя му на \"Армията\" и му пожелава успех занапред\", пише в сайта на ЦСКА. 33-годишният защитник беше капитан на \"армейците\". За тях записа 92 мача с 4 гола и едина асистенция.", "date": "2020.01.06", "title": "ЦСКА-София и Бодуров се разделиха"}
{"url": "https://www.standartnews.com/sport/tsska-sofiya-i-bodurov-se-razdelikha-411086.html", "text": "Николай Бодуров вече не е футболист на ЦСКА. От днес той е свободен да си търси нов отбор. Интерес към него има от страна на Левски. Дали ще отиде при \"сините\", остава да разберем. \"Армейци, ЦСКА и бранителят Николай Бодуров прекратиха договорните си отношения. Контрактът на футболиста с  тима изтичаше в края на сезона, но днес двете страни се разбраха да се разделят по взаимно съгласие. Клубът благодари на Бодуров за положените усилия и себераздаване по време на престоя му на \"Армията\" и му пожелава успех занапред\", пише в сайта на ЦСКА. 33-годишният защитник беше капитан на \"армейците\". За тях записа 92 мача с 4 гола и едина асистенция.", "date": "2020.01.06", "title": "ЦСКА-София и Бодуров се разделиха"}
{"url": "https://standartnews.com/sport/ski-sezont-na-vitosha-startira-na-8-yanuari-411088.html", "text": "Ски сезонът в любимата на софиянци планина Витоша ще бъде открит на 8 януари. Стартът ще е с нощно каране от 18,30 ч на писта \"Витошко лале\". Домакините от \"Витоша ски\" са направили необходимото пистата да е в отлично състояние.", "date": "2020.01.06", "title": "Ски сезонът на Витоша стартира на 8 януари"}
{"url": "https://standartnews.com/svyat/blgarin-zagina-pri-boy-na-agitki-v-solun-411022.html", "text": "Млад българин загина при сблъсъци между футболни фенове в Солун. Други двама наши сънародници са ранени, съобщава полицията в гръцкия град, цитирана от БГНЕС. Боят между агитките е избухнал в центъра на Солун ден след дербито между „Арис” и ПАОК в събота вечерта и няколко часа преди баскетболния сблъсък между същите два отбора. Фенове на ПАОК нападнали група привърженици на български клуб от Пловдив, свързан с друг солунски клуб, съобщи полицията. Сънародниците ни дошли в гръцкия град за съботното дерби. При нападението 28-годишната жертва се опитал да избяга, но бил блъснат от преминаващ автомобил. Полицията съобщи, че съдебният лекар ще определи дали смъртта на сънародника ни е в резултат от удара на колата или е причинена от действия на други фенове. Други двама българи са получили наранявания при нападението, извършено от около 20 души. Пострадалите са приети в солунска болница. Задържани са 14 заподозрени. Футболният клуб „Арис“ излезе с изявление с искане за арест на отговорните за трагичния инцидент. Според съобщението на гръцката полиция 28-годишният български гражданин и още двама чужденци са били сгазени от автомобил след дербито между Арис и ПАОК. Българинът, чиято самоличност все още не е обявена, е издъхнал в болницата. Полицията в Гърция все още разследва причините за смъртта, както и превозното средство, което се е врязало в пешеходците. Инцидентът е станал малко преди 16:00 часа на улица \"Мария Калас\". От PlovdivDerby информираха, че починалият привърженик и още 7-8 фенове на Ботев (Пловдив) са били в южната ни съседка за дербито между Арис и ПАОК. Те са били нападнати от ултраси на ПАОК, докато са пиели кафе в заведение в Солун. Трима от феновете на \"канарчетата\" са пострадали след употреба на хладно оръжие от страна на гърците, като двама от тях са в болница, а единият е починал, след като е бил блъснат от кола. Останалите пловдивски фенове са задържани в полицията.", "date": "2020.01.06", "title": "Българин загина при бой на агитки в Солун"}
{"url": "https://www.standartnews.com/sport/ski-sezont-na-vitosha-startira-na-8-yanuari-411088.html", "text": "Ски сезонът в любимата на софиянци планина Витоша ще бъде открит на 8 януари. Стартът ще е с нощно каране от 18,30 ч на писта \"Витошко лале\". Домакините от \"Витоша ски\" са направили необходимото пистата да е в отлично състояние.", "date": "2020.01.06", "title": "Ски сезонът на Витоша стартира на 8 януари"}
{"url": "https://standartnews.com/svyat/nad-700-smercha-za-2019-g-v-evropa-411025.html", "text": "792 случая на смерч в Европа са регистрирани през 2019 г. от портала за екстремно време „European Severe Storms Laboratory”. В една трета от случаите (230) вихрите са били торнадо и са се образували над земя, докато останалите са категоризирани като водни смерчове. Загиналите по време на бурите са 3 души, а ранените - 91. Случаите на градушка през 2019 година са били 3275 с 96 ранени, показва още статистиката. От 2006 година насам това е най-тежката година с най-много регистрирани градушки. Ураганни ветрове през 2019 година са регистрирани 12 027 пъти. С тях се свързват 66 жертви и 414 ранени. Годината е втора в класацията, тъй като през 2017 година случаите на ураганен вятър са били над 15 000. 145 души са загинали, а 77 са били ранени при поройни дъждове през 2019 година. Общо случаите на водното бедствие са били 3924. И по този критерий годината се нарежда първа в класацията от 2006 година насам.", "date": "2020.01.06", "title": "Над 700 смерча за 2019 г. в Европа"}
{"url": "https://www.standartnews.com/sport/ronaldo-s-prvi-khettrik-v-italiya-411110.html", "text": "Италианският хегемон Ювентус излезе еднолично на върха в Серия \"А\", след като разби с 4:0 Каляри у дома в мач от 18-ия кръг. В герой за шампионите се превърна Кристиано Роналдо, който вкара хеттрик и се отличи с асистенция. Той откри резултата в 49-ата минута след ужасяваща грешка на 19-годишния дебютант Себастиан Валукевич. В 67-ата минута португалската звезда беше точен и от дузпа, за да се разпише в пета поредна среща за \"бианконерите\" в калчото. По-късно асистира на Гонсало Игуаин, а в 82-ата минута наниза и първия си хеттрик в мач от Ботуша. С успеха Юве събра 45 точки и има 3 повече от Интер, който тази вечер гостува на Наполи. Каляри пък допусна трета поредна загуба и остава с 29 т. \r\nВ неделя торинци имат тежко гостуване на Рома на стадион \"Олимпико\", където не са печелили в 5 поредни мача – 2 загуби и 5 равенства. Сардинци ще се опитат да прекъснат черната си серия с домакинство на Милан и Златан Ибрахимович.", "date": "2020.01.06", "title": "Роналдо с първи хеттрик в Италия"}
{"url": "https://standartnews.com/svyat/dshcheryata-na-suleymani-cherni-dni-za-sashch-411038.html", "text": "Дъщерята на иранския генерал Касем Солеймани, убит с американски въздушен удар, отправи заплахи срещу американските военни, предадоха Асошиейтед прес и БТА. \r\n \r\nНа започналата тази сутрин в Техеран траурната церемония в памет на баща й Зайнаб Солеймани каза, че \"семействата на американските войници в Близкия изток ще прекарват дните си, очаквайки смъртта на своите деца\". \r\n \r\nГоворейки пред огромното множество, събрало се в иранската столица, тя заяви, че САЩ и неговият съюзник Израел ги очакват \"черни дни\" заради убийството на баща й, предаде Ройтерс. \"Тръмп, безумецо, не мисли, че всичко свършва с мъченическата смърт на баща ми\", каза тя, обръщайки се към американския президент.", "date": "2020.01.06", "title": "Дъщерята на Солеймани: Черни дни за САЩ"}
{"url": "https://standartnews.com/svyat/speshna-sreshcha-na-nato-zaradi-blizkiya-iztok-411043.html", "text": "Посланиците на НАТО ще проведат извънредно заседание в централата в Брюксел, съобщава БГНЕС. Новината идва след ескалацията на напрежението в Близкия изток заради убийството на иранския генерал Солеймани. „Северноатлантическият съвет ще разгледа ситуацията в региона\", заяви служител на НАТО. „Генералният секретар реши да свика срещата на посланиците на НАТО след консултации със съюзници\", каза още той.", "date": "2020.01.06", "title": "Спешна среща на НАТО заради Близкия изток"}
{"url": "https://www.standartnews.com/sport/blgari-yunatsi-bikhme-frantsiya-na-voleybol-411109.html", "text": "Волейболните ни национали победиха Франция в търсене на олимпийска квота за Токио 2020. В легендарната \"Макс Шмелинг Хале\" българите взеха с 3:2 гейма (25:23,17:25, 25,:22, 19:25, 15:8) своя първи мач от Група В на европейската олимпийска квалификация в Берлин, която е последен шанс на отборите да се класират за Игрите в японската столица през лятото. Двубоят с французите бе изгледан наживо от голяма българска агитка, а в залата бяха и спортния министър Красен Кралев и временно управляващия федерацията Любо Ганев. Двубоят продължи 145 минути. От 15 ч утре България излиза срещу Нидерландия.", "date": "2020.01.06", "title": "Българи юнаци! Бихме Франция на волейбол"}
{"url": "https://standartnews.com/svyat/erdogan-poiskakh-sdrzhanost-ot-trmp-za-iran-411042.html", "text": "Турция следи ситуацията след убийството на най-висшия ирански командир Касем Солеймани в Багдад с огромна загриженост, защото изглежда, че това напрежение няма да приключи дотук, заяви президентът Реджеп Тайип Ердоган. \"Убийството на високопоставен командир на държавата, няма да остане неотмъстено\", каза той в интервю за CNN Türk, като подчерта, че и САЩ, и Иран трябва да предприемат стъпки за намаляване на напрежението. \"Обадих се на (американския президент Доналд) Тръмп да упражни сдържаност към Иран в телефонен разговор четири или пет часа преди удара. Ние бяхме шокирани след получаването на новината\", каза Ердоган. Той добави, че превръщането на Ирак в конфликтна зона заради напрежението между САЩ и Иран вреди на стабилността на региона. Солеймани, командир на действащите в чужбина сили на Революционната гвардия, беше убит при удар на САЩ срещу неговия конвой край летището в Багдад. При атаката също беше убит подкрепяният от Иран лидер на иракската милиция Абу Махди ал Мухандис. Атаката отведе Вашингтон нагнети изключително силно напрежението с Иран и действащите в негова подкрепа милиции в целия регион. Коментирайки разполагането на турските войски в Либия, Ердоган подчерта, че в момента в близкоизточната страна има 2500 бойци от руската паравоенна частна група \"Вагнер“ и 6000 войници от Судан, които подкрепят опозиционните сили. \"Защо ние не трябва да ходим, след като легитимното правителство поиска това от нас?\", риторично попита той. Ердоган каза, че турските войници са започнали дислоциране в Либия, след като миналата седмица парламентът одобри подобен ход. \"Задължението на нашите войници е координация. Те ще развият оперативния център там. Нашите войници постепенно започват да го правят\", каза той. Ердоган заяви, че целта на Турция е \"не да се сражава\", а \"да подкрепи законното правителство и да избегне хуманитарна трагедия\". Той добави, че Турция няма да разполага собствени бойни сили. Старши турски военни ще координират \"бойните сили\", обясни Ердоган, споделяйки техния опит и информация в подкрепа на Триполи. Турският президент допълни, че Турция, Германия, Великобритания и Франция ще проведат още една четиристранна среща за Сирия в Истанбул през февруари. ", "date": "2020.01.06", "title": "Ердоган: Поисках сдържаност от Тръмп за Иран"}
{"url": "https://standartnews.com/svyat/milanovich-detronira-konservatorite-v-khrvatiya-411048.html", "text": "Бившият премиер – социалистът Зоран Миланович, печели президентските избори в Хърватия, съобщава БГНЕС. Миланович получава 52.73 % от гласовете. За Китарович са гласували 47.267 на сто, с което изпреварва с над 5 на сто Колинда Грабар Китарович - досегашния държавен глава на Хърватия. В Хърватия вчера се проведе балотаж на седмите президентски избори в страната, като право на глас имаха близо 3.8 милиона хървати. През 2011 г. роденият в Загреб Миланович беше назначен за министър-председател. Правителството под негово управление обаче не успя да оправдае очакванията и да приложи на практика така необходимите реформи, което пък доведе до политическо покровителство на различни хора и влоши икономическата обстановка в страната. Това доведе до загуба на парламентарните избори. Впоследствие Миланович загуби изборите за лидерския пост в партията му и се оттегли. След оттеглянето му от политическата сцена Миланович управлява мениджърско-консултантска фирма, като негови клиенти са албанският премиер Еди Рама и други политици. Още през юни 53-годишният социалист даде заявка за участие в президентските избори, като избра мотото „Президентът с характер“ с леко намигване към репутацията му на човек, който не се отказва. В редица интервюта той описва себе си като човек с „ляво сърце и консервативна глава“ и често е критикуван заради високомерния си подход към медиите. Миланович обещава да превърне Хърватия в демократична страна с ценности, като равноправие в обществото и независима съдебна система. Роден в Загреб през 1966 г., Миланович е с юридическо образование и е запален боксьор-любител. По време на войната за независимост на Хърватия в началото на 90-те години на миналия век Миланович беше служител във външното министерство на страната. По-късно е заемал постове и в мисиите на ЕС и НАТО в Брюксел. Зоран Миланович е женен, с две деца. ", "date": "2020.01.06", "title": "Миланович детронира консерваторите  в Хърватия"}
{"url": "https://standartnews.com/svyat/gabriel-evropa-e-lider-v-inovatsiite-411044.html", "text": "Европа е лидер в иновациите и научните изследвания. Това каза в интервю за предаването „Тази сутрин“ по БТВ българският еврокомисар Мария Габриел, която е с ресор „Иновации, изследвания, култура, образование и младеж“. „Европа има своите трудности и начин да се справя с предизвикателствата, тя обаче е силна, когато е обединена и показва силните си страни. Европа е едва 7% от световното население, но 20% от научните изследвания и иновациите в света произлизат от нея“, обясни тя. \r\n \r\nОтносно бюджетът, който ще управлява, тя уточни, че за програмата „Хоризонт Европа“ съюзът ще отдели 100 млрд. евро, а за „Еразъм“ предложението на ЕК е за двойно увеличение – 30 млрд. евро. „Досега 14 хиляди българи са се възползвали от програмата. Знам, че младите българи ще харесат предложението ми и за „Зелен Еразъм“, коментира еврокомисарят. \r\n \r\nПо думите ѝ едва 5,6% от програмата „Хоризонт Европа“ се усвояват от страните, присъединили се към ЕС след 2004 г. „За мен ще бъде важно да окуражим инвестирането не само чрез тази програма. Вече сключихме и споразумението за суперкомпютъра и сме влезли в оперативна фаза. Иска ми се България да се превърне в един регионален иновационен хъб. Моята цел бе компютъра да е европейски – това означава, че инвеститорите от другите части на Европа ще имат достъп до него, ще могат да ни предлагат решения“, коментира още Габриел.", "date": "2020.01.06", "title": "Габриел: Европа е лидер в иновациите"}
{"url": "https://standartnews.com/balgariya-obshtestvo/i-zhena-arestuvana-za-ubiystvoto-na-blgarina-v-solun-411064.html", "text": "Трима души са арестувани от властите във връзка със смъртта на 28-годишен българин в неделя вечер в Солун - двама мъже на 24 и на 26 г., и една 26-годишна жена, съобщи \"Катимерини\".  Мъжете са заподозрени за участие в сбиването, след което българския запалянко на Ботев Пловдив Тоско Бозаджийски бе ударен от автомобил и почина. Според полицията 26-годишната жена не е участвала в сблъсъка, но се твърди, че е шофирала колата, блъснала българина. Причините за смъртта на 28-годишния запалянко на Ботев все още не са изяснени, очаква се съдебномедицински доклад.", "date": "2020.01.06", "title": "Жена в ареста за убийството на българина в Солун"}
{"url": "https://standartnews.com/svyat/daily-mail-iran-dava-80-mln-za-glavata-na-trmp-411066.html", "text": "Иран дава 80 милиона долара за главата на Тръмп и заплашва да нападне Белия дом в отговор на предупреждението на държавния глава на САЩ, че всеки удар по американските интереси в региона ще доведе до масирана ответна атака, пише \"Дейли мейл\", цитиран от  news.bg.  \r\n \r\nОрганизатор на погребението на генерал Касем Сулеймани призова всички иранци да дарят по 1 долар, за да съберат 80-те милиона долара за главата на Доналд Тръмп. Организаторът направи призива по време на погребалната церемония в Машхад. \r\n \r\n\"Ние ще дадем тези 80 милиона от нас като подарък на всеки, който донесе главата на човека, наредил убийството на голямата фигура на нашата революция. Всеки, който донесе главата на този побъркан с жълта коса, ще получи 80 милиона долара от името на великата иранска нация. Скандирайте, ако сте съгласни\", призова организаторът. \r\n \r\nИранският генерал беше убит миналата седмица при удар с безпилотен самолет на САЩ на летището в иракската столица Багдад. Ислямската република се закани да отмъсти, а американците засилиха военното си присъствие в региона. Иран обяви вчера, че предприема допълнителни действия за оттегляне от ядреното споразумение.", "date": "2020.01.06", "title": "Daily Mail: Иран дава $80 млн. за главата на Тръмп"}
{"url": "https://standartnews.com/svyat/trmp-totalno-pobesnya-sreshchu-iran-411103.html", "text": "Президентът на САЩ Доналд Тръмп избухна в социалните мрежи, като написа с главни букви, че \"ИРАН НИКОГА НЯМА ДА ИМА ЯДРЕНО ОРЪЖИЕ!\". Това стана след като Техеран се отказа и от последните си ограничения от ядреното споразумение. По-рано Иран обяви оттегляне от последното ключово ограничение в сделката за ядрената програма на страната по отношение на броя на центрофугите за обогатяване, като нарече тази стъпка „последна“. Отбелязва се, че Иран ще продължи да си сътрудничи с Международната агенция за атомна енергия, както преди, и е готов да се върне към изпълнение на задълженията си в случай на премахване на санкциите и защита на интересите на Техеран, предвидени от ядрената сделка. Ходът на Иран предизвика Германия, Франция и Обединеното кралство да призоват Иран да се въздържа от действия, „които не са в съответствие с ядрената сделка“.", "date": "2020.01.06", "title": "Тръмп тотално побесня срещу Иран"}
{"url": "https://standartnews.com/svyat/gltka-vzdukh-za-opozharena-avstraliya-411107.html", "text": "Дъжд заваля по източното крайбрежие на Австралия, температурите спаднаха и това донесе облекчение в опустошените от пожари райони. Захлаждането е временно, предупредиха синоптиците. В четвъртък температурите отново ще се вдигнат. Има опасност две огнища в щатите Виктория и Нов Южен Уелс да се съединят в огромен пожар. Дъждът, съпроводен на места от силни ветрове, е предвестник на тропическия циклон Блейк, образуван в Индийския океан. Той е първият за годината и се очаква утре да достигне Австралия. Няма данни за засегнати или застрашени от пожарите български граждани, съобщават от външно министерство. На намиращите се в Австралия наши сънародници се препоръчва да се информират редовно за ситуацията и да не пътуват до засегнатите от пожарите райони.", "date": "2020.01.06", "title": "Глътка въздух за опожарена Австралия"}
{"url": "https://standartnews.com/regionalni/chetvrtoklasnik-izvadi-krsta-v-krdzhali-411092.html", "text": "Четвъртокласникът от Кърджали Васил Агушев се пребори за кръста в басейна пред манастирския комплекс \"Св. Йоан Предтеча\" на Богоявление. Васко бе посрещнат от своите съученици с радост и овации, като герой. \r\n      \r\n\"Богоявленският кръст бе донесен от Васко в нашия клас. Радостта е голяма! Съучениците му го посрещнаха с възгласи \"Васко е шампион! Браво, ти си нашата гордост! Останалите християнчета целунаха кръста. За нашия клас годината започна добре, дано така да продължи до края!\", разказа класната на момчето Румяна Петрова Майката на Васко сподели, че той сам изразил желание да участва в надпреварата за кръста. Васил Агушев е ученик в СУ „П. Р. Славейков”, той е и вратар на футболния отбор на ФК \"Арда 1924\" в своята възрастова група. В училището го знаят като добро и мъжко момче, много дисциплиниран, борбен и амбициозен. Към всяко начинание подхожда със сърце и с отдаденост.     \r\n     \r\nОт водите на река Арда за пети път 30-годишният ватерполист Величко Карабоюков извади Богоявленския кръст. Младият мъж скочи във Водното огледало заедно с десетки смелчаци .„Пожелавам здраве, мир и благоденствие на целия народ“, пожела кърджалиецът. В Богоявленския ритуал за трети път участва Пловдивският митрополит Николай. Край средновековния манастирски комплекс„Св.Йоан Предтеча” бригаден ген. Явор Матеев прие строя на представителните роти от 68-ма бригада „Специални операции“ Пловдив. Пред стотици кърджалийци Дядо Владика благослови знамената на Българската армия. „Бог да дари мир на Отечеството и целия свят”, помоли се Владиката. Той честити новата година и пожела на многая лета, 2020 да бъде благополучна, хората да живеят в душевен мир, да има разбирателство и добруване. Гости на празника бяха председателят на Народното събрание Цвета Караянчева, областният управител на Кърджали Никола Чанев, кметът Хасан Азис и директорът на ОД на МВР Кърджали старши комисар Атанас Илков.", "date": "2020.01.06", "title": "Четвъртокласник извади кръста в Кърджали"}
{"url": "https://standartnews.com/regionalni/na-bogoyavlenie-osveshchavat-domovete-na-tutrakantsi-411090.html", "text": "40-годишният Николай Якоблиев от Тутракан, който на Йордановден извади кръста от водите на Дунава, получи дар от църквата, за да освети домовете на съгражданите си в деня на Богоявление. Свещениците от храма „Свети Николай“ в града отец Илия и отец Йордан, които проведоха  богоявленския ритуал, дадоха на смелия плувец менче със светена вода, кръст и чемширена китка, с поръка да разнесе благословията до  домовете на християните в Тутракан. Със символните знаци в ръка Якоблиев тръгна на обиколка из града, за да поръси за здраве и благослов домовете на съгражданите си.  ", "date": "2020.01.06", "title": "На Богоявление освещават домовете на тутраканци"}
{"url": "https://standartnews.com/regionalni/oblastnata-na-vidin-pochete-khristo-botev-411095.html", "text": "По повод годишнината от рождението на гениалния поет Христо Ботев, областният управител на Видин Албена Георгиева поднесе цветя пред паметника му в града. „Днес отбелязваме 172 години от рождението на поета-революционер, завещал ни думите: \"Само онзи, който е свободен, само той може да се нарече човек в пълния смисъл на думата.\" Христо Ботев е икона за българския народ, пример и вдъхновение. Поклон пред паметта на един от най-достойните синове на България, загинал за свободата на Родината преди да навърши 30 години“, каза Албена Георгиева. Заедно с областния управител, цветя пред паметника на Ботев поднесоха и общинските съветници от Видин Калин Каменов и Стефан Ванчев.  ", "date": "2020.01.06", "title": "Областната на Видин почете Христо Ботев"}
{"url": "https://standartnews.com/regionalni/10-dushi-skachakha-za-krsta-vv-vidin-411097.html", "text": "Големият християнски празник Богоявление (Йордановден) започна в катедралния храм „Св. вмчк Димитър Солунски”, където Негово Високопреосвещенство Видинския митрополит Даниил отслужи литургия. Гости на събитието бяха областният управител Албена Георгиева, заедно със заместник-областните управители Лъчезар Попиванов и Анжело Методиев, кметът на община Видин Цветан Ценков, заедно с ръководния екип на Общината, председателят на Общински съвет–Видин Генади Велков, общински съветници. \r\nПо традиция от храма тръгна литийно шествие, което премине през площад „Бдинци“ и Крайдунавския парк и стигна до градския плаж при крепостта „Баба Вида“, където се бяха събрали стотици жители и гости на Видин, дошли да наблюдават тържествената церемония по освещаването и ритуалното хвърляне на богоявленския кръст във водите на река Дунав. В тазгодишната надпревара за кръста се включиха 10 човека. Пръв до светия християнски символ във водите на река Дунав стигна Адриан Илиев Петков на 53 г., който за трети път спасява Богоявленския кръст. Победителят и всички участници в надпреварата получиха парична награда.", "date": "2020.01.06", "title": "10 души скачаха за кръста във Видин"}
{"url": "https://standartnews.com/regionalni/11-dushi-zaksakha-v-prespite-pod-shipka-411111.html", "text": "11 души са блокирани на затворения за движение през зимата път между Шипка и Бузлуджа в Старозагорска област. Техника на пожарната от Казанлък е евакуирала жените и децата. Около 10.30 часа днес на телефон 112 е подаден сигнал за закъсали в снега хора на пътя Шипка-Бузлуджа. Общо 11 души са били заседнали в пряспа по пътя, който през целия зимен сезон е затворен за движение. Благодарение на бързата намеса на екипи на пожарната от Казанлък три жени и четири деца са били евакуирани. С помощта на тежка техника тече изваждането и на шофьорите, обясни старши комисар Михаил Михов от пожарната: \"В една пряспа са закъсали. Изведени са оттам седем човека - три жени с четири деца и в момента тече акцията по извеждането на шофьорите от пряспата. Гражданите да знаят, че този път официално на страницата на АПИ е обявено, че не се почиства и няма да се поддържа през зимата\". Силните пориви на вятъра доведоха до обръщане на един микробус и полуремарке на подбалканския път в участъка от Старозагорска област. Възстановено е движението през прохода Шипково - Рибарица. Участъкът вече е разчистен от снега и проходим за автомобили до 12 тона.", "date": "2020.01.06", "title": "11 души закъсаха в преспите под Шипка"}
{"url": "https://standartnews.com/svyat/merkel-otiva-na-kraka-pri-putin-411112.html", "text": "Канцлерът на Германия Ангела Меркел ще направи на 11 януари работно посещение в Русия по покана на руския президент Владимир Путин, предадe ТАСС. В съобщението на пресслужбата на Кремъл се казва, че ще бъдат обсъждани актуални въпроси на международната политика, включително \"ситуацията в Сирия и Либия, засилването на напрежението на Близкия изток в резултат на американския удар по летището на Багдад на 3 януари\" , както и уреждането на конфликта в Украйна.", "date": "2020.01.06", "title": "Меркел отива на крака при Путин"}
{"url": "https://standartnews.com/svyat/finlandtsite-shche-rabotyat-4-dni-sedmichno-411114.html", "text": "Новият премиер на Финландия Сана Марин планира да въведе четиридневна работна седмица с 6-часови работни дни. Според нея гъвкавият график ще позволи на работещите да прекарват повече време със семействата си. Предложението бе приветствано от министъра на образованието Ли Андерсон, съобщава Daily Mail. съседна Швеция, където през 2015 г. беше експериментирано с 6-часовия работен ден, резултатите показаха, че служителите са по-щастливи, по-богати и по-продуктивни. През ноември Microsoft в Япония предприе смел ход в опит да подобри баланса между професионалния и личния живот, като въведе тридневен уикенд за своите служители. Резултатите сочат, че след предприемането на мярката производителността е скочила с цели 39,9%. Преди повече от половин година 4-дневна работна седмица въведе и една българска фирма. Собственикът на консултантската компания в Русе каза за NOVA, че новият модел създава невероятна атмосфера в офиса. Заплатите и отпуските на служителите не са намалени, а бонусите дори са се увеличили.", "date": "2020.01.06", "title": "Финландците ще работят 4 дни седмично"}
{"url": "https://standartnews.com/svyat/yasno-e-koy-e-zaginaliya-fen-na-botev-pd-411032.html", "text": "Най-дейният фен на Ботев е починалият в Гърция футболен запалянко, съобщават пловдивските медии. Тоско Б., който е водеща фигура във всички организации, свързани с \"канарчетата\", бил блъснат от кола в Солун, след като той и негови приятели са били нападнати с ножове от ултраси на ПАОК след мача им с Арис (2:4). Пловдивчанинът е загинал на място, а други двама фенове на \"жълто-черните\" са в болница. Тоско бе може би най-дейният сред феновете на Ботев (Пловдив). Той е в основата на всяка една инициатива идващата от КПБП, както и е основен организатор на хореографиите на бултрасите в последните няколко години, уточняват медии, близки до \"канарчетата\".", "date": "2020.01.06", "title": "Ясно е кой е убитият фен на Ботев (Пд)"}
{"url": "https://standartnews.com/regionalni/uraganen-vyatr-v-sliven-i-okolnostite-411108.html", "text": "Щети по покриви на сгради, прозорци, светофарни уредби е причинил ураганният вятър в Сливен и околните села. От снощи до днес следобед най-високата му измерена скорост бе над 122 километра в час. Няма пострадали хора. Рано сутринта силният вятър изнесе сергии от зеленчуковия пазар край село Калояново на главния път София-Бургас, но до инциденти не се стигна. Общинска комисия направи оглед на щетите в града и селата, каза Снежана Кънева, началник на общинския отдел \"Сигурност и управление при кризи\". \"В района на Глушник, Селиминово, Гавраилово, Старо село, Злати войвода – навсякъде констатирахме поражения по образователната инфраструктура - детски градини, училища, където има счупени прозорци, хвръкнали керемиди, повреди по дограмата, по отвеждащите системи, по билата им\". Към момента във всички населени места има ток и вода. Пътищата са нормално проходими. Слаб сняг превалява в Сливен и в Котленския проход, съобщиха от Областно пътно управление.", "date": "2020.01.06", "title": "Ураганен вятър в Сливен и околностите"}
{"url": "https://standartnews.com/svyat/khrvatiya-izbra-noviya-si-prezident-411026.html", "text": "Хърватия вероятно ще има нов президент. Бившият министър-председател Зоран Миланович победи борещата се за втори мандат Колинда Грабар-Китанович. Според предварителните резултати левият кандидат печели приблизително 53% от гласовете на балотажа, срещу 47 за Грабар-Китанович. Анализатори смятат, че загубата на управляващия дясноцентристки Демократичен съюз може да им се отрази и на следващите парламентарни избори. Миланович спечели с основно послание, че ще се бори с корупцията. \"Скъпи приятели, залата се казва \"Фабриката\". Явно е фабрика за победи, точно както обещах! Благодаря на тези, които гласуваха за мен, но също и на останалите, както и на моята опонентка. Няма да разделям хърватското общество, особено по теми, които са чувствителни и не се приемат лесно\", каза Миланович.", "date": "2020.01.06", "title": "Хърватия избра новия си президент"}
