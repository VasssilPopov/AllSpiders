{"url": "https://standartnews.com/regionalni/bansko-i-nesebr-shche-se-reklamirat-vzaimno-399137.html", "text": "От днес стартира съвместна кампания на най-атрактивните курорти в България - Несебър и Банско, съобщава Епицентър. Двете топдестинации ще се рекламират взаимно по време на двата активни туристически сезона - зима и лято. Кметът на Банско Георги Икономов и общинският съветник от Несебър Атанас Терзиев постигнаха споразумение за разменна реклама в двете общини. Идеята е по финансово изгоден и същевременно ефективен начин взаимно да си съдействат. На територията на Несебър и Слънчев бряг вече са поставени първите билбордове, които ще рекламират възможностите за зимна ваканция в Банско, където пък ще започне кампанията с външна реклама за морски туризъм в най-големия комплекс на Балканите за сезон 2020 г. Георги Икономов - кмет на община Банско, заяви: „Една малка, но полезна инициатива. Трябва да използваме всички възможности да рекламираме нашите български курорти.“ Общинският съветник Атанас Терзиев, който пое ангажимента за кампанията в Несебър, каза за медиите: „Това е най-естественото и изгодно решение – най-големият летен курорт и най-голямата зимна дестинация в България да си подадат ръка и да помогнат на туристическия бранш. Благодаря на кмета на Банско Георги Икономов и на неговата администрация за бързите и ефективни действия.“", "date": "2019.08.11", "title": "Банско и Несебър ще се рекламират взаимно"}
{"url": "https://standartnews.com/regionalni/plovdivskiyat-mitropolit-shche-otsluzhi-moleben-v-perushchitsa-399134.html", "text": "Тази вечер в Червената църква „Св. Богородица“ в Перущица Пловдивският митрополит Николай ще отслужи молебен към Света Богородица. Богослужението ще се извърши под открито небе в една от най-емблематичните ранносредновековни базилики от V век, носеща името на Божията Майка, както и пред чудотворната икона на Св. Богородица „Златна ябълка“. Богослужението се осъществява със съдействието на историческия музей в Перущица.", "date": "2019.08.11", "title": "Пловдивският митрополит ще отслужи молебен в Перущица"}
{"url": "https://standartnews.com/sport/nadal-zadmina-federer-po-finali-na-mastrs-399113.html", "text": "Рафаел Надал ще играе за пета титла от турнира \"Роджърс Къп\" в Монреал от сериите Мастърс 1000. Това стана възможно без игра след като неговия съперник на полуфинала Гаел Монфис се отказа заради контузия. Надал ще защитава титлата си от миналата година срещу Данил Медведев. Руският младок от своя страна се класира за финалната среща след победа над сънародника си Карен Хачанов с 6:1, 7:6 (6). За Надал това е 51-и му \"Мастърс\". По този показател той задмина с един Роджър Федерер. Битката за титлата гарантира на Рафа запазване на второто място в световната ранглиста.", "date": "2019.08.11", "title": "Надал задмина Федерер по финали на Мастърс"}
{"url": "https://standartnews.com/sport/khubchev-greshkite-sa-ot-rastezha-399118.html", "text": "Треньорът на Левски Петър Хубчев даде и своята оценка за загубата в София от Берое с 1:3. \r\n\"Не знам колко трезва оценка мога да дам веднага след мача, сега има много емоции. Видях три грешки, уникални, и три гола получихме. Две от грешките са на младо момче от школата, какво трябва да го направим? Това са грешки на растежа. Ако искаме да живеем с тези грешки, ще трябва да ги намаляме. Прекъсването с тока е и за двата отбора, излишно е да го коментираме според мен. Ако тръгна да обяснявам състоянието на 6-7 човека в отбора, ще излезе като оправдание\", започна треньорът. \r\n \r\n\"Нуно Реиш започна мача с болка, която се увеличи в хода на мача. За съжаление няма кой да го замести пълноценно, Холмар тренира с отбора от няколко дни. Бъдещето на Нашименто зависи от него, той получава заплата, тренира с отбора, трябва да се старае повече. Той беше един от тези, които сбъркаха. По настояване на треньорите беше призован.\" \r\n \r\n\"Ще бъда доволен, ако вземем поне двама или трима души в дефанзивен план или в средата на терена, с оглед напускането на Мариани. Не ме интересуват другите отбори, не се занимавам с резултатите на другите. Не реагирам на освиркванията към отбора, не реагирам и на ръкоплясканията. Нормално е когато побеждаваме, да има аплодисменти, и обратно. Мен тези неща не ме интересуват, интересува ме отборът и да имаме повече успехи\", каза Хубчев. \r\n ", "date": "2019.08.11", "title": "Хубчев: Грешките са от растежа"}
{"url": "https://standartnews.com/sport/yunosha-na-levski-vkara-na-porto-399117.html", "text": "Божидар Краев направи перфектен дебют за Жил Висенте. Юношата на Левски вкара гол в 77-ата минута на вицешампиона Порто, а новия му тим победи с 2:1 на старта на старта на Примейра лигата. Краев премина през лятото в Жил Висенте от датския Мидтюланд.  Домакините поведоха в 60-та минута на \"Естадио Сидад де Барселос\" чрез Луренси, но Порто изравни в 73-та с гол от дузпа на Алекс Тейеш. Българският национал обаче бе точен четири минути по-късно с втория си победен гол в полза на новия си тим. Само преди седмица той вкара и победното попадение за 3:2 срещу Авеш в мач за купата на Лигата на Португалия. фото ЕПА/БГНЕС", "date": "2019.08.11", "title": "Юноша на Левски вкара на Порто"}
{"url": "https://www.standartnews.com/sport/predlagali-nedelev-na-paok-399132.html", "text": "Звездата на Ботев Пловдив Тодор Неделев е бил предложен на участник в квалификациите на Шампионската лига. Става въпрос за шампиона на Гърция ПАОК, съобщава Plovdiv24.bg. Българският национал е бил лансиран като опция пред гърците да подсилят състава си в опит да попаднат в групите на най-комерсиалния клубен турнир. \r\nПреди 4 дни тимът от Солун завърши 2:2 с Аякс на своя стадион \"Тумба\" в първия мач от 3-ия предварителен кръг на Шампионската лига. \r\nГърците обаче взели сравнително бързо решение, след като Тодор Неделев им е бил предложен. От ПАОК са отхвърлили възможността да се подсилят със звездата на Ботев. \r\nРъководството е изтъкнало няколко причини за отказа си. Основната е била, че няма нужда от нов футболист на позицията, на която се подвизава Неделев. \r\nКакто е известно, Неделев е силно желан от столичния Левски, но преди дни се врече във вярност на Ботев Пловдив и дори влезе в интернет-спор с фенове на \"сините\".", "date": "2019.08.11", "title": "Предлагали Неделев на ПАОК"}
{"url": "https://standartnews.com/sport/predlagali-nedelev-na-paok-399132.html", "text": "Звездата на Ботев Пловдив Тодор Неделев е бил предложен на участник в квалификациите на Шампионската лига. Става въпрос за шампиона на Гърция ПАОК, съобщава Plovdiv24.bg. Българският национал е бил лансиран като опция пред гърците да подсилят състава си в опит да попаднат в групите на най-комерсиалния клубен турнир. \r\nПреди 4 дни тимът от Солун завърши 2:2 с Аякс на своя стадион \"Тумба\" в първия мач от 3-ия предварителен кръг на Шампионската лига. \r\nГърците обаче взели сравнително бързо решение, след като Тодор Неделев им е бил предложен. От ПАОК са отхвърлили възможността да се подсилят със звездата на Ботев. \r\nРъководството е изтъкнало няколко причини за отказа си. Основната е била, че няма нужда от нов футболист на позицията, на която се подвизава Неделев. \r\nКакто е известно, Неделев е силно желан от столичния Левски, но преди дни се врече във вярност на Ботев Пловдив и дори влезе в интернет-спор с фенове на \"сините\".", "date": "2019.08.11", "title": "Предлагали Неделев на ПАОК"}
{"url": "https://standartnews.com/sport/dramatichna-razvrzka-v-gran-pri-na-avstriya-399140.html", "text": "Андреа Довициозо с Дукати спечели драматично Гран при на Австрия в MotoGP, след като в последния завой на пистата в Шпилберг задмина защитаващия титлата си Марк Маркес.Двамата водеха жестока борба повече от 20 обиколки, но в крайна сметка Дукати запази перфектната си серия от победи на австрийска земя, започнала от първото състезание през 2016 година. За италианеца победата бе втора през сезона и общо 14-а в неговата кариера. Трети завърши французинът Фабио Куартараро с \"Ямаха\" на 6.117 секунди зад победителя, а в челната шестица попаднаха още Валентино Роси, Марк Винялес и Алекс Ринс.В генералното класиране след 11 от 19 старта води Маркес с 230 точки. Втори е Довициозо със 172, а трети е съотборникът му в Дукати Данило Петручи със 136 точки. Брад Байндър с КТМ спечели първата си победа за 2019-а година в клас Moto2, след като завърши с по-малко от секунда пред Алекс Маркес.Романо Фенати спечели за първи път от 2017-а насам в клас Moto3. фото ЕПА/БГНЕС Италианецът спечели с 1.097 секунди пред Арболино и с още толкова пред Макфий.", "date": "2019.08.11", "title": "Драматична развръзка в Гран при на Австрия"}
{"url": "https://www.standartnews.com/sport/dramatichna-razvrzka-v-gran-pri-na-avstriya-399140.html", "text": "Андреа Довициозо с Дукати спечели драматично Гран при на Австрия в MotoGP, след като в последния завой на пистата в Шпилберг задмина защитаващия титлата си Марк Маркес.Двамата водеха жестока борба повече от 20 обиколки, но в крайна сметка Дукати запази перфектната си серия от победи на австрийска земя, започнала от първото състезание през 2016 година. За италианеца победата бе втора през сезона и общо 14-а в неговата кариера. Трети завърши французинът Фабио Куартараро с \"Ямаха\" на 6.117 секунди зад победителя, а в челната шестица попаднаха още Валентино Роси, Марк Винялес и Алекс Ринс.В генералното класиране след 11 от 19 старта води Маркес с 230 точки. Втори е Довициозо със 172, а трети е съотборникът му в Дукати Данило Петручи със 136 точки. Брад Байндър с КТМ спечели първата си победа за 2019-а година в клас Moto2, след като завърши с по-малко от секунда пред Алекс Маркес.Романо Фенати спечели за първи път от 2017-а насам в клас Moto3. фото ЕПА/БГНЕС Италианецът спечели с 1.097 секунди пред Арболино и с още толкова пред Макфий.", "date": "2019.08.11", "title": "Драматична развръзка в Гран при на Австрия"}
{"url": "https://standartnews.com/regionalni/dete-otselya-po-chudo-zhena-go-spasi-399146.html", "text": "13-годишно момче оцеля, след като случайно попаднала на плажа спасителка го извади от морето. Шест деца влезли да плуват в неохраняемата зона на плажа на „Аспарухово“ при червен флаг. Едно момче било ударено от силна вълна и потънало. Останалите деца пробвали да го извадят, но неуспешно. Според очевидци детето е престояло под водата около пет минути, което според специалисти е равносилно на четвърта степен на удавяне. За радост на плажа в този момент била бившата спасителка Десислава. Заедно с един мъж тя влязла да спасява детето и след много усилия двамата го извадили от водата посиняло. Оказана му била първа помощ от пристигнал по-късно медицински екип. Детето било в много тежко състояние, но момента е извън опасност и диша самостоятелно.", "date": "2019.08.11", "title": "Дете оцеля по чудо, жена го спаси"}
{"url": "https://www.standartnews.com/sport/khubchev-greshkite-sa-ot-rastezha-399118.html", "text": "Треньорът на Левски Петър Хубчев даде и своята оценка за загубата в София от Берое с 1:3. \r\n\"Не знам колко трезва оценка мога да дам веднага след мача, сега има много емоции. Видях три грешки, уникални, и три гола получихме. Две от грешките са на младо момче от школата, какво трябва да го направим? Това са грешки на растежа. Ако искаме да живеем с тези грешки, ще трябва да ги намаляме. Прекъсването с тока е и за двата отбора, излишно е да го коментираме според мен. Ако тръгна да обяснявам състоянието на 6-7 човека в отбора, ще излезе като оправдание\", започна треньорът. \r\n \r\n\"Нуно Реиш започна мача с болка, която се увеличи в хода на мача. За съжаление няма кой да го замести пълноценно, Холмар тренира с отбора от няколко дни. Бъдещето на Нашименто зависи от него, той получава заплата, тренира с отбора, трябва да се старае повече. Той беше един от тези, които сбъркаха. По настояване на треньорите беше призован.\" \r\n \r\n\"Ще бъда доволен, ако вземем поне двама или трима души в дефанзивен план или в средата на терена, с оглед напускането на Мариани. Не ме интересуват другите отбори, не се занимавам с резултатите на другите. Не реагирам на освиркванията към отбора, не реагирам и на ръкоплясканията. Нормално е когато побеждаваме, да има аплодисменти, и обратно. Мен тези неща не ме интересуват, интересува ме отборът и да имаме повече успехи\", каза Хубчев. \r\n ", "date": "2019.08.11", "title": "Хубчев: Грешките са от растежа"}
{"url": "https://standartnews.com/sport/ludogorets-i-tsska-sofiya-ne-se-pobedikha-399147.html", "text": "Лудогорец и ЦСКА-София завършиха 0:0 в дербито на 5-ия кръг на efbet Лига. Двата тима предложиха качествен футбол, но голове не паднаха, като вратарите на двата тима направиха забележителен мач. Така след този кръг Лудогорец отново излезе начело с 11 т, пред Левски и Локо (Пд) с по 10.", "date": "2019.08.11", "title": "Лудогорец и ЦСКА-София не се победиха"}
{"url": "https://standartnews.com/sport/blgariya-e-shesta-na-evropeyskiya-otboren-shampionat-399145.html", "text": "Българските атлети се представиха достойно на Европейския отборен шампионат във Вараждин (Хърв). Най-добрите ни мъже и жени заеха шесто място от 12 отбора във втора лига с 298 т. Първи са Естония с 336,5 и те влизат в първа лига за следващото издание. Победи за отбора спечелиха Ивет Лалова-Колио ( 100 м и 200 м), Габриела Петрова (троен скок), Тихомир Иванов, Радослава Мавродиева (гюле) и Мирела Демирева в скока на височина. Ивет участва и в щафетата 4х100 м, където нашият отбор завърши на 7-о място. Петрова взе 21 точки благодарение и на четвъртото си място в скока на дължина, а Иво Балабанов събра 19 точки благодарение на призовите си класирания на 3000 м (3-ти) и на 5000 м (4-ти). Милица Мирчева също има 17 точки с второ място на 3000 м и седмо на 1500 м.  Победител в тази лига стана отборът на Естония, който се изкачва в първа лига през 2021-а. Естонците набраха 336.5 точки. Второто място бе за Слвения – 321 т., следвани от Дания – 313, Латвия 306, Хърватия- 306 и БЪЛГАРИЯ – 298 т.   Първо място Ивет Лалова-Колио – 100 м – 11.51 (-1.9) Ивет Лалова-Колио – 200 м – 22.99 (-0.8) Габриела Петрова – троен скок – 14.14 (1.3) Тихомир Иванов – скок височина – 2.24 Радослава Мавродиева – гюле - 17.34 Мирела Демирева – скок височина – 1.94   Второ място Милица Мирчева – 3000 м – 9:20.50 Митко Ценов – 3000 м стипълчейз – 8:47.66   Трето място Марк Славов – копие – 74.14 Станислав Станков – 110 м с препятствия – 14.41 (-1.1) Иво Балабанов – 3000 м – 8:10.79 Момчил Караилиев - троен скок - 16.16 (1.1)   Четвърто място Кристина Борукова – 400 м с препятствия – 59.32 Светлин Иванов – 100 м – 10.78 (-2.6) Иво Балабанов – 5000 м – 14:30.50 Елена Митева – 100 м с препятствия - 13.57 (0.6) Габриела Петрова – скок дължина – 6.09 (-0.7) Щафета 4х400 м – жени - (Надежда Рачева, Полина Тодорова, Габриела Георгиева и Кристина Борукова) – 3:43.85   Пето място Мартин Проданов – 1500 м – 3:58.31   Шесто място Георги Иванов – гюле – 17.63 Щафета 4х100 м – мъже (Веселин Живков, Петър пеев, Денис Димитров и Светлин Иванов) – 40.61 Никола Михов – чук – 61.22   Седмо място Щафета 4х100 м – жени (Йорданка Иванова, Инна Ефтимова, Виктория Георгиева и Ивет Лалова-Колио) – 45.26 Атанас Петров – овчарски скок – 4.85 Деян Гемиджев – диск – 53.27 Милица Мирчева – 1500 м – 4:24.48   Осмо място Никола Николов – 400 м с препятствия - 52.49 Надежда Рачева- 400 м – 56.25 Рената Петкова – диск – 49.93 Маринела Нинева – 5000 м – 17:05.41 Михаела Петкова – копие – 43.98   Девето място Антонио Иванов – 400 м – 48.05 Мария Капушева – овчарски скок - 3.10 Мартин Проданов – 800 м – 1:53.19   Десето място Маргарита Радева – 3000 м стипълчейз – 11:53.57 Щафета 4х400 м – мъже (Веселин Живков, Живко Стоянов, Николай Николов и Михаил Гаргов) – 3:22.84   Единадесето място Екатерина Димова – чук - 43.71 Лиляна Георгиева – 800 м – 2:12.90   Дванадесето място Даниел Добрев – скок дължина – 6.66 Инна Ефтимова – 100 м - 11.75 (-2.2) Виктория Георгиева – 100 м - 12.39 (-2.2) Веселин Живков – 100 м – 11.06 (-2.0) Петър Пеев – 100 м – фаул старт  ", "date": "2019.08.11", "title": "България е шеста на Европейския отборен шампионат"}
{"url": "https://standartnews.com/sport/loko-pd-srazi-arda-s-52-399142.html", "text": "Локомотив (Пд) срази в Арда с 5:2 и се изравни по точки с първите два тима в efbet Лига. Двубоят се игра на стадион \"Локомотив\" в парк Лаута в Пловдив, но домакин бе Арда, като това е първа загуба в шампионата за новака в елита. В 11-ата минута на двубоя след центриране от пряк свободен удар и грешка на Караджов, Де Оливейра откри резултата в полза на \"смърфовете\". Четири минути по-късно отлична асистенция на Илиев намери в наказателното поле Карагарен и той направи резултата 2:0 в полза на Локо. В 44-ата минута след грешка в отбраната на Арда позволи на Ожболт на направи резултата 3:0 в полза на пловдивския тим. Домакините в този мач имаха няколко добри положения през първата част, но така и не съумяха да създадат главоболия на Луков като Сам и Лозев не сполучиха да се разпишат.  Само 6 минути след началото на втората част Локомотив реализира и 4-ти гол. След пас на Ожболт и Бахтич се разписа. Арда се разписа във вратата на Локомотив, след като в 55-ата минута Марчев беше точен във вратата на Луков. В 72-ата минута Томашевич си отбеляза автогол, но 77-ата минута с перфектен удар отново той се разписа във вратата на Арда, за да направи резултата 2:5. В крайна сметка до края на двубоя нови голове не паднаха и Локомотив Пловдив постигна крупна победа. С този успех \"смърфовете\" вече имат 10 точки и се изравниха в челото с Лудогорец и Левски, но шампионите са с мач по-малко преди дербито с ЦСКА. Арда е на 5-ото място с 8 точки.", "date": "2019.08.11", "title": "Локо (Пд) срази Арда с 5:2"}
{"url": "https://standartnews.com/sport/izpusnakhme-braziliya-i-kvotata-za-tokio-399148.html", "text": "Българските волейболисти не успяха да направят чудото и във Варна да победят Бразилия, и да вземе квотата за олимпийските игри в Токио 2020. Пред 5000 зрители в Двореца на културата и спорта момчетата на Силвано Пранди поведоха с 2:0 гейма след 25:23 и 25:19. Тежка контузия в началото на втория гейм получи Тодор Скримов и се наложи да напусне играта. В маратонския трети гейм имахме мачбол при 26:25, но не издържахме психически. Бразилия спечели гейма на 30, а след това и четвъртия на 16. В тайбрека олимпийските шампиони спечелиха с 15:11. Двубоят продължи над 3 часа. В другата среща от групата Египет надигра Пуерто Рико с 3:0 гейма. Така България ще трябва да гони квотата през януари по време на европейска квалификация в която 8 тима ще се борят за едно място в Токио. \"Две контраатаки в третия гейм, които не успяхме да направим се оказаха най-важните. Поздравления за Бразилия\", коментира след мача Цветан Соколов.", "date": "2019.08.11", "title": "Изпуснахме Бразилия и квотата за Токио"}
{"url": "https://standartnews.com/svyat/germaniya-zabranyava-plastmasovite-torbichki-399128.html", "text": "Германският министър на околната среда Свеня Шулце съобщи, че нейното министерство работи върху закон за забрана на пластмасовите торбички за пазаруване, предаде ДПА, цитирана от „Дарик“. „Министерството в момента работи върху юридическите регулации за забраната“, каза тя пред в. „Билд“. Шулце по-рано е изразявала скептицизъм относно законите, забраняващи тези торбички, предпочитайки доброволните мерки. Съгласно доброволно споразумение супермаркетите таксуват потребителите за торбичките, отбелязва ДПА. Сега Шулце планира да осигури по-широко споразумение, което ще задължи бизнеса да ограничи пластмасовите опаковки особено за плодове и зеленчуци. През юли Маркус Зьодер, премиер на провинция Бавария и лидер на консервативния Християнсоциален съюз (ХСС), заяви, че инициира общогерманска кампания за забрана на торбичките от пластмаса.", "date": "2019.08.11", "title": "Германия забранява пластмасовите торбички"}
{"url": "https://standartnews.com/svyat/eto-koi-sa-nay-bogatite-v-sveta-familii-399110.html", "text": "Богатството на 25-е най-богати фамилии в света нараства с 24% за последната година и се приближава до 1,4 трилиона долара. Това се вижда от изследване, публикувано в събота от агенция Блумбърг. Първото място в класацията е заето, с общо богатство от 191 милиарда долара, от американското семейство Уолтън (на снимката), които са собствениците на най-голямата верига супермаркети в света Walmart. Уолтънови са станали по-богати през последната календарна година с 39 млрд. долара. Втората позиция със 127 млрд. долара (37 млрд. ръст за година) е заета от  фамилията Марс, контролиращи производителя на шоколадови и други захарни изделия Mars. Те се изкачиха с едно място в класацията, изпреварвайки братята Дейвид и Чарлз Кох, които ръководят нефтохимическата компания Koch Industries и имат 125 милиарда долара (плюс 26 милиарда). Четвъртото място е отредено на кралското семейство на Саудитска Арабия (100 милиарда долара), което за първи път влезе в тази класация. Следват братята Ален и Жерар Вертхаймер (пето място, Франция, модна къща Шанел, 57,6 милиарда долара). На шесто място са други французи – Дюма, които притежават известната модна къща Hermes и имат 53,1 милиарда долара), след това са три белгийски семейства - Ван Дам, Шпулбер и Де Мевиус (7-о място, Anheuser-Busch INBEV Brewing Corporation). Агенцията оценява богатството им на 52,9 милиарда долара. В края на челната десетка са семейство Боерингер фон Баумбах (осмо място, Германия, фармацевтичният концерн Boehringer Ingelheim, 51,9 милиарда долара), Амбани (девето място, Индия, индустриалната група Reliance Industries, 50,4 милиарда долара) и семейството Каргил-Макмиланс (десето място, САЩ, Cargill Food Corporation, 42,9 млрд. Долара). Останалите 15 позиции в списъка заемат семейства от Канада, Германия, Франция, Великобритания, Швейцария, Индонезия, Хонконг, Тайланд и Италия. В класацията на 25-е най-богати династии в света няма руснаци.", "date": "2019.08.11", "title": "Ето кои са най-богатите в света фамилии"}
{"url": "https://www.standartnews.com/sport/yunosha-na-levski-vkara-na-porto-399117.html", "text": "Божидар Краев направи перфектен дебют за Жил Висенте. Юношата на Левски вкара гол в 77-ата минута на вицешампиона Порто, а новия му тим победи с 2:1 на старта на старта на Примейра лигата. Краев премина през лятото в Жил Висенте от датския Мидтюланд.  Домакините поведоха в 60-та минута на \"Естадио Сидад де Барселос\" чрез Луренси, но Порто изравни в 73-та с гол от дузпа на Алекс Тейеш. Българският национал обаче бе точен четири минути по-късно с втория си победен гол в полза на новия си тим. Само преди седмица той вкара и победното попадение за 3:2 срещу Авеш в мач за купата на Лигата на Португалия. фото ЕПА/БГНЕС", "date": "2019.08.11", "title": "Юноша на Левски вкара на Порто"}
{"url": "https://standartnews.com/svyat/putin-povede-noshchnite-vltsi-na-festival-v-krim-399108.html", "text": "Руският президент Владимир Путин пристигна на шоуто на рокерския клуб „Нощни вълци“ край Севастопол вчера с легендарния мотоциклет \"Урал\". На снимките, които информационната агенция ТАСС публикува, се вижда руският лидер, облечен в кожено яке в компанията на лидера на рокерите Александър „Хирурга“ Залдостанов. На мотора на руския президент се развяваше знамето на страната. Заедно с Путин на машината се повозиха лидерът на Крим Сергей Аксьонов и изпълняващият длъжността губернатор на Севастопол Михаил Развожаев. Участниците във фестивала „Сянката на Вавилон” ще се насладят в неделя на мащабно шоу с множество музика, каскади и пироефекти. Мероприятието ще завърши с концерт. Шоуто „Нощните вълци“ винаги има патриотична тема. Когато подготвят събития, мотористите вземат за теми моменти от съветската и руската история, обикновено свързани с важни военни победи. Кулминацията ще бъде концерт с участието на пианиста, народния артист на Русия Юрий Розум, а също и Григорий Лепс, Държавния симфоничен оркестър на Севастопол, балетната група на Ансамбъла за песни и танци на Черноморския флот, както и известните рок изпълнители от групите „Пилот“ и „Кипелов“. „Нощни вълци“ е първият байкърски клуб в СССР и Русия, основан през 1989 г. в Москва. Клубът провежда мотофестивали с изпълнения на рок групи, както и с художници на татуировки. Членовете на клуба участват в много мотоциклетни състезания в Русия и в чужбина.", "date": "2019.08.11", "title": "Путин поведе Нощните вълци на фестивал в Крим"}
{"url": "https://www.standartnews.com/sport/nadal-zadmina-federer-po-finali-na-mastrs-399113.html", "text": "Рафаел Надал ще играе за пета титла от турнира \"Роджърс Къп\" в Монреал от сериите Мастърс 1000. Това стана възможно без игра след като неговия съперник на полуфинала Гаел Монфис се отказа заради контузия. Надал ще защитава титлата си от миналата година срещу Данил Медведев. Руският младок от своя страна се класира за финалната среща след победа над сънародника си Карен Хачанов с 6:1, 7:6 (6). За Надал това е 51-и му \"Мастърс\". По този показател той задмина с един Роджър Федерер. Битката за титлата гарантира на Рафа запазване на второто място в световната ранглиста.", "date": "2019.08.11", "title": "Надал задмина Федерер по финали на Мастърс"}
{"url": "https://www.standartnews.com/sport/ivet-s-vtora-pobeda-vv-varazhdin-399141.html", "text": "Ивет Лалова-Колио постигна втора победа на Европейския отборен шампионат - втора лига по лека атлетика във Вараждин (Хърв). След като вчера спринтьорката бе №1 на 100 м днес тя спечели и на 200 м с 22,99 сек. Това бе втората победа за българските атлети до момента през деня. Преди това еврошампионката в зала на гюле Радослава Мавродиева спечели първото място със 17,34 сек. От мъжете до момента най-предното класиране на български атлет за втория ден е на Митко Ценов на 3000 м с препятствия - второ място. След 33 дисциплини от общо 40 България е на пето място от 12 участващи отбора с 245 т. Лидер е Естония с 281 т, пред Дания - 263, Словения - 258 и Латвия - 249. В първа лига влиза само първия, а изпадат последните 5 отбора.", "date": "2019.08.11", "title": "Ивет с втора победа във Вараждин"}
{"url": "https://www.standartnews.com/sport/loko-pd-srazi-arda-s-52-399142.html", "text": "Локомотив (Пд) срази в Арда с 5:2 и се изравни по точки с първите два тима в efbet Лига. Двубоят се игра на стадион \"Локомотив\" в парк Лаута в Пловдив, но домакин бе Арда, като това е първа загуба в шампионата за новака в елита. В 11-ата минута на двубоя след центриране от пряк свободен удар и грешка на Караджов, Де Оливейра откри резултата в полза на \"смърфовете\". Четири минути по-късно отлична асистенция на Илиев намери в наказателното поле Карагарен и той направи резултата 2:0 в полза на Локо. В 44-ата минута след грешка в отбраната на Арда позволи на Ожболт на направи резултата 3:0 в полза на пловдивския тим. Домакините в този мач имаха няколко добри положения през първата част, но така и не съумяха да създадат главоболия на Луков като Сам и Лозев не сполучиха да се разпишат.  Само 6 минути след началото на втората част Локомотив реализира и 4-ти гол. След пас на Ожболт и Бахтич се разписа. Арда се разписа във вратата на Локомотив, след като в 55-ата минута Марчев беше точен във вратата на Луков. В 72-ата минута Томашевич си отбеляза автогол, но 77-ата минута с перфектен удар отново той се разписа във вратата на Арда, за да направи резултата 2:5. В крайна сметка до края на двубоя нови голове не паднаха и Локомотив Пловдив постигна крупна победа. С този успех \"смърфовете\" вече имат 10 точки и се изравниха в челото с Лудогорец и Левски, но шампионите са с мач по-малко преди дербито с ЦСКА. Арда е на 5-ото място с 8 точки.", "date": "2019.08.11", "title": "Локо (Пд) срази Арда с 5:2"}
{"url": "https://standartnews.com/svyat/masov-protest-v-rumniya-399133.html", "text": "Над 20 хиляди души излязоха на мирен протест снощи срещу правителството в румънската столица Букурещ. Демонстрацията беше организирана по повод годишнината от смазването на протеста, когато демонстранти се опитаха да нахлуят в сградата на правителството. 400 души бяха ранени миналото лято, когато десетки хиляди румънци, работещи в чужбина, излязоха на протести по време на лятната си отпуска срещу корупцията, слабата администрация и опитите на управляващите да отслабят съдебната система с отстраняването на специалния антикорупционен прокурор Лаура Кьовеши. Една година след бруталното полицейско насилие, когато бяха ранени 400 души, няма резултати от разследването. През последните 2 години и половина, откакто на власт са социалдемократите, протестите в северната ни съседка не секват заради серия от законодателни промени, които бяха критикувани от Европейския съюз и от Държавния департамент на Съединените щати.", "date": "2019.08.11", "title": "Масов протест в Румъния"}
{"url": "https://standartnews.com/svyat/5-ima-zaginali-i-4-ma-raneni-v-braziliya-399129.html", "text": "Въоръжени лица влязоха в нощен клуб в бразилския град Мостардас и застреляха служители и посетители, предаде Ройтерс. Петима души загинаха и четирима са ранени при нападението вчера според местни медии. Въоръжените нападатели, чиито лица били скрити с качулки, взели притежанията на жертвите, включително мобилни телефони и портфейли, преди да избягат. Нито една от жертвите няма криминално досие според полицията. Засега няма информация за възможните мотиви за престъплението. Полицията смята, че най-вероятната версия е разчистване на сметки между наркотърговци. Бразилия е сред страните с най-висока престъпност. Високото равнище на престъпност е един от най-големите проблеми в страната. Насилие прилагат не само бандите, но и полицията. 60 на сто от бразилските граждани се страхуват да излизат вечер на улиците.", "date": "2019.08.11", "title": "5-има загинали и 4-ма ранени в Бразилия"}
{"url": "https://www.standartnews.com/sport/ludogorets-i-tsska-sofiya-ne-se-pobedikha-399147.html", "text": "Лудогорец и ЦСКА-София завършиха 0:0 в дербито на 5-ия кръг на efbet Лига. Двата тима предложиха качествен футбол, но голове не паднаха, като вратарите на двата тима направиха забележителен мач. Така след този кръг Лудогорец отново излезе начело с 11 т, пред Левски и Локо (Пд) с по 10.", "date": "2019.08.11", "title": "Лудогорец и ЦСКА-София не се победиха"}
{"url": "https://standartnews.com/svyat/sreshcha-mezhdu-dzhonsn-i-varadkar-za-granitsata-399130.html", "text": "Британският премиер Борис Джонсън е приел да се срещне с ирландския си колега Лео Варадкар, за да обсъдят Брекзит и резервния механизъм за границата между Ирландия и Северна Ирландия. Това съобщава британският в. „Съндей Телеграф“, позовавайки се на британски правителствени източници. Резервният механизъм за северноирландската граница блокира споразумението за Брекзит. От Дъблин потвърдиха, че се уговаря среща между Борис Джонсън и Лео Варадкар, която ще изясни позициите на двете страни, заяви говорител на правителството. Но промените в споразумението за Брекзит и за резервния механизъм за северноирландската граница са обект на дискусии между Европейския съюз и Великобритания, се подчертава в изявлението. Очаква се Варадкар и Джонсън да разговарят преди срещата на върха на Г 7 във Франция по-късно през август, когато британският премиер ще има срещи с френския президент Еманюел Макрон, германския канцлер Ангела Меркел и американския президент Доналд Тръмп. Откакто е премиер, Борис Джонсън настоява, че няма смисъл от преговори с европейските лидери, докато резервният механизъм не се премахне от сделката за излизане на кралството, но Европа засега остава непоклатима и отказва да предоговаря споразумението. Борис Джонсън обеща да изведе Великобритания от Европейския съюз на 31 октомври със или без сделка, но това може да се окаже трудно с крехкото парламентарно мнозинство, което има. През седмицата се появиха спекулации, че Джонсън може да свика предсрочни избори през септември, за да си осигури необходимия брой депутати в своя подкрепа.", "date": "2019.08.11", "title": "Среща между Джонсън и Варадкар за границата"}
{"url": "https://www.standartnews.com/sport/blgariya-e-shesta-na-evropeyskiya-otboren-shampionat-399145.html", "text": "Българските атлети се представиха достойно на Европейския отборен шампионат във Вараждин (Хърв). Най-добрите ни мъже и жени заеха шесто място от 12 отбора във втора лига с 298 т. Първи са Естония с 336,5 и те влизат в първа лига за следващото издание. Победи за отбора спечелиха Ивет Лалова-Колио ( 100 м и 200 м), Габриела Петрова (троен скок), Тихомир Иванов, Радослава Мавродиева (гюле) и Мирела Демирева в скока на височина. Ивет участва и в щафетата 4х100 м, където нашият отбор завърши на 7-о място. Петрова взе 21 точки благодарение и на четвъртото си място в скока на дължина, а Иво Балабанов събра 19 точки благодарение на призовите си класирания на 3000 м (3-ти) и на 5000 м (4-ти). Милица Мирчева също има 17 точки с второ място на 3000 м и седмо на 1500 м.  Победител в тази лига стана отборът на Естония, който се изкачва в първа лига през 2021-а. Естонците набраха 336.5 точки. Второто място бе за Слвения – 321 т., следвани от Дания – 313, Латвия 306, Хърватия- 306 и БЪЛГАРИЯ – 298 т.   Първо място Ивет Лалова-Колио – 100 м – 11.51 (-1.9) Ивет Лалова-Колио – 200 м – 22.99 (-0.8) Габриела Петрова – троен скок – 14.14 (1.3) Тихомир Иванов – скок височина – 2.24 Радослава Мавродиева – гюле - 17.34 Мирела Демирева – скок височина – 1.94   Второ място Милица Мирчева – 3000 м – 9:20.50 Митко Ценов – 3000 м стипълчейз – 8:47.66   Трето място Марк Славов – копие – 74.14 Станислав Станков – 110 м с препятствия – 14.41 (-1.1) Иво Балабанов – 3000 м – 8:10.79 Момчил Караилиев - троен скок - 16.16 (1.1)   Четвърто място Кристина Борукова – 400 м с препятствия – 59.32 Светлин Иванов – 100 м – 10.78 (-2.6) Иво Балабанов – 5000 м – 14:30.50 Елена Митева – 100 м с препятствия - 13.57 (0.6) Габриела Петрова – скок дължина – 6.09 (-0.7) Щафета 4х400 м – жени - (Надежда Рачева, Полина Тодорова, Габриела Георгиева и Кристина Борукова) – 3:43.85   Пето място Мартин Проданов – 1500 м – 3:58.31   Шесто място Георги Иванов – гюле – 17.63 Щафета 4х100 м – мъже (Веселин Живков, Петър пеев, Денис Димитров и Светлин Иванов) – 40.61 Никола Михов – чук – 61.22   Седмо място Щафета 4х100 м – жени (Йорданка Иванова, Инна Ефтимова, Виктория Георгиева и Ивет Лалова-Колио) – 45.26 Атанас Петров – овчарски скок – 4.85 Деян Гемиджев – диск – 53.27 Милица Мирчева – 1500 м – 4:24.48   Осмо място Никола Николов – 400 м с препятствия - 52.49 Надежда Рачева- 400 м – 56.25 Рената Петкова – диск – 49.93 Маринела Нинева – 5000 м – 17:05.41 Михаела Петкова – копие – 43.98   Девето място Антонио Иванов – 400 м – 48.05 Мария Капушева – овчарски скок - 3.10 Мартин Проданов – 800 м – 1:53.19   Десето място Маргарита Радева – 3000 м стипълчейз – 11:53.57 Щафета 4х400 м – мъже (Веселин Живков, Живко Стоянов, Николай Николов и Михаил Гаргов) – 3:22.84   Единадесето място Екатерина Димова – чук - 43.71 Лиляна Георгиева – 800 м – 2:12.90   Дванадесето място Даниел Добрев – скок дължина – 6.66 Инна Ефтимова – 100 м - 11.75 (-2.2) Виктория Георгиева – 100 м - 12.39 (-2.2) Веселин Живков – 100 м – 11.06 (-2.0) Петър Пеев – 100 м – фаул старт  ", "date": "2019.08.11", "title": "България е шеста на Европейския отборен шампионат"}
{"url": "https://standartnews.com/svyat/antraks-se-poyavi-v-severna-makedoniya-399144.html", "text": "В стадо овце в района на Кичево е открита зараза от антракс, потвърдиха от Агенцията по храните в Скопие. Болестта е опасна и за хората. Антраксът може да се предаде чрез консумация на заразено месо или ако бактерията попадне в тялото чрез рана върху кожата. „В село Долно Строгомище, Кичевско, мъртвите животни под надзора на ветеринарен лекар са изгорени, а фермата е старателно почистена и дезинфекцирана. Засега болестта е открита само в една ферма, а съседните стопанства са под наблюдение “, обясняват от Агенцията по храните. Симптомите на антракс са подобни на тези при грип. Наличието на заболяването се потвърждава от биопсия на кожата. За да се предотврати разпространението на болестта по животните в село Долно Строгомище и да се премахне опасността от заразяване на хората, животните ще бъдат ваксинирани.", "date": "2019.08.11", "title": "Антракс се появи в Северна Македония"}
{"url": "https://standartnews.com/svyat/32-ma-zaginali-i-nad-milion-evakuirani-v-kitay-399135.html", "text": "Тайфунът Лекима отне живота на 32-ма в източната част на Китай и наложи евакуацията на над 1 милион души според местните власти, предаде Франс прес. Неколкометрови вълни се вдигнаха по крайбрежието, когато тайфунът достигна сушата. В цялата страна заради стихията бяха отменени над 3200 полета включително на летищата в Шанхай и Пекин. Тайфунът премина на територията на провинция Цзянсу, северно от Шанхай, и по-късно днес ще достигне Шандун. В двете провинции вече бе обявен червен код за проливни дъждове.", "date": "2019.08.11", "title": "32-ма загинали и над милион евакуирани в Китай"}
{"url": "https://www.standartnews.com/sport/izpusnakhme-braziliya-i-kvotata-za-tokio-399148.html", "text": "Българските волейболисти не успяха да направят чудото и във Варна да победят Бразилия, и да вземе квотата за олимпийските игри в Токио 2020. Пред 5000 зрители в Двореца на културата и спорта момчетата на Силвано Пранди поведоха с 2:0 гейма след 25:23 и 25:19. Тежка контузия в началото на втория гейм получи Тодор Скримов и се наложи да напусне играта. В маратонския трети гейм имахме мачбол при 26:25, но не издържахме психически. Бразилия спечели гейма на 30, а след това и четвъртия на 16. В тайбрека олимпийските шампиони спечелиха с 15:11. Двубоят продължи над 3 часа. В другата среща от групата Египет надигра Пуерто Рико с 3:0 гейма. Така България ще трябва да гони квотата през януари по време на европейска квалификация в която 8 тима ще се борят за едно място в Токио. \"Две контраатаки в третия гейм, които не успяхме да направим се оказаха най-важните. Поздравления за Бразилия\", коментира след мача Цветан Соколов.", "date": "2019.08.11", "title": "Изпуснахме Бразилия и квотата за Токио"}
{"url": "https://standartnews.com/sport/ivet-s-vtora-pobeda-vv-varazhdin-399141.html", "text": "Ивет Лалова-Колио постигна втора победа на Европейския отборен шампионат - втора лига по лека атлетика във Вараждин (Хърв). След като вчера спринтьорката бе №1 на 100 м днес тя спечели и на 200 м с 22,99 сек. Това бе втората победа за българските атлети до момента през деня. Преди това еврошампионката в зала на гюле Радослава Мавродиева спечели първото място със 17,34 сек. От мъжете до момента най-предното класиране на български атлет за втория ден е на Митко Ценов на 3000 м с препятствия - второ място. След 33 дисциплини от общо 40 България е на пето място от 12 участващи отбора с 245 т. Лидер е Естония с 281 т, пред Дания - 263, Словения - 258 и Латвия - 249. В първа лига влиза само първия, а изпадат последните 5 отбора.", "date": "2019.08.11", "title": "Ивет с втора победа във Вараждин"}
{"url": "https://standartnews.com/biznes/chez-otnovo-podkrepi-sos-detski-selishcha-blgariya-399216.html", "text": "ЧЕЗ продължава подкрепата си за SOS Детски селища България, като дарява 10 000 лева за покриване на сметките за електричество на SOS приемните семейства в София и Перник, както и на SOS Центровете за обществена подкрепа в двата града.   Успешното партньорство между двете организации продължава вече три години и позиционира ЧЕЗ като бронзов партньор на SOS Детски селища България. Дружествата на ЧЕЗ подпомагат усилията на благотворителната организация да осигурява уютен дом и семейна среда на повече български деца.   „Грижата за бъдещето на младите хора в България е във фокуса на корпоративната социална отговорност на нашите дружества от дълго време. Ние активно сътрудничим с професионалните гимназии и висшите технически училища в България, насърчаваме талантливите и успешни млади хора, работим за сближаване на бизнеса и образованието, подпомагаме младите хора и регионите чрез спонсорства, дарения и доброволчески инициативи“, каза Карел Крал, регионален мениджър на ЧЕЗ за България.   По-рано тази година служители от дружествата на ЧЕЗ в София и Плевен подкрепиха кампанията „ВеликДен за дете в риск“. Събраните дарения бяха предоставени на фондация „За нашите деца“ за подкрепа на деца и семейства в риск, за удовлетворяване на специфичните потребности на децата с проблеми в развитието и предоставянето на шанс да разгърнат своя пълен потенциал.  ", "date": "2019.08.11", "title": "ЧЕЗ отново подкрепи SOS детски селища България"}
