{"url": "https://standartnews.com/kultura/andi-srkis-shche-rezhisira-venm-2-398772.html", "text": "Анди Съркис е режисьорът на „Венъм 2“ с Том Харди. „Наистина се случва, нямам търпение!“, написа Съркис в своя Инстаграм. Анди е известен с култовото си превъплъщение като Голъм в трилогията „Властелинът на пръстените“. Той бе и в главната роля в съвременната поредица на „Планетата на маймуните“, където игра примата Цезар. Съркис също участва в киновселената на Марвел като злодея Юлисиъс Клоу в „Отмъстителите: Ерата на Ултрон“ и „Черната пантера“. Той направи своя режисьорски дебют през 2017-а с „Breathe“. Все още няма подробности около бъдещото продължение. За сега е ясно, че Том Харди отново ще влезе в главната роля и че Уди Харелсън ще играе злодея. „Венъм 2“ се очаква да тръгне по кината на 2 октомври 2020-а.", "date": "2019.08.06", "title": "Анди Съркис ще режисира „Венъм 2“"}
{"url": "https://www.standartnews.com/sport/forbs-obyavi-nay-dobre-platenite-sportisti-398813.html", "text": "Списание \"Форбс\" обяви класацията на най-добре платените спортисти. В класацията влизат спортистите с най-високи приходи от 1 юни 2018-а до 1 юни 2019. При мъжете безспорно №1 е звездата на Барселона и Аржентина Лионел Меси. Нападателят е изкарал 127 млн. долара. При дамите първа е Серина Уилямс със 29,2 млн. долара. Руската звезда Мария Шарапова, която напоследък е контузена е седма със $ 7 млн. от които 6 са от спонсорски договори и един от наградни фондове. ", "date": "2019.08.06", "title": "\"Форбс\" обяви най-добре платените спортисти"}
{"url": "https://standartnews.com/regionalni/pozhar-na-pt-ii-73-398810.html", "text": "Кола се запали в движение. Временно се ограничава трафикът по път II-73 Дибич – Радко Димитриево, информират от АПИ. Движението на леки моторни превозни средства се осъществява покрай пътя, а тежкотоварните автомобили изчакват на място. Шофьорите да се придвижват с повишено внимание и съобразена скорост, като спазват указанията на Пътна полиция, съветват от АПИ.", "date": "2019.08.06", "title": "Пожар на път II-73"}
{"url": "https://standartnews.com/kultura/startira-dzhaz-festivalt-v-bansko-398748.html", "text": "Днес започва 22-рото издание на Международния джаз фестивал в Банско. Световни имена и най-добрите български джаз музиканти ще изнесат концерти от 6 до 10 август. По традиция сцената е на централния  градски площад „Никола Вапцаров“. Планинският ни курорт вече е пълнен с гости в очакване на откриването. За 17-а поредна година генерален спонсор на феста е Fibank, като благодарение на това всички изпълнения ще могат да бъдат наблюдавани безплатно. Фестивалът е посветен тази година на фънка. \"Нашият фестивал събира три поколения публика и искаме да покажем на младите колко качествена е тази музика“, споделя директорът и създател на най-голямото джаз събитие у нас, д-р Емил Илиев. Камелия Тодорова и Васил Петров заедно с Биг бенд Благоевград ще открият фестивала, а кулминацията на първата вечер е легендата Мейсио Паркър. Британският саксофонист Рей Джелато се завръща на сцената на „Банско джаз фест“ заедно със своята група „Гигантите“, която ще отбележи 25 годишния си юбилей с нов албум. Концертът е в четвъртък, 8 август.", "date": "2019.08.06", "title": "Стартира джаз фестивалът в Банско"}
{"url": "https://standartnews.com/kultura/pochina-amerikanskata-pisatelka-toni-morisn-398798.html", "text": "На 88-годишна възраст почина известната американска писателка Тони Морисън - носителка на Нобеловата награда за литература за 1993 година, съобщава БТА. Морисън се е споминала в понеделник вечерта в Медицинския център \"Монтефиоре\" в Ню Йорк. Тя е първата чернокожа авторка, удостоена с Нобелова награда. Шведската академия я отличи с високото отличие за нейния поетичен език и за \"визионерската й сила\". За романа \"Възлюбена\", разказващ за избягала робиня, която убива малкото си дете, Морисън е отличена с наградата \"Пулицър\"за 1988 г. Сред най-известните й книги са \"Най-синьото око\", \"Сула\", \"Песента на Соломон\", \"Възлюбена\", \"Джаз\" и др.", "date": "2019.08.06", "title": "Почина американската писателка Тони Морисън"}
{"url": "https://standartnews.com/sport/forbs-obyavi-nay-dobre-platenite-sportisti-398813.html", "text": "Списание \"Форбс\" обяви класацията на най-добре платените спортисти. В класацията влизат спортистите с най-високи приходи от 1 юни 2018-а до 1 юни 2019. При мъжете безспорно №1 е звездата на Барселона и Аржентина Лионел Меси. Нападателят е изкарал 127 млн. долара. При дамите първа е Серина Уилямс със 29,2 млн. долара. Руската звезда Мария Шарапова, която напоследък е контузена е седма със $ 7 млн. от които 6 са от спонсорски договори и един от наградни фондове. ", "date": "2019.08.06", "title": "\"Форбс\" обяви най-добре платените спортисти"}
{"url": "https://standartnews.com/kultura/ptyat-na-chestta-e-poredniyat-bg-serial-po-nova-398764.html", "text": "Пореден български сериал пуска Нова телевизия – премиерата на „Пътят на честта“ е през септември. Драматичната поредица, създадена в партньорство с екипа на „Глобал филмс“ с продуцент Магърдич Халваджиян, проследява историята на силна жена, изправена пред предизвикателството да остане вярна на себе си, въпреки нелеките житейски ситуации. След убийството на съпруга й, тя ще покаже на какво е готова една майка в името на детето си. Четирима доказани режисьори работят над „Пътят на честта“ - Виктор Божинов, Димитър Коцев-Шошо, Александър Косев и Зоран Петровски. Главните роли са поверени на Силвия Петкова и Ивайло Захариев. След превъплъщението му в образа на Дякона Левски, зрителите ще видят Веселин Плачков в съвършено различно амплоа. Симеон Лютаков този път ще изиграе ролята на адвокат. В продукцията участват още Галя Александрова, Любомир Петкашев, Благовест Благоев, Марияна Миланова, Владимир Зомбори, София Маринкова, Гергана Данданова и други. Откритието в сериала е 9-годишният Александър Спиров, който влиза в образа на Мартин. За момчето и майка му Кера (Силвия Петкова) пътят от Царево до София се оказва пътят на оцеляването, в който минало и настояще са в постоянна борба за надмощие. В сюжетната линия са преплетени контрастните емоции между любовта и омразата, истината и лъжата, честта и предателствата.  Лентата разглежда важни социални проблеми като крещящата необходимост на съвременното общество за връщане към ценностите и вярата в доброто. Сред основните теми е и миграцията от малкия към големия град, както и трансформацията на организираната престъпност от 90-те години в „чист бизнес“. „Вярвам, че сериалът ще помогне на много зрители да намерят пътя - особено на младите. Защото да отстояваш честта си, да защитаваш принципите си всъщност е от най-важните неща в живота. Много ми се иска чрез филма да покажем, че тези неща все още са живи, че те съществуват и че си струва човек да се бори за тях“, заяви продуцентът Магърдич Халваджиян в „Здравей, България“. Сценаристи са Милена Фучеджиева и Елена Иванова, които се вдъхновяват от истинска история.", "date": "2019.08.06", "title": "„Пътят на честта“ е поредният БГ сериал по Нова"}
{"url": "https://standartnews.com/kultura/ariana-grande-s-novo-gadzhe-398771.html", "text": "Ариана Гранде има нов мъж в живота си, съобщиха световните медии. Миналата седмица певицата направи дебют на музикалното видео за песента си „Boyfriend“, в което си партнира с дуета Social House. В клипа тя и певецът Фостър играят ролите на ревнива двойка. Според журналистите зад океана двете звезди вече били и в истинска връзка. Това не е първият път, в който музикантите работят заедно. Гранде се съюзи с дуета и за мегахитовете й 7 Rings и Thank U, Next. Сега, след трета съвместна песен, спекулациите относно истинските отношения между певицата и Фостър се нажежиха. Ако предположенията се окажат истина, това би била първата връзка на Ариана, след като се раздели с Пийт Дейвидсън миналата година, с когото бяха сгодени.", "date": "2019.08.06", "title": "Ариана Гранде с ново гадже?"}
{"url": "https://standartnews.com/kultura/uchitelyat-na-arya-ot-igra-na-tronove-idva-v-sofiya-398770.html", "text": "Ненадминатият фехтовач, първият меч на Браавос и авторът на вече култовата реплика “What do we say to the God of Death?” в най-нашумялата продукция на HBO „Игра на Тронове“, идва на Aniventure Comic Con. Към фестивала на 14 и 15 септември се присъединява и косплей звезда от Италия, обединил до прецизност изкуството и грима в едно. Комикс зоната в Интер Експо Център също увеличава площта си с участието на популярните български интернет герои Just Spas, Tony Pateto и Neda Malcheva. Феновете на популярния сериал „Игра на тронове“ ще посрещнат Сирио Форел - майсторът на фехтовката, обучил Аря Старк как умело да върти меча в стила на Браавос, така нареченият Water Dance. Във филма Нед Старк го представя като „учителя на Аря по танци“, но всъщност го наема, за да тренира с дъщеря му без да подозира, че тя ще се превърне в грациозен убиец. Почти десетилетие по-късно нейното острие ще бъде единственото, пронизало Краля на нощта. На 15 септември Сирио Форел ще има собствен 60-минутен Sword Fighting Workshop: The Water Dance в LARP зоната на фестивала, като местата за него са ограничени до 20. Специалните билети за това изживяване тръгват в продажба от 7 август. Всички желаещи могат да вземат автограф или да се снимат с актьора в специалната Meet&Greet зона и в двата дни на фестивала. Сирио ще се включи и в панел на главната сцена, където всеки желаещ ще може да му зададе въпрос. Освен актьора, София ще посрещне и поредната косплей звезда на Aniventure Comic Con. Мануел Д'Андреа е от Италия и като типичен италианец е увлечен по модата и я превръща в начин на живот. Получава куп признания в сферата на изобразителното изкуство, графичните изкуства, шивачеството, декорацията и постпродукцията. През 2011 открива умението си да създава костюми и изработва първия си косплей – Едуард Ножиците. През 2012 печели италианския шампионат по косплей, което го отвежда в Япония, както и Eurocosplay, който го изстрелва на лондонската сцена. Освен талантлив дизайнер, Мануел е и изкусен гримьор. Превъплъщенията му през годините будят непрекъснато удивление в социалните мрежи. Сред най-добрите трансформации са Лейди Гага в American Horror Story, Еди Редмейн в „Момичето от Дания“, Лудият шапкар от „Алиса в страната на чудесата“. Той ще бъде в журито на най-голямото косплей ревю по време на Aniventure Comic Con заедно с Narga and Aoki Cosplay и Enji Night. Организаторите анонсираха и някои от най-популярните уеб комикс художници у нас, които ще имат собствен щанд. Любимият кисел заек Just Spas и неговият другар Tony Pateto имат специални изненади за почитателите си. Редом с тях застава и любимата героиня на всички български мами – Neda Malcheva. Всички, които желаят да се срещнат с тях, могат да го направят и в двата дни на Aniventure Comic Con в зала 4, където ще имат и собствени панели. Сред звездите, обявени до момента, са актьорите Наталия Тена („Хари Потър“/ „Игра на Тронове“), Девън Мъри („Хари Потър“), Сам Джоунс („Флаш Гордън“); комикс художници, работили за Marvel и DC Comics Скот Хана, Джим Калафиоре, Том Рейни и Уил Симпсън – известен със скиците си за „Игра на Тронове“, както и създаването на някои от най-впечатляващите същества в сериала, като драконите, вълците и триоката врана. Неизменна част от събитието ще бъдат K-Pop шоуто, Cosplay конкурсите, Гейминг залата която ще приюти финалите на най-новата лига за електронни спортове A1 Gaming League, както и имената на популярни български влогъри и актьори.", "date": "2019.08.06", "title": "Учителят на Аря от \"Игра на тронове\" идва в София"}
{"url": "https://standartnews.com/sport/ruuni-podpisa-s-dabri-kaunti-398799.html", "text": "Голмайстор номер 1 в историята на националния отбор по футбол на Англия Уейн Руни подписа днес договор с тима от Чемпиъншип  Дарби Каунти. Контрактът е за 18 месеца, като ще влезе в сила от януари. Руни ще изпълнява роля и на помощник на новия мениджър Филип Коку. \r\nДо края на годината 33-годишният бивш английски национал ще остане в състава на американския Ди Си Юнайтед, за който играе от лятото на миналата година. \r\n ", "date": "2019.08.06", "title": "Рууни подписа с Дарби Каунти"}
{"url": "https://www.standartnews.com/sport/ruuni-podpisa-s-dabri-kaunti-398799.html", "text": "Голмайстор номер 1 в историята на националния отбор по футбол на Англия Уейн Руни подписа днес договор с тима от Чемпиъншип  Дарби Каунти. Контрактът е за 18 месеца, като ще влезе в сила от януари. Руни ще изпълнява роля и на помощник на новия мениджър Филип Коку. \r\nДо края на годината 33-годишният бивш английски национал ще остане в състава на американския Ди Си Юнайтед, за който играе от лятото на миналата година. \r\n ", "date": "2019.08.06", "title": "Рууни подписа с Дарби Каунти"}
{"url": "https://standartnews.com/svyat/v-italiya-shche-globyavat-za-spasyavane-na-bezhantsi-398805.html", "text": "Италианското правителство ще приеме закон срещу спасяването на емигранти в Средиземно море. Одобрените от парламента изменения предвиждат глоба до 1 милион евро за частни плавателни средства, които се занимават със спасяване на хора и нарушават заповедта за навлизане в териториалните води. Едновременно с това корабът подлежи на незабавна конфискация. Управлението на Върховния комисариат на ООН за бежанците (ВКБ) е сериозно обезпокоено от решението на италианското правителство за налагането на глоби за кораби и капитаните им, които спасяват емигранти. От комисариата подчертават, че въвеждането на финансови или други глоби за капитаните на кораби може да подкопае дейността на частните плавателни средства при спасителни дейности в морето. По-голямата част от европейските държави отказаха да провеждат спасителни операции в Средиземно море. В момента единствено неправителствените организации оказват помощ при спасяването на живота на бежанци и мигранти, които предприемат опасни опити да прекосят морето и да стигнат до Европа. Върховният комисариат за бежанците смята, че проявата на човечност от страна на неправителствените организации не бива да се разглежда като престъпление или да се стигматизира и не трябва те да бъдат заставяни да връщат спасените хора в Либия или да ги предават на либийската брегова охрана, защото това би застрашило живота на бежанците.", "date": "2019.08.06", "title": "В Италия ще глобяват за спасяване на бежанци"}
{"url": "https://standartnews.com/svyat/srbski-lekar-obyavi-zhiva-zhena-za-mrtva-398806.html", "text": "За жалост в неделя тя починала вече наистина, като още не е ясно каква санкция ще получи докторът от Бърза помощ, който с лека ръка обяви жив човек за покойник. 89-годишната старица, която живеела сама в семейната къща в град Кикинда, била тежко болна. Нейна роднина я заварила в безсъзнание, затова повикала Бърза помощ. „Линейката дойде много бързо, но за жалост докторът само констатира смъртта й – обясни човек от семейството. – Той каза, че според него тя била мъртва от доста време, преди да подадем сигнала, затова за всеки случай повикаха и полиция.“ Полицаите пристигнали, огледали, записали си нещо и си заминали. Само компетентната намеса на служителите от погребалното бюро попречила бабата да бъде закопана жива. Хората от бюрото получили разрешение от пишман доктора от Бърза помощ да отнесат тялото на „мъртвата“, но имали стриктни процедури, които се оказали много полезни в случая. Длъжни сме детайлно да огледаме покойника или покойницата, преди да отнесем тялото, както направихме и този път. Проверихме дали има някакви външни рани, прегледахме дрехите, след което нейна роднина ни помоли да свалим един накит от нея. Тогава колега се сети, че лекар му казал за една точка за акупресура, при натискането на която тялото реагира дори в най-дълбока кома. Той реши още веднъж да провери дали има живот в тялото, тогава бабата се събуди, отвори очи и бързо дойде на себе си“, разказа човек от фирмата. След като отново повикали Бърза помощ, бабата била транспортирана в неврологията на близката болница, където в неделя „умряла за втори път“. Лекарят в момента е наказан и отстранен от работа, тепърва ще бъде санкционирана подобаващо тази негова постъпка. Случаят не е прецедент. През 2018 г. доктор от Бърза помощ обявил за мъртва 69-годишна жена от старческия център в Кикинда, преди същият лекар да установи, че тя е жива.", "date": "2019.08.06", "title": "Сръбски лекар обяви жива жена за мъртва"}
{"url": "https://www.standartnews.com/sport/lyubimata-zhiva-sotsialna-mrezha-pulse-fitness-spa-stana-na-7-godini-398809.html", "text": "Във време, когато всички живеят повече в телефоните и компютрите, отколкото в реалния свят, е изключително трудно да създадеш място, където да ги накараш да забравят за виртуалното – да обърнат поглед към себе си, да се погрижат за тялото си и да се социализират като създават реални приятелства и бизнес контакти. Именно това е мисията на Pulse Fitness & Spa, които тази седмица отбелязаха своята 7-ма годишнина с парти серия, продължила цяла седмица. „Живата социална мрежа“, както наричат напоследък лайфстайл клубовете, стана безапелационен лидер на пазара на фитнес и уелнес услугите със своята по-различна концепция, която не съществуваше до момента на българския пазар. Pulse Fitness & Spa не е просто верига модерно оборудвани фитнес зали и разкошни спа центрове, това са места, в които клубните членове изпитват принадлежност към една общност, посветена на грижата за себе си. Клубовете са с внушителни мащаби, изключително модерен дизайн, луксозно изпълнение до най-малкия детайл, оборудване с най-добрите в света марки като Life Fitness, Techno Gym и Active Gym. Съвкупността от всичко това е достатъчна притегателна сила, но не това е основното, заради което клубните членове ценят времето си, прекарано там. Най-ценното, което Pulse дава на своето голямо семейство, е възможността да общуват в реалния свят, да се срещат без притеснение, без изкуствените пози, без нуждата от филтрирани снимки. В Pulse всеки е равен, когато прекрачи прага и сложи спортния екип. Членовете създават сплотени връзки помежду си не само при срещите си в клуба, но и когато ходят заедно на клубните Pulse Camp спортни лагери, подходи в планината, организирани спортни уикенди в града, участват като един отбор в каузи, състезания, благотворителни кампании и разбира се редовните клубни Pulse DJ партита. С тази концепция за изминалите 7 години Pulse успя да промени живота на над 50 000 човека. Накара ги да започнат да се грижат за себе си, да изглеждат и да се чувстват много по-добре, създаде в тях спортна култура, която вече припознават като начин на живот. Любопитен факт е, че над 60% от тях никога преди това не са стъпвали на фитнес, а понастоящем привличат всички от обкръжението си да ги последват. До момента на територията на страната има 9 Pulse Fitness&Spa клуба  - 6 в София и по един в Плодив, Свети Влас и Банско. В процес на реализация са още 2 клуба на територията на столицата, които съвсем скоро ще отворят врати.", "date": "2019.08.06", "title": "Любимата жива социална мрежа Pulse Fitness & Spa стана на 7 години"}
{"url": "https://standartnews.com/sport/lyubimata-zhiva-sotsialna-mrezha-pulse-fitness-spa-stana-na-7-godini-398809.html", "text": "Във време, когато всички живеят повече в телефоните и компютрите, отколкото в реалния свят, е изключително трудно да създадеш място, където да ги накараш да забравят за виртуалното – да обърнат поглед към себе си, да се погрижат за тялото си и да се социализират като създават реални приятелства и бизнес контакти. Именно това е мисията на Pulse Fitness & Spa, които тази седмица отбелязаха своята 7-ма годишнина с парти серия, продължила цяла седмица. „Живата социална мрежа“, както наричат напоследък лайфстайл клубовете, стана безапелационен лидер на пазара на фитнес и уелнес услугите със своята по-различна концепция, която не съществуваше до момента на българския пазар. Pulse Fitness & Spa не е просто верига модерно оборудвани фитнес зали и разкошни спа центрове, това са места, в които клубните членове изпитват принадлежност към една общност, посветена на грижата за себе си. Клубовете са с внушителни мащаби, изключително модерен дизайн, луксозно изпълнение до най-малкия детайл, оборудване с най-добрите в света марки като Life Fitness, Techno Gym и Active Gym. Съвкупността от всичко това е достатъчна притегателна сила, но не това е основното, заради което клубните членове ценят времето си, прекарано там. Най-ценното, което Pulse дава на своето голямо семейство, е възможността да общуват в реалния свят, да се срещат без притеснение, без изкуствените пози, без нуждата от филтрирани снимки. В Pulse всеки е равен, когато прекрачи прага и сложи спортния екип. Членовете създават сплотени връзки помежду си не само при срещите си в клуба, но и когато ходят заедно на клубните Pulse Camp спортни лагери, подходи в планината, организирани спортни уикенди в града, участват като един отбор в каузи, състезания, благотворителни кампании и разбира се редовните клубни Pulse DJ партита. С тази концепция за изминалите 7 години Pulse успя да промени живота на над 50 000 човека. Накара ги да започнат да се грижат за себе си, да изглеждат и да се чувстват много по-добре, създаде в тях спортна култура, която вече припознават като начин на живот. Любопитен факт е, че над 60% от тях никога преди това не са стъпвали на фитнес, а понастоящем привличат всички от обкръжението си да ги последват. До момента на територията на страната има 9 Pulse Fitness&Spa клуба  - 6 в София и по един в Плодив, Свети Влас и Банско. В процес на реализация са още 2 клуба на територията на столицата, които съвсем скоро ще отворят врати.", "date": "2019.08.06", "title": "Любимата жива социална мрежа Pulse Fitness & Spa стана на 7 години"}
{"url": "https://standartnews.com/svyat/amerikanskiyat-poslanik-v-rusiya-podade-ostavka-398812.html", "text": "Посланикът на САЩ в Русия Джон Хънтсман подаде оставка. Той е изпратил писмо на президента Доналд Тръмп, пише The Hill. В него отбелязва, че е било чест да служи като посланик на САЩ в Русия в „този исторически труден период в двустранните отношения“. Хънтсман, бивш губернатор на Юта, планира да се върне в щата тази есен. Той обмисля дали отново да се кандидатира за губернатор, пише Salt Lake Tribune. 59-годишният Хънтсман напусна поста губернатор на Юта през 2009 г., за да стане посланик на САЩ в Китай. Той е посланик на САЩ в Русия от 2017 г. Оставката му влиза в сила от 3 октомври.", "date": "2019.08.06", "title": "Американският посланик в Русия подаде оставка"}
{"url": "https://standartnews.com/svyat/i-grtsiya-dava-po-2-000-evro-za-vsyako-novorodeno-398761.html", "text": "2000 евро за всяко новородено дете, защита от уволнение до 24 месеца след раждане на дете, въвеждане на анонимно раждане с цел намаляване броя на изоставените бебета – това са част от мерките, които гръцкото правителство ще предприеме за справяне с демографския проблем и подкрепа и заздравяване на семейството, информира МИА. \r\n \r\nМинистерството на труда на Гърция е подготвило 14 мерки, между които изплащане на 2000 евроза новородено дете след 1 януари 2020 година. Правителството трябва да осигури 180 милиона евро за новите надбавки, които ще бъдат изплатени на око 90 хиляди майки. От списъка са изключени онези, които имат високи месечни доходи. \r\n \r\nСпоред направените проучвания, ако не се вземат спешни мерки срещу ниската раждаемост, до 2050 г. населението на Гърция ще наброява между 8,3 и 10 милиона, като средната възраст ще бъде 47-50 години, хората над 65-годишна възраст ще представляват около 33% населението на страната. \r\n \r\nДо 2035 година се предвижда населението на Гърция да достигне между 9,5 и 10 милиона души. Гърция е на водещо място в Европа по брой на абортите и се нарежда на трето място в света с около 250 хиляди аборта годишно. \r\n \r\nМежду набелязаните 14 мерки на гръцкото правителство е изплащането на стипендии за млади майки-студентки, възможност да се избере времето за ползване на отпуск по майчинство. Родители, за чието дете не е имало място в държавна детска градина, ще получават купони в размер на 180 евро за период от 10 месеца. \r\n \r\nПланира се удължаване на работното време в детските градини. Ще бъде въведено анонимно раждане, за да се елиминират случаи на изоставяне на бебета от техните майки. \r\n \r\nПредвидени са инициативи за ограничаване на нежеланата бременност чрез сексуално възпитание и информиране на начините за контрацепция. Защитата от уволнение след раждане се увеличава от 18 на 24 месеца. \r\n \r\nОт министерството на социалните грижи заявяват, че предприетите меки имат за цел подкрепа на гръцкото семейство.", "date": "2019.08.06", "title": "И Гърция дава по 2 000. евро за всяко новородено"}
{"url": "https://standartnews.com/svyat/rusiya-podkrepya-georgieva-za-shef-na-mvf-398763.html", "text": "Русия ще подкрепи кандидатурата на българската представителка Кристалина Георгиева за ръководител на Международния валутен фонд (МВФ), се казва в съобщение на сайта на руското министерството на финансите, цитирано от ТАСС. \"Русия се отнася положително към издигането на кандидатурата на Кристалина Георгиева и ще бъде готова да я подкрепи в хода на предстоящото гласуване\", се казва в съобщението.  \r\n \r\nНа 2 август ЕС реши да номинира Георгиева за ръководител на МВФ. За първи път в 75-годишната история на фонда е възможно той да бъде оглавен от представител на страна, чиято икономика се определя като \"нововъзникващ пазар\", отбелязва финансовото ведомство.  \r\n \r\nВероятността от победа на Георгиева е голяма, тъй като страните от ЕС имат 44 процента от гласовете в МВФ. За получаване на над 50 на сто за кандидатката от България е необходима допълнителна подкрепа от само няколко страни, отбелязва ТАСС.  \r\n \r\n\"Кандидатурата на Георгиева е правилен избор. Г-жа Георгиева е блестящ дипломат, всестранно подготвен икономист, образован високопрофесионален финансист. В ситуация на засилване на протекционизма в глобалната икономика нейният опит при решаването на задачите, свързани с развитието, ще бъде необходим повече от всякога\", се казва в съобщението на руското министерство.  \r\n \r\nПравителствата на ЕС избраха 65-годишната Георгиева, която е вторият най-важен човек в Световната банка, за кандидат на блока за позицията управляващ директор на МВФ след над 12 часа преговори в петък. Повечето страни от ЕС подкрепиха Георгиева, въпреки че кандидатурата й налага промяна в правилата на фонда, изискващи управляващият директор да бъде под 65 години, когато е назначен. Германия не очаква възрастта на Георгиева да попречи тя да оглави МВФ, каза днес и говорителката на германското финансово министерство. ", "date": "2019.08.06", "title": "Русия подкрепя Кристалина Георгиева за шеф на МВФ"}
{"url": "https://standartnews.com/svyat/oon-islyamska-drzhava-ima-300-mln-398759.html", "text": "Терористичната организация \"Ислямска държава\" (ИД) разполага с около 300 милиона долара след загубата на така наречения си \"халифат\" в Ирак и Сирия, предаде Асошиейтед прес, като цитира доклад на генералния секретар на ООН Антониу Гутериш. \r\n \r\nГутериш предупреждава в документа, изпратен до Съвета за сигурност на ООН, че е възможно затишието в атаките на ИД да е временно. \r\n \r\nМакар загубата на територии да е преустановила възможността на джихадистката групировка да получава доходи от продажба на петрол, тя разполага с достатъчно средства да финансира терористични нападения в Ирак, Сирия и други страни, става ясно от доклада. \r\n \r\nГутериш посочва, че най-често срещаният метод за финансиране на организацията е чрез неформални трансфери на пари. Друг възможен източник на средства са разграбените артефакти от владените от ИД територии. Според генералния секретар на ООН терористичната организация също така насърчава финансовата самодостатъчност на мрежата си от поддръжници и последователи в Близкия изток, Африка и Азия. В Сирия се развива тайна мрежа на ИД, подобна на тази в Ирак, като зачестяват атаките в контролираните от правителството райони. \r\n \r\nДокладът обръща внимание и на съществуващите опасения във връзка със завръщането начуждестранни бойци на ИД в родните им страни. По данни на няколко неназовани държави около 25 процента от чуждестранните бойци са били убити, а 15 процента са в неизвестност. \r\n \r\n\"Като се има предвид, че приблизителният първоначален брой на присъединилите се към \"халифата\" чуждестранните бойци е около 40 000, тези проценти означават, че между 24 000 и 30 000 от тях са живи\", се подчертава в доклада.", "date": "2019.08.06", "title": "ООН: „Ислямска държава“ има $300 млн."}
{"url": "https://standartnews.com/svyat/kara-delevin-i-ashli-bensn-se-ozhenikha-v-las-vegas-398769.html", "text": "Кара Делевин - британската манекенка, преквалифицирала се в актриса, и избраницата й, актрисата от САЩ Ашли Бенсън, са минали под венчило в Лас Вегас, съобщи Контактмюзик.  \r\n \r\n \r\n26-годишната Делевин и 29-годишната Бенсън са  . Актрисите са сключили брак в присъствието на малък брой гости, сред които Скарлет Йохансон, братя Джонас и Софи Търнър.  \r\n \r\n \r\nСобственикът на параклиса Майкъл Кели, цитиран от \"Сън он сънди\", казва, че двете дами са изглеждали напълно уверени в действията си, както и в това какво означават една за друга.  \r\n \r\n \r\nКара Делевин и Ашли Бенсън имат връзка от миналата година, но я направиха публично достояние едва през последните няколко месеца. Преди сватбата Делевин описа романа си с Бенсън катосвидетелство за \"истинска любов\".", "date": "2019.08.06", "title": "Кара Делевин и Ашли Бенсън се ожениха в Лас Вегас"}
{"url": "https://standartnews.com/svyat/ubikha-kmet-zaradi-bokluk-398803.html", "text": "Работници в товарен микробус ранили смъртоносно кмета на френска община заради изхвърлен боклук, съобщава порталът France Info, циниран от „Дарик“. Инцидентът се е случил миналата седмица в Югоизточна Франция. Кметът на общината Жан-Мишел видял двама работници да изхвърлят строителни отпадъци от товарния автомобил покрай пътя и ги помолил да ги съберат обратно. Мъжете направили, каквото им било казано. Когато разбрали, че трябва да изчакат общинската полиция, която да им наложи глоби, работниците се опитали да избягат. Те направили маневра на пътя, при която ударили с автомобила кмета и го ранили смъртоносно. Двамата мъже са задържани. В момента полицията изяснява дали кметът е убит вследствие на нещастен случай, или смъртта му е причинена умишлено. 76-годишният Жан-Мишел е кмет на общината от 1983 година.", "date": "2019.08.06", "title": "Убиха кмет заради боклук"}
