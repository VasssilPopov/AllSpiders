{"url": "https://standartnews.com/kultura/dolya-gavanski-ot-mona-liza-do-18-sivo-409363.html", "text": "Българо-английската актриса Доля Гавански влиза в ролята на Стела в новия филм на Виктор Чучков-син „18% сиво“ по книгата на Захари Карабашлиев. Тя играе жената на Зак (Руши Видинлиев), заради която той се впуска в лудо приключение, прекосявайки няколко държави в Европа и срещайки се с различни хора по пътя си. „Ролята много ме трогна, както и цялата история. Участвах от сърце във филма. Толкова много българи се преместиха в Англия в търсене на реализация или по други причини, разделени от приятели, семейства, от своя дом.  Аз усещам тези хора и донякъде и моята история е свързана с подобни емоции. Светът е в голямо движение както никога до сега. Моята героиня Стела носи чертите на съвременната жена, тя обича своя мъж, но и стои наравно със него - самостоятелна,  борец, но и крехка. Много жени ще познаят себе си в Стела“, споделя актрисата, която работи и по сценария заедно с Хилари Нориш. „Всичко, свързано с филма, беше специално - нови колеги, нови приятелства. За мен имаше нещо магично в това да играя в българска копродукция, в която и моят любим град Варна има важна роля - както и България, която много обичам“, категорична е още Доля. Доля Гавански е родена във Варна, майка й е българка. Тя израства в Белград, Самарканд, Санкт Петербург и Москва. Учи актьорско майсторство в Москва при заслужилия артист Владимир Федоревич Гордеев, ученик на Андрей Тарковски, след което е приета в Лондонската актьорска академия. Завършва и университета Кембридж и защитава докторантура на Мейерхолд и руския театър. Доля живее в Лондон. Работила е със Стийв Куган и Роб Брайдън, с театралния режисьор Макс Стафорд Кларк и артистичния директор на Royal Shakespeare Company сър Тревор Нън. Има много роли в постановки от Шекспир до съвременни автори, като например в Rock N Roll на Том Стопард с Доминик Уест, както и многобройни телевизионни и радио драми на BBC. В главната роля в „Дамаскус“ си партнира с Юън Бремнер от „Трейнспотинг“ и представят спектакъла от Лондон през Торонто до Ню Йорк. А по ВВС дебютира като Мона Лиза в сериала “Леонардо”, където си партнира с носителя на „Оскар“ Марк Райлънс. Участва във филми на Майкъл Уинтерботом, Сузана Уайт, Анджелина Джоли, Любиша Самарджич и други, а в последно време придобива световна популярност с играта Overwatch, в която озвучава  „най-силната жена в света“ Заря. През 2015-а създава продуцентска компания “Thea Films”, а в последния филм Women’s day е и режисьор. Филмът беше представен тази година на Международния фестивал в Москва.  Доля и автор и на няколко сценария и радиопиеси за ВВС.", "date": "2019.12.16", "title": "Доля Гавански – от Мона Лиза до „18% сиво“"}
{"url": "https://standartnews.com/regionalni/obshchinskiyat-svet-v-kubrat-glasuva-taksa-smet-na-moreto-409318.html", "text": "Сесия на общинския съвет в Кубрат предизвика скандал, още преди започването й. Последното за тази година заседание на местния парламент е планирано да се проведе на 20 декември, петък в четиризвезден хотел в Бургас. Според  обявения вече дневен ред на него ще се обсъжда и размерът на таксата смет за 2020 година. \r\nГрупата общински съветници, избрани с листата на Земеделския народен съюз, която в Лудогорието се възприема като поддържана от областния управител Гюнай Хюсмен обаче възразява срещу изнесените сесии, станали практика за много местни управи в страната. Според тях заседанията на брега на морето са  разточителство на държавни средства. В нарочна декларация до председателя на местния парламент опозиционната група  настоява сесията да се проведе в Кубрат. Ако планираното пътуване до морето не се отмени, съветниците от ЗНС няма да се възползват от  безплатните нощувка и вечеря, а ще платят разходите за тях от джоба си. Средствата, предвидени за тяхното участие в сесията те ще дарят на ученици с изявени дарби от общината, заявяват недоволните. Определянето на такса смет в местния парламент е щекотлива тема за местните хора. Миналото лято градът и околните села бяха заплашени от екокатастрофа, защото  сметосъбиращата фирма отказа да извозва боклука през август, заради забавени плащания от страна на кметството. Наложи се областният управител Гюнай Хюсмен да предложи кризисен план, според който компания, наета да чисти съседния Исперих, пое временно грижата за  чистота на Кубрат.", "date": "2019.12.16", "title": "Общинският съвет в Кубрат гласува такса смет на морето"}
{"url": "https://standartnews.com/regionalni/poveche-politsai-v-bansko-za-zimata-409366.html", "text": "42-ма служители на полицията и жандармерията ще се грижат през зимния сезон за сигурността на туристите и обществения ред в Банско. От днес в курорта са и четирима полицаи от Гърция и Румъния. Те ще патрулират с българските си колеги, като основният им ангажимент е да съдействат на своите сънародници, почиващи в зимния курорт, и да им помагат в случаи на конфликти. Засилено ще е присъствието на органите на реда там, където има най-голямо струпване на хора, както в града, така и в ски зоната. Контролно-пропускателни пунктове ще има на трите входа в Банско. Ще се проверяват хора и автомобили, като основната цел е недопускане на тежки криминални престъпления. Банско очаква увеличение на туристите през зимата, каза кметът на общината Иван Кадев: „Прогнозите са добри, положителни, обнадеждаващи, надявам се, че ще бъдем свидетели на един много силен сезон.“ На въпрос как ще се реши проблемът с недостига на зони за паркиране, кметът отговори: „С паркингите нещата стоят по-различно. Там е необходима по-задълбочена стратегия, ще работим в тази посока – да облекчим натоварения трафик в града“. Полицаите от България, Румъния и Гърция ще бъдат командировани до 8 март догодина.", "date": "2019.12.16", "title": "Повече полицаи в Банско за зимата"}
{"url": "https://standartnews.com/svyat/lavini-pogrebakha-trima-v-alpite-409343.html", "text": "Три лавини погребаха трима души в италианските Алпи в неделния ден. Според местната планинска спасителна служба причините за оформилите се масирани свлачища от сняг са голямата влажност и бързата смяна на студеното време с топло. Падналият през последната седмица обилен сняг е бил мокър, но не може да се задържи заради повишаващата се внезапно температура на въздуха и при най-малкото движение из него той потегля надолу по склоновете. Една от трите жертви е скиорка от автономната провинция Алто Адидже или Южен Тирол. Младата жена се е спускала по отворена писта в местен зимен курорт, но е излязла от нея, за да изпробва как се кара в падналия пресен сняг и причинената от самата нея лавина я затрупала. Нямало е как да й помогнат нито дошлите с вертолети-линейка спасители от областния град Тренто, нито местните пожарникари. Втората жертва е младеж – сноубордист, който е загинал на 2800 метра височина в Алпите, западно от Торино. Момчето се изкачило с още трима приятели, за да се спуснат по склон, който познавали добре, но предизвикали свличане на огромна маса сняг. За съжаление загиналият е бил водачът на другите сноубордисти, като останалите трима са се отървали по чудо. Третият загинал е изключително опитен планински спасител и алпийски екскурзовод от прочутия зимен курорт Червиния, намиращ се в северозападната област Вале Д’Аоста. Името му е Роберто Ферарис, на 49 години и бил излязъл да тренира ски-алпинизъм. За жалост лавината го затрупала на 2300 метра надморска височина. Тази трагедия накара шефовете на Националния координационен център на планинските контролно-спасителни служби да отправят днес по радиата и телевизиите призив към италианците да не ходят през близките дни в планините.", "date": "2019.12.16", "title": "Лавини погребаха трима в Алпите"}
{"url": "https://standartnews.com/regionalni/spasikha-3-momcheta-izgubili-se-zaradi-mgla-409345.html", "text": "Спасителен екип на службата в Кърджали издирил трима непълнолетни, изгубили се в района на село Лисиците, съобщават от ОД на МВР Кърджали. Спасителната операция започнала след подаден сигнал в неделя около 17,30 часа, че момчетата, две от които на 15 години и едно на 14 години, не могат да се ориентират в местността поради паднала гъста мъгла на смрачаване. След проведени телефонни разговори пожарникарите установили мястото, където се намира групата и акцията по издирването приключила успешно около 18 часа. Момчетата били открити в добро състояние. За пресичането на река Върбица била използвана лодка.  ", "date": "2019.12.16", "title": "Спасиха 3 момчета, изгубили се заради мъгла"}
{"url": "https://standartnews.com/svyat/pak-otlozhikha-deloto-za-ekstraditsiya-na-puchdemon-v-ispaniya-409356.html", "text": "Брюкселският съд за втори път отложи делото за екстрадиция в Испания на бившия лидер на Каталуния Карлес Пучдемон и двама негови сътрудници, обвинени в подбудителство към бунт от испанските власти, съобщава ТАСС. Следващото заседание е насрочено за 3 февруари. \"Съдебните изслушвания бяха отложени. Съдът изслуша нашите аргументи и реши да отложи разглеждането на делото до 3 февруари\", заяви представител на защитата на Пучдемон пред репортери. Като част от този процес белгийският съд трябва да реши дали да спази трите европейски заповеди за арест, издадени от Върховния съд на Испания срещу Карлес Пучдемон и бившите членове на каталунското правителство Антони Комина и Люис Пуч. В правителството на Пучдемон Комина отговаряше за здравните въпроси, а Пуч ръководеше отдела за култура. Пучдемон поиска да се отложи съдебното заседание, докато Съдът на ЕС определи дали той може да упражнява имунитета си като избран депутат в Европейския парламент (ЕП). Бившият лидер на Каталуния бе избран за ЕП през май тази година от своя регион, но не получи депутатски мандат и не беше включен в официалния списък на европейските депутати, тъй като Каталуния остава част от Испания, съответно Мадрид формира списъка на европейските депутати от тази страна. За да влезе в него, Пучдемон ще трябва да се върне в Испания и да положи клетва за вярност на испанския народ. Дори и да е искал да направи това, той едва ли би могъл да се закълне, тъй като веднага след завръщането си в Испания ще бъде арестуван.", "date": "2019.12.16", "title": "Пак отложиха делото за екстрадиция на Пучдемон в Испания"}
{"url": "https://standartnews.com/svyat/frenskiyat-komisar-za-pensiite-podade-ostavka-409330.html", "text": "Висшият френски чиновник, който ръководи спорната пенсионна реформа в страната, подаде оставка днес заради недекларирани доходи, предаде АФП. Оттеглянето му от поста идва на фона на 12-и ден транспортна стачка срещу предложенията за промени в пенсионното законодателство. Върховният комисар за пенсиите Жан-Пол Делевоа се превърна в мишена на профсъюзите, след като призна през уикенда, че не е съобщил в последната си имуществена декларация за 13 поста в частния сектор – платени и неплатени, съобщава БНР. Една от тези позиции е президент на образователния мозъчен тръст „Паралакс“, на която получавал 5400 евро месечно върху министерската си заплата. Президентът Еманюел Макрон в най-скоро време ще назначи нов комисар за пенсиите, съобщават от Елисейския дворец.", "date": "2019.12.16", "title": "Френският комисар за пенсиите подаде оставка"}
{"url": "https://standartnews.com/svyat/eksploziya-do-posolstvoto-ni-v-podgoritsa-409329.html", "text": "При експлозия, станала в 4 часа тази нощ в черногорската столица Подгорица е пострадала част от сградата на българското посолство там, съобщава държавната телевизия РТЦГ Прозорците на кабинета на българския консул са изпочупени, има щети и по вратата на кабинета му. На мястото има разследващи органи. От полицията съобщиха, че консулството само ще възстанови щетите. Външно министерство е потвърдило за инцидента пред БГНЕС и е заявило, че щетите са минимални.", "date": "2019.12.16", "title": "Експлозия до посолството ни в Подгорица"}
{"url": "https://standartnews.com/svyat/zadignakha-tsennosti-za-50-mln-liri-ot-dshcheryata-na-brni-eklstoun-409346.html", "text": "Бижута за 50 милиона лири са били откраднати от луксозния дом на дъщерята на бившия собственик на Формула 1 Бърни Екълстоун - Тамара, в Лондон, съобщи британската преса.  „ “, коментира представител на 35-годишната телевизионна водеща. Имението на Тамара Екълстоун, в което тя живее със съпруга си и малката им дъщеря, се намира в Кенсингтън. То има 57 стаи. Семейството обаче не е било вкъщи, тъй като отпътувало за коледна ваканция в чужбина.  Крадците са извършили обира за по-малко от час. Те са влезли в къщата през задния двор в петък вечерта. Служител по сигурността ги е забелязал в момента, в който вече са се изкачвали през оградата с откраднатите вещи. Имението е било охранявано само от един човек. \", подчерта нейният представител. Полицията все още не е успяла да установи самоличността на обирджиите. ", "date": "2019.12.16", "title": "Задигнаха ценности  за 50 млн. лири от дъщерята на Бърни Екълстоун"}
{"url": "https://standartnews.com/biznes/babkh-proveryava-meda-v-magazinite-409320.html", "text": "БАБХ започна проверки на меда, който се предлага в търговската мрежа. Проверките ще продължат до 3 януари и ще обхванат цялата страна. Това, което ще следим, са наличните предлагани количества мед по отношение на обявената информация на техния етикет, както и документите за произход, с които те се придружават на търговската територия, каза началникът на сектор в Областна дирекция по безопасност на храните–София Бистра Иванова пред журналисти по време на проверка в търговска верига. Тя обясни, че ще се проверява и съставът на меда, както и указания относно съхранение и произход. „В случай на несъответствие се издават предписания, ако несъответствието не крие непосредствен риск за здравето на хората. Ако крие такъв, продуктът се поставя под възбрана, докато се отстрани нарушението“, допълни Иванова.", "date": "2019.12.16", "title": "БАБХ проверява меда в магазините"}
{"url": "https://standartnews.com/biznes/grand-khotel-bansko-otvarya-nay-golemiya-detski-kt-v-kurorta-409335.html", "text": "Луксозният „Гранд хотел Банско“ отваря най-големия детски кът „Happy Kids“ в курорта за новия зимен сезон, обяви Милена Антова, управител на комплекса. \r\n„Направихме поредното обновяване, като този път е за най-малките гости. За да си успешен трябва да мислиш постоянно за всички туристи, да инвестираш и подобряваш хотела и да внедряваш иновации“, обясни тя. В „Happy Kids“ има за всеки по нещо. За най-малките има зона, в която те се пренасят в света на игрите - комплекти за рисуване и декориране, конструктори, кукли, меки басейни с пързалки и хиляди топки, и разбира се и кът за прожекции на анимационни филмчета. Екип от професионални аниматори организира игри за рисуване, детски партита и безброй забавления, в които децата се научават на различни и нови цветови гами и подхранват желанието да създават рисунки. В залата за по-големите са разположени последен модел електрически симулатори, стени за катерене, детски боулинг, въздушен хокей, джаги и др. Освен това се предлагат интерактивни игри като „Не се сърди човече“, „Монополи“ и „Черен Петър“. Този тип игри са не само забавни и увлекателни, но също така имат и образователен характер. Те спомагат за развитието на въображението, мисълта, рефлексите, уменията и знанията на децата. Приключенските игри ги запознават със заобикалящия ги свят, като им се показват нови места от земното кълбо, нови континенти и държави. Игрите за ловкост и рефлекси развиват бързата мисъл. Детският кът е безплатен за гостите на „Гранд хотел Банско“. Аниматорите се грижат за малчуганите, докато родителите могат да се наслаждават на чаша вино пред камината на Лоундж Бара на комплекса, под звуците на различни гост изпълнители. Другата голяма изненада от „Гранд хотел Банско“ е коледна игра, отново за децата. Тя се нарича „Детско Царство - Нарисувайте Вашата Коледа и спечелете награда“! Конкурсът е за най-весела Коледна рисунка, а какво да има на нея – решават изцяло самите деца. В него могат да се включат всички малчугани до 12 годишна възраст. Точно на 25.12.2019 г. в официалната страница на „Гранд Хотел Банско“ във Фейсбук, ще бъдат обявени тримата големи печеливши. Наградите са: \r\n1. Седмична СПА почивка за цялото семейство в „Гранд Хотел Банско“ \r\n2. Три дневна СПА почивка за цялото семейство в „Гранд Хотел Банско“ \r\n3. Три дневна СПА почивка за цялото семейство в „Гранд Хотел Банско“ Рисунките трябва да бъдат изпратени до 23.12.2019 г. на адреса на хотела - гр. Банско, ул. Глазне 5 за „Гранд Хотел Банско“. \r\nНашият коледен подарък е да видим много усмивки, смях и блясък в очите на всички деца!  ", "date": "2019.12.16", "title": "„Гранд хотел Банско“ отваря най-големия детски кът в курорта"}
{"url": "https://standartnews.com/biznes/obb-s-iztsyalo-nov-uebsayt-wwwubbbg-409340.html", "text": "Изцяло обновен корпоративен уебсайт представи на своите клиенти Обединена българска банка (ОББ). Сайтът www.ubb.bg е създаден след внимателен анализ на потребителското поведение и е съобразен с всички актуални тенденции в областта на уебдизайна. Основен фокус в новия сайт са подобрената навигация и опростяването на продуктовите страници с цел по-лесно ориентиране в богатото портфолио от продукти и услуги на банката. Разработени са дигитални инструменти като калкулатор за потребителски и ипотечни кредити, който изчислява месечна вноска при въвеждане на параметри за стойност на кредита и срок на погасяване; модул за сравнение на банкови продукти, както и различни форми за изпращане на запитване при интерес към конкретен продукт. „Като всяка динамична компания ОББ непрекъснато услугите, които предлага на своите клиенти. Създадохме новия сайт на ОББ с идеята той да събира на едно място всички наши предложения, като същевременно отразява нагласите на потребителите за бърз достъп по всяко време, на всякакво устройство, до най-важното, което трябва да знаят“, заяви Петър Андронов, главен изпълнителен директор на ОББ и кънтри мениджър на КВС Груп за България. Оригиналният и стилен дизайн на новия сайт е съобразен с корпоративната идентичност на KBC Груп и цели разпознаваемост на брандовете от Групата във визуално и функционално отношение. Освен новия сайт на ОББ, дигиталното портфолио на KBC Груп в България се допълва от нови сайтове на дружествата ОББ Факторинг (https://ubbfactoring.bg/) и ОББ Застрахователен брокер (https://ubb-insurancebroker.bg/). В същата стилистика е издържан и сайтът на българския клон на KBC лабораторията за иновации SurfStudio (https://surfstudio.bg/). Всички нови сайтове на компаниите от KBC Груп са изработени от eDesign, една от най-награждаваните български агенции за уеб дизайн, с повече от 15 години опит в създаването на качествени и запомнящи се уеб проекти. \r\n„За eDesign е привилегия, че вече 6 години Обединена българска банка вижда в лицето на нашата агенция надежден партньор и че имаме възможността да надградим тези отношения с работата си по всички сайтове от групата на KBC. Новият уебсайт на ОББ е предизвикателен и амбициозен проект, като освен с ребрандирането на банката е свързан и с постоянно променящите се потребителски нагласи и все по-мащабното навлизане на дигитални услуги във финансовия сектор. Вярвам, че създадохме изключително качествен продукт, който отговаря на високите изисквания на групата на KBC“, разказа Георги Костов, творчески директор и основател нa дигиталната агенция eDesign. Новият сайт на ОББ е най-новото допълнение в постоянно разширяващото се дигиталното портфолио от услуги на ОББ. В началото на декември банката представи специално разработената интернет платформа www.ubbforhome.bg, която цели да подпомогне търсещите жилище в планирането на бюджета за закупуване на нов дом чрез ипотечен кредит. Освен с калкулация на максималните цена и срок на кредита, платформата дава актуална информация за имотите в продажба в 6 големи български града и прави профил на избрания квартал, като обобщава данните за наличието на училища, паркове и детски градини в близост, индекс за чистота на въздуха, транспортни връзки, демография на квартала. Наскоро банката обяви и стартирането на изцяло дигитален процес за вземане на потребителски кредит или овърдрафт, без нужда от кандидатстване, през мобилното банкиране ОББ Мобайл.  ", "date": "2019.12.16", "title": "ОББ с изцяло нов уебсайт www.ubb.bg"}
{"url": "https://standartnews.com/biznes/zemedeltsi-poluchikha-635-mln-lv-409362.html", "text": "Близо 57 000 земеделци получиха 635 милиона лева по схемата за преки плащания на площ, съобщават от ДФ „Земеделие“. За Кампания 2019 по тази схема ще бъдат разпределени общо 741 млн. лева. Схемата за плащане на площ е с най-голям бюджет от всички директни плащания. Фермерите получават по 191 левa на хектар. Това е индикативна ставка. Окончателната ще бъде определена със заповед на земеделския министър след финалното актуализиране на допустимите за подпомагане площи. Само през последния месец фермерите получиха подпомагане за общо 862 млн. лева. От тях 154 милиона бяха платени на животновъдите, 73 милиона лева бяха преведени по схемата за намален акциз върху горивото, а до края на седмицата ще бъдат преведени още над 83 милиона лева по мярка 13 за необлагодетелстваните райони, гарантират от фонд „Земеделие“.", "date": "2019.12.16", "title": "Земеделци получиха 635 млн. лв."}
{"url": "https://standartnews.com/sport/chakat-vrba-do-chesove-v-ludogored-409277.html", "text": "Индикациите, че Павел Върба ще е новият наставник на Лудогорец се увеличават все повече, твърди Gong. Именитият специалист обяви след мача на досегашния си клуб Виктория Пилзен срещу Теплице, който беше последен за 2019 г., че си тръгва, макар да не разкри следващата си дестинация.  От ръководството на чешкия отбор разкриха, че всичко около бъдещето на специалиста ще стане ясно до 48 часа. Спортните издания в централноевропейската страна също поставиха такъв срок за обявяването на Върба за новия треньор на българския шампион.  \"Май това ще бъде последният ми мач начело на Виктория Пилзен. Изкарах невероятни седем години и половина начело на този страхотен отбор и искам да запомня с хубаво всеки един ден от този период. Но по всичко изглежда, че няма да бъда тук през януари. Не знам все още къде ще продължи кариерата ми\", заяви специалистът.  Феновете на Виктория му благодариха за работата в клуба със специален транспарант. А после от пресслужбата на тима от Пилзен обявиха, че в следващите 48 часа ще стане ясно какво се случва със специалиста. По принцип договорът му с клуба е до 30 юни 2020 г.  \"Предстои среща на Павел Върба с ръководството на клуба и след нея ще обявим какво ще е бъдещето на специалиста. Всички ще научите официалната информация в следващите 48 часа. Всичко ще стане ясно\", заявиха от клуба. Но изданията в Чехия са категорични - до вторник Върба ще бъде обявен за следващия треньор на Лудогорец. Такова е заключението и на авторитетната медия idnes.cz, според която той вече е склонил на офертата от Разград, въпреки че е бил търсен за национален селекционер на Словакия. ", "date": "2019.12.16", "title": "Чакат Върба до часове в Лудогоред"}
{"url": "https://standartnews.com/sport/vratar-podade-za-gol-na-real-madrid-409278.html", "text": "Вратарят Тибо Куртоа на практика донесе точката на Реал Мадрид в гостуването на Валенсия за крайното 1:1, разказва Gol. Белгийският вратар на столичани бе в основата на изравнителния гол в 95-та минута, след като негов удар с глава бе избит от стража на гостите, а при добавката Карим Бензема направи 1:1. \r\n \r\nПреди това Карлос Солер бе дал аванс на домакините в 78-та минута и изглеждаше така, че Реал ще влезе в дербито с Барселона след загуба. Късната драма обаче донесе точката на столичани, които пък не успяха да се възползват от равенството на Барса срещу Реал Сосиедад вчера. \r\n \r\nТака преди голямото дерби на Испания в сряда Барселона и Реал имат равни точки на върха в класирането - по 35, но каталунците са първи заради по-добрата си голова разлика. Валенсия пропусна да влезе в топ 6 и е на 8-ма позиция с 27 т. \r\n \r\nДвубоят започна равностойно, като в началните минути гостите опитаха късмета си с далечни удари. Изстрели на Валверде и Тони Кроос обаче бяха парирани от Хауме. Вратарят на Валенсия спаси и лек удар на Карим Бензема. \r\n \r\nПървата по-изгодна ситуация за домакините се откри пред Феран Торес. В 17-та минута крилото навлезе в наказателното поле при една бърза контраатака, обърна се покрай Рафаел Варан, но стреля право в ръцете на Куртоа. След половин час игра Феран бе още по-близо до гола, след като засече с глава центриране на Гая отляво. Топката обаче мина над вратата. \r\n \r\nОще в началните минути на второто полувреме домакините пропуснаха най-чистото положение в мача до момента. Много опасният Феран Торес се възползва от подхлъзване на Серхио Рамос и изскочи сам срещу Куртоа. Белгиецът обаче отрази удара в краката му. \r\n \r\nПоследва надлъгване между двата отбора, които не искаха да рискуват много. В 66-та минута Родриго Морено се размина на сантиметри от това да засече остро центриране пред вратата на Реал, а малко след това наставникът на гостите опита да освежи атаката си с пускането в игра на Гарет Бейл и Винисиус. \r\n \r\nМалко след това, в 73-та минута, Карим Бензема изскочи на стрелкова позиция и оставен сам фронтално срещу вратата на границата на наказателното поле реши да подава. Пасът към Винисиус обаче дойде дълъг и опасността премина. \r\n \r\nТака се стигна до 78-та минута, когато Карлос Солер “взриви” трибуните на “Местая”. Домакините изградиха светкавична контраатака, Даниел Вас се бе озовал на дясното крило и пусна остър пас към границата на вратарското поле. Там Солер бе оставен абсолютно сам и технично насочи топката под гредата за 1:0. \r\n \r\nДо края “прилепите” бранеха с всички сили крехката си преднина, а в 4-та минута на добавеното време изравнителен гол на Лука Йович бе отменен заради засада. Серхио Рамос свали топката с глава към сърбина, който хладнокръвно реализира, но бе в нередовна позиция. \r\n \r\nДрамата обаче не бе свършила. В 95-та минута след центриране от ъглов удар Тибо Куртоа нанесе страхотен удар с глава, който бе отстранен от Хауме. Последва разбъркване, при което Карим Бензема забоде топката под гредата за 12-тия си гол в Ла Лига този сезон. Французинът се изравни с Лионел Меси при голмайсторите в първенството.", "date": "2019.12.16", "title": "Вратар подаде за гол на Реал Мадрид"}
{"url": "https://standartnews.com/sport/inter-otnovo-e-nachelo-v-italiya-409280.html", "text": "Футболистите на Интер се върнаха на върха в италианската Серия А. \"Нерадзурите\" изпреварват Ювентус по голова разлика. Двата тима имат по 39 точки. Интер направи 1:1 при гостуването на Фиорентина в 16-ия кръг на Калчото. Борха Валеро откри за Интер в 8-ата минута, а резервата Душан Влахович изравни във 2-ата минута на добавеното време. Ювентус пък срази вкъщи Удинезе с 3:1. Два от головете за шампионите вкара голямата им звезда Кристиано Роналдо.", "date": "2019.12.16", "title": "Интер отново е начело в Италия"}
{"url": "https://standartnews.com/biznes/sobstvenikt-na-dva-mola-u-nas-napusna-pazara-v-rumniya-409350.html", "text": "Вчера NЕРІ Rосkсаѕtlе e пoдпиcaлa дoгoвop c АFІ Еurоре зa пpoдaжбaтa нa 100 пpoцeнтa oт oфиc пopтфoлиoтo cи в Pyмъния, cъoбщиxa oт ĸoмпaниятa. Cтoйнocттa нa cдeлĸaтa e oĸoлo €290 милиoнa, ĸaтo щe бъдe yтoчнeнa дoпълнитeлнo нa дaтaтa нa пpиĸлючвaнe нa тpaнcaĸциятa, ĸoятo e 15 мaй 2020 г.Cдeлĸaтa e зa чeтиpи cгpaди. Te имaт oбщa зacтpoeнa плoщ oт близo 170 000 ĸвaдpaтни мeтpa. Eднaтa cгpaдa e Тhе Оffісе в Kлyж-Haпoĸa. Ocтaнaлитe тpи ce нaмиpaт в Бyĸypeщ - Flоrеаѕса Вuѕіnеѕѕ Раrk, Lаkеvіеw и Vісtоrіеі Оffісе. Зa пъpвoтo пoлyгoдиe нa 2019 г. тe ca дoнecли нa NЕРІ нeтни пpиxoди oт €11,8 милиoнa. NЕРІ Rосkсаѕtlе пpитeжaвa и тъpгoвcĸи цeнтpoвe в ceвepнaтa ни cъceдĸa. У нac тя e coбcтвeниĸ нa coфийcĸитe мoлoвe Раrаdіѕе и Ѕеrdіkа Сеntеr.", "date": "2019.12.16", "title": "Собственикът на два мола у нас напусна пазара в Румъния"}
{"url": "https://standartnews.com/sport/arsenal-se-izdni-vkshchi-409279.html", "text": "Шампионът Манчестър Сити отнесе Арсенал с 3:0 в дербито от 17-ия кръг на Висшата лига насред неговия „Емиратс Стейдиъм”, за да се върне на победния път във Висшата лига. Това бе мач №200 за Пеп Гуардиола начело на шампионите. \r\nКевин де Бройне бе в центъра на събитията, след като се отчете с 2 гола и асистенция, а тимът му подобри актива си до 35 точки, на 14 от Ливърпул, но вече на 4 от втория Лестър. \r\nВ същото време лондончани отново бяха трагични в защита и нямаха никакви шансове да вземат нещо, при това без да изглеждаше, че съперникът им играе на пълни обороти. Те са 9-и с 22 точки.", "date": "2019.12.16", "title": "Арсенал се издъни вкъщи"}
{"url": "https://standartnews.com/sport/arm-kobrata-shche-nokautira-dzhoshua-409281.html", "text": "Легендарният промоутър Боб Аръм продължава със заканите преди предстоящия мач на клиента му Кубрат Пулев срещу Антъни Джошуа за световната титла в IBF. Двете страни в момента договарят условията по мача и в началото на 2020 г. трябва да има яснота около провеждането му.  88-годишният Аръм наскоро обяви, че вярва в Кобрата и според него той може да нокаутира британеца. Сега стигна и по-далеч, като е на мнение, че не просто българинът може да се справи с тази задача, но и ще приключи завинаги кариерата на британеца след срещата им.  Нека ви издам една малка тайна. Ако искате се съгласявайте, ако искате - недейте. Но по това време догодина - средата на декември 2020 г. - Антъни Джошуа вече няма да е топбоксьор и с кариерата му ще е приключено. И съм категоричен в това.\" \"Защото имам едно момче в агенцията си - Кубрат Пулев, което ще го просне по зад*ик и ще го нокаутира безцеремонно в следващата им среща. Всички знаят, че следващият съперник на Джошуа ще е именно той и след това ще свърши за бокса\", заяви Аръм пред TalkSport. ", "date": "2019.12.16", "title": "Аръм: Кобрата ще нокаутира Джошуа"}
{"url": "https://standartnews.com/sport/dnes-teglyat-zhrebiya-na-ludogorets-za-liga-evropa-409289.html", "text": "Днес в 14,00 часа в Нион (Швейц) ще бъде изтеглен жребия за 1/16-финалите в \"Лига Европа\".  Българският шампион Лудогорец ще бъде поставен във втора урна, защото завърши на такава позиция в своята група \"H\". Негов съперник ще бъде един от победителите без Еспаньол (испанците спечелиха груа \"H\") или един от четирите тима заели трети места в групи от Шампионската лига - Бенфика, Интер, Ред Бул Залцбург или Аякс. Жребият не може да противопостави отбори, които вече са били в една група, или са от една асоциация. Поставените в първа урна гостуват в първите мачове и са домакини в реваншите. По програма първите двубои са насрочени за 20 февруари, а реваншите трябва да се изиграят на 27 февруари. Поставени: Аякс (Холандия) Арсенал (Англия) Базел (Швейцария) Бенфика (Португалия) Брага (Португалия) Селтик (Шотландия) Еспаньол (Испания) Гент (Белгия) Интер (Италия) Истанбул Башакшехир (Турция) ЛАСК (Австрия) Малмьо (Швеция) Манчестър Юнайтед (Англия) Порто (Португалия) РБ Залцбург (Австрия) Севиля (Испания) Непоставени: АПОЕЛ (Кипър) АЗ Алкмаар (Холандия) Байер Леверкузен (Германия) ЧФР Клуж (Румъния) Брюж (Белгия) Копенхаген (Дания) Айнтрахт Франкфурт (Германия) Хетафе (Испания) ЛУДОГОРЕЦ (България) Олимпиакос (Гърция) Глазгоу Рейнджърс (Шотландия) Рома (Италия) Шахтьор Донецк (Украйна) Спортинг Лисабон (Португалия) Волфсбург (Германия) Уулвърхамптън (Англия)", "date": "2019.12.16", "title": "Днес теглят жребия на Лудогорец за Лига Европа"}
{"url": "https://standartnews.com/biznes/britanskata-lira-s-pochti-trigodishen-rekord-409353.html", "text": "Британската лира постига почти тригодишен рекорд.  Бpитaнcĸaтa вaлyтa в пeтъĸ пoдcĸoчи дa мaĸcимyм oт aпpил 2017 гoдинa нa фoнa нa yбeдитeлнaтa пoбeдa нa ĸoнcepвaтивнaтa пapтия нa извънpeднитe пapлaмeнтapни избopи в Oбeдинeнoтo ĸpaлcтвo. И днec cyтpинтa фyнтът пpoдължaвa дa дeмoнcтpиpa пoлoжитeлнa динaмиĸa. Πpeмиepът Бopиc Джoнcън oбeщa дa пpиĸлючи c Вrехіt дo 31 янyapи. Днec oбщaтa вaлyтa пocĸъпна пo oтнoшeниe нa aмepиĸaнcĸaтa c нa 0,19% - дo $1,1142 зa eвpo cпpямo $1,1121 зa eвpo пpи зaĸpивaнeтo нa тъpгoвиятa в пeтъĸ.", "date": "2019.12.16", "title": "Британската лира с почти тригодишен рекорд"}
{"url": "https://standartnews.com/sport/ludogorets-sreshchu-inter-v-liga-evropa-409323.html", "text": "Българският шампион Лудогорец научи жребия си в Лига Европа. На фазата на 1/16-финалите евробоецът на България ще се изправи срещу Интер Милано.  Мачовете ще се проведат на 20 и 27 февруари. В първия си мач \"орлите\" са домакини. Реваншът в Милано е седмица по-късно.Тепърва предстои от УЕФА да обявят и началните часове на двете битки. Това е четвърто участие на разградчани в пролетната част на евротурнирите, като досега са преодолявали 1/16-финалите веднъж - през 2014 г., когато отстраниха италианския колос Лацио в незабравими мачове с много драма.  Те имат и друга среща с гранд от Апенините напролет. Това се случи през 2017 г., когато срещнаха Милан, но след интересни битки отпаднаха от по-нататъшното си участие в турнира. ", "date": "2019.12.16", "title": "Лудогорец срещу Интер в Лига Европа"}
{"url": "https://standartnews.com/sport/blgarska-titla-na-turnira-v-milano-409290.html", "text": "Сестрите Стефани и Габриела Стоеви спечелиха турнира по бадминтон от сериите \"Интернейшънъл Чалъндж\", проведен в Милано (Италия) с награден фонд $25 000. На финала на дамските двойки българките надиграха категорично поставените под №2 рускини Екатерина Болотова и Алина Давлетова с 21-11, 21-14 само за 35 минути. Нашите момичета затвърдиха реномето си на №1 на Стария континент, като в целия турнир не допуснаха да загубят , постигайки пет чисти победи. Другите титли в Милано станаха притежание на испанката Каролина Марин, която побеждава азитаките постоянно, французина Христо Попов при мъжете и руснаците Владимир Иванов и Екатерина Болотова при смесените двойки.", "date": "2019.12.16", "title": "Българска титла на турнира в Милано"}
{"url": "https://standartnews.com/sport/ivet-lalova-poluchi-peti-priz-za-atlet-na-godinata-409332.html", "text": "Ивет Лалова-Колио получи днес петата си статуетка за Атлет на България. Тя беше избрана за №1 за 2019 г. в традиционната анкета на списание “Атлетика“. Церемонията събра в хотел \"Метрополитен\" много спортни журналисти, атлети, деятели, както и президента на БФЛА и АБАФ, и член на Съвета на Световната атлетика и първи вице на европейската Добромир Карамаринов, Красен Кралев, министър на Младежта и спорта. Специални гости от страна на парнтьорите на БФЛА бяха Илияна Захариева, директор \"Корпоративни комуникации\" на водещия български телеком А1 и Илона Станева, директор \"Маркетинг и реклама\" на най-голямата българска банка - Fibank. Президентът на БФЛА Добромир Карамаринов поздрави всички за успешната година в която имаме еврошампион в зала в лицето на Радослава Мавродиева (гюле), световен студентски шампион в скока на височина - Тихомир Иванов и двукратна балканска шампионка и седма в света на 200 м Ивет Лалова-Колио. Ивет покри и две квоти за предстоящата олимпиада в Токио 2020. За нея това ще е петата олимпиада. Мирела Демирева също стана финалистка в скока на височина на шампионата на планетата в Доха. Карамаринов благодари специално на министър Кралев за подкрепата, която държвата оказва на олимпийски спорт №1. Той отдаде значимото и на партньорите на БФЛА, които за поредна година помагат да водещия български спорт. Успешното провеждане на Балканиадата в Правец също бе сред акцентите в изказването на Карамаринов по време на церемонията. „Годината беше нормална. Имахме радости, имахме и моменти, в които ни се искаше да бъде по-добре, коментира президентът на БФЛА Добромир Карамаринов. – Когато имаш европейска шампионка, млади таланти, когато имаш имена като Мирела Демирева, Габриела Петърова, Тихомир Иванов, и когато имаш Ивет Лалова, е успех. Ивет е феновмен заради много неща – с резултат, времето, през което бяга, феномен от медицинска гледна точка и ние сме горди, че имаме Ивет, каза в словото си президентът на БФЛА. Карамаринов награди министър Кралев от името на Балканската атлетика за приноса в развитието и популяризинето на спорта в региона. “Ако нямаш добра атлетика, няма и спорт. Имаме таланти, имаме и легенди. Талантите се учат от легендите. Легендите ни държат винаги едно високо ниво. Излишно е да казвам колко е значима Ивет за световната атлетика, не само за българската. Не, че в България не я обичат, не че в България стотици млади хора и деца не искат да й подражават. Но когато видиш, че на едно Световно първенство по време на официалния обяд с представители на всички атлетически федерации, тя беше единственият действащ атлет, който беше поканен на този обяд и единственият човек, който сър Коу поздрави и се обърна официално към него от всички присъстващи, няма как да не се гордеем, че имаме такъв сънародник и толкова значима фигура в световната атлетика”, каза при награждаването министър Кралев. Ивет Лалова беше избирана за номер едно у нас и през 2004, 2005, 2008 и 2012 г. В своето изказване след като получи наградата Лалова благодари на министър Красен Кралев за помощта, която ММС оказва на целия български спорт. “Много често ми се случва да се гордея, когато излизам в чужбина и казвам какви зали и какви писти имаме, и какво се прави за целия наш спорт в България”, каза пред присъстващите Ивет Лалова. Водещата ни атлетка бе наградена и от А1. Тя получи атрактивната си награда лично от Илияна Захариева, директор \"Корпоративни комуникации\" на А1. \"Ивет е уникален атлет и човек. Освен публичния образ, които всички вие и ние виждаме искам да разкрия, че Ивет е участвала в разговори и срещи с наши колеги от А1. Всички бяха впечатлети от нея. Няма как да си толкова добър в спорта ако не си изключително дисциплиниран и отговорен. Изминалата 2019-а бе страхотна за атлетиката. Благодаря, че А1 е част от леката атлетика в България. Честито Ивет и продължавай да ни радваш\", заяви при награждаването Илияна Захариева.  Лалова бе наградена от Илона Станева от Fibank. \"Имаме страхотна година за атлетиката. Честито на Ивет и за нейните страхотни постижения. Мисля, че няма българин, които да не е гледал световното в Доха и да е преживявал всичко, което се случваше там и най-вече изявите на Ивет. За мен е чест от името на Първа инвестиционна банка да подкрепя за поредна година българския спорт и в частност леката атлетика. Знаете Fibank е банката която подкрепя спорта. Чудесно е да знаем, че има приемственост. Пожелавам на младите атлети да продължават все така целеустремено. Желая ви още по-големи успехи през 2020 година. Най-вече бъдете здраве и ни накарайте отново да се гордеем с вас\", заяви Илона Станева при награждаването на Ивет. Шампионът в хвърлянето на чук от Европейския младежки олимпийски форум Валентин Андреев беше награден и с приза за “Изгряваща звезда” на годината на церемонията. Балчиклията връчи и специален часовник от името на своя клуб СКЛА Черно море - 2005 - Балчик на президента на Българска федерация по лека атлетика Добромир Карамаринов. Победителите в във веригата \"А1 Атлетика за младежи\" за 2019 г. Боян Хаджитодоров и Яна Стоева също бяха отличени. Андреев, Хаджитодоров и Стоева получиха последен модел смарт устройства от А1, като честа да им ги връчи имаше Илияна Захариева. Младите таланти бяха зарадвани с награди и от Fibank, чрез Илона Станева. Тя награди и Добромир Карамаринов за приноса му за развитието на българската алтетика.   ", "date": "2019.12.16", "title": "Ивет Лалова получи пети приз за \"Атлет на годината\""}
{"url": "https://standartnews.com/sport/strakhotni-bitki-na-18-finalite-v-shampionskata-liga-409326.html", "text": "Изключителни сблъсъци ще се състоят на осминафиналите в Шампионската лига! Настоящият европейски клубен шампион Ливърпул ще има за съперник Атлетико Мадрид, докато най-големият двубой определено е срещата между Реал Мадрид и Манчестър Сити. Това отреди тегленият днес жребий в Нион.  Френският първенец Пари Сен Жермен пък ще има тежка задача срещу бившия тим на Томас Тухел Борусия Дортмунд.  Мачовете са съответно на 18/19/25/26 февруари 2020 година, а реваншите - на 10/11/17/18 март. Интересното е, че до фазата на директните елиминиации достигнаха само отбори от Топ 5 първенствата на Европа - Англия, Испания, Италия, Германия и Франция. По четири са тимовете от Острова и Пиренеите, по три са от Апенините и Бундеслигата, а два са френски. ", "date": "2019.12.16", "title": "Страхотни битки на 1/8 финалите в Шампионската лига"}
{"url": "https://standartnews.com/sport/shef-na-inter-nyama-da-podtsenim-ludogorets-409341.html", "text": "Вицепрезидентът на Интер Хавиер Санети коментира пред официалния сайт на клуба жребия за Лига Европа, който отреди италианският отбор да се изправи срещу шампиона на България Лудогорец в 1/16-финалите на турнира. Санети, който присъства на церемонията в Нион, обяви, че целта пред Интер е спечелването на Лига Европа и увери, че тимът няма да подцени съперника си. „Трябва да се подготвим по най-добрия начин за двата мача, защото нищо не може да се приеме за даденост в Европа. Много ще зависи от формата на отборите през февруари. Сега сме съсредоточени върху шампионата до края на 2019 г., а след това ще имаме време да се подготвим за тези два мача, защото Лига Европа е важен турнир, който искаме да спечелим. Беше толкова разочароващо да отпаднем от Шампионска лига“, заяви легендарният футболист на Интер Санети. Лудогорец приема \"нерадзурите\" на 20 февруари 2020 година, а реваншът в Милано е на 27-и. фото ЕПА/БГНЕС", "date": "2019.12.16", "title": "Шеф на Интер: Няма да подценим Лудогорец"}
{"url": "https://standartnews.com/sport/genchev-inter-e-favorit-no-i-ludogorets-ima-shansove-409334.html", "text": "\"Интер е фаворит срещу Лудогорец, но може да ги изненадаме доста неприятно\". Това заяви в интервю за \"Хоризонт\" Станислав Генчев. Досегашният старши треньор на шампионите изрази мнение, че Лудогорец е можел да има и по-лесен съперник при тегленето на жребия за 1/16-финалите от турнира Лига Европа. \r\n \r\nКакто е известно, отборът на Лудогорец ще играе срещу италианския гранд Интер в 1/16 финалите на футболния турнир Лига Европа, реши тегленият жребий днес. Лудогорец е домакин в първата среща на 20-ти февруари, а реваншът е седмица по късно в Милано. \r\n \r\n\"Интер е фаворит, но това не означава, че ще излезем като обречени срещу тях. Имаме шансове, ще се подготвим добре и може да ги отстраним. Първата среща е в Разград и при добър резултат може да разчитаме и на краен успех. Можеше да имаме и повече късмет при този жребий, но вече всичко е ясно. Играем срещу Интер. Със сигурност този отбор е значително по-силен от противниците, с които играхме в турнира Лига Европа до момента. Лудогорец обаче има достатъчно опит в Европа и няма да излезе като обречен. За нас дори е по-добре, че ще няма да ни слагат фаворити. Така и футболистите ще бъдат спокойни и покажат истинските си възможности\", добави Станислав Генчев.", "date": "2019.12.16", "title": "Генчев: Интер е фаворит, но и Лудогорец има шансове"}
{"url": "https://standartnews.com/sport/inter-e-bez-zaguba-ot-blgarski-tim-v-evropa-409339.html", "text": "След като бе изтеглен жребият за 1/16-финалите в Лига Европа, стана ясно ,че Лудогорец ще се изправи срещу италианския гранд Интер. Това няма да бъде първото акостиране на \"нерадзурите\" на българска земя, припомня Gong.bg. Във великата си история \"синьо-черните\" имат две гостувания в България. През сезон 1966/67 в полуфинал за КЕШ Интер се изправя срещу големия отбор на ЦСКА от далечното минало. Воденият от Стоян Орманджиев тим преди това е преминал през малтийския Слиема Уондърърс, гръцкия Олимпиакос, полския Гурник Забже и северноирландския Линфийлд. На 19 април 1967 година на стадион \"Сан Сиро\" срещу \"армейците\" се изправят 10 футболисти, които две години по-рано са спечелили втора поредна европейска титла. В 32-ата минута главният съдия Влахоянис гони Кирил Райков, а в самия край на полувремето легендата Факети открива резултата. Но дори и в намален състав, ЦСКА стига до равенството с гол на Никола Цанев. На реванша в София Интер е посрещнат от 70 000 души по трибуните на стадион \"Васил Левски\". В 22-ата минута отново Никола Цонев поразява вратата на Сарти, но за всеобща изненада голът е отменен от главния съдия Сакариеги. В 62-ата минута \"нерадзурите\" отново повеждат с гол на Факети, но 12 минути преди края на мача младока Николай Радлев изравнява и отново резултатът е 1:1. Това означава, че сблъсъкът трябва да се реши в трети мач, който да е на неутрален терен. Варианти за домакин на решителната битка са Виена или Грац в Австрия, както и Франкфурт в Западна Германия, но изборът пада върху Болоня. Много легенди има около мача на стадион \"Комунале\", но в крайна сметка ЦСКА губи с 0:1 с гол на Капелини и пропуска шанса да се изправи срещу Селтик в спора за трофея. Години по-късно, през 1974 година, Етър е пред първото си участие в европейските клубни турнири, като жребият му отрежда да се изправи срещу Интер. В миланския гранд продължават да бъда легендарните Джачинто Факети и Сандро Мацола. На 18 септември на стадион \"Ивайло\" воденият от Луис Суарес тим е подложен на изключителен натиск и почти през целия мач се брани. В крайна сметка удържа нулевото равенство. В реванша на \"Сан Сиро\" \"болярите\" отново се противопоставят на Интер, но след два червени картона за тях и дузпа в позла на италианския гранд, Етър прекланя глава и губи с 0:3. Сега на Интер предстои да се изправи срещу трети отбор от България и ще видим дали Лудогорец ще бъде първият роден тим, който да нанесе поражение на миланския гранд.", "date": "2019.12.16", "title": "Интер е без загуба от български тим в Европа"}
{"url": "https://www.standartnews.com/sport/arm-kobrata-shche-nokautira-dzhoshua-409281.html", "text": "Легендарният промоутър Боб Аръм продължава със заканите преди предстоящия мач на клиента му Кубрат Пулев срещу Антъни Джошуа за световната титла в IBF. Двете страни в момента договарят условията по мача и в началото на 2020 г. трябва да има яснота около провеждането му.  88-годишният Аръм наскоро обяви, че вярва в Кобрата и според него той може да нокаутира британеца. Сега стигна и по-далеч, като е на мнение, че не просто българинът може да се справи с тази задача, но и ще приключи завинаги кариерата на британеца след срещата им.  Нека ви издам една малка тайна. Ако искате се съгласявайте, ако искате - недейте. Но по това време догодина - средата на декември 2020 г. - Антъни Джошуа вече няма да е топбоксьор и с кариерата му ще е приключено. И съм категоричен в това.\" \"Защото имам едно момче в агенцията си - Кубрат Пулев, което ще го просне по зад*ик и ще го нокаутира безцеремонно в следващата им среща. Всички знаят, че следващият съперник на Джошуа ще е именно той и след това ще свърши за бокса\", заяви Аръм пред TalkSport. ", "date": "2019.12.16", "title": "Аръм: Кобрата ще нокаутира Джошуа"}
{"url": "https://www.standartnews.com/sport/ancheloti-pred-dogovor-s-evertn-409368.html", "text": "Италианският специалист Карло Анчелоти вече е пристигнал в Ливърпул, където ще преговаря за мениджърския пост в Евертън, това съобщава „Sky Sports“. Италианецът е считан за основен фаворит за заместник на Марко Силва. Анчелоти пък е без работа, след като беше уволнен от Наполи миналата седмица. Шефовете на „карамелите“ са се обърнали към Анчелоти, след като са получили негативен отговор  от Унай Емери. Офертата на ръководството на Евертън е за контракт до лятото на 2022 година, която бившият наставник на Наполи е одобрил. Анчелоти вече има опит във Висшата лига, след като води тима на Челси от 2009 до 2011 година и спечели титлата през сезон 2009/2010 година.", "date": "2019.12.16", "title": "Анчелоти пред договор с Евертън"}
{"url": "https://standartnews.com/sport/ludogorets-naznachi-pavel-vrba-409336.html", "text": "Лудогорец официално обяви назначението на Павел Върба. Треньор №1 на Чехия ще замени начело на \"орлите\" Станислав Генчев. Върба ще встъпи в длъжност на 1 януари, като няколко дни след това ще бъде представен пред медиите. Договорът на специалиста е за 2,5 години. Върба ще доведе в Разград и двама свои помощници - Зденек Бечка и Мартин Тичачек. \r\n \r\n Треньор №1 на Чехия - Павел Върба, поема Лудогорец след 1 януари 2020 г. Специалистът, който до вчера води Виктория (Пилзен), пристига в България с двама свои сънародници - Зденек Бечка /полощник-треньор/ и Мартин Тичачек /треньор на вратарите/. Върба ще бъде представен пред медиите в България в първите дни на януари 2020 г. на пресконференция в София. Досегашният наставник Станислав Генчев остава в щаба на именития чех като помощник. Преговорите с Павел Върба приключиха в кратък срок, но до неговото назначаване се стигна след предварително зададени критерии от ръководството на ПФК „Лудогорец“, на който чешкият специалист отговаря на 100%.  Той парафира договорът си за 2.5 г. Павел Върба има богата треньорска кариера, белязана от серия успехи основно с Виктория. Той е четирикратен шампион на Чехия и носител на купата на страната с тима от Пилзен. С Виктория стига три пъти до групите на Шампионската лига, като и в трите случая продължава в Лига Европа като трети. Има и титла на Словакия с отбора на Жилина. Работил е и в руския Анжи. \r\nБил е начело на националния отбор на Чехия, когото класира и води на европейското първенство във Франция през 2016 г. Върба е избиран осем пъти за треньор №1 на Чехия. В неделя Върба за последен път води Виктория в домакинския мач срещу Теплице, след което бе изпратен от феновете на домакините изключително емоционално. Ръководството на ПФК „Лудогорец“ благодари на колегите си от „Виктория“ Пилзен за професионалното отношение и желае успех на отбора. \r\nРоден на 6 декември 1963 г. в Пршеров (Чехия) Клубове \r\n1994-1996 ФК Пршеров \r\n1996-2003 Баник Острава (асистент) \r\n2003 Баник Острава \r\n2003-2004 Баник Острава (асистент) \r\n2004-2006 Матадор (Пушов) \r\n2006-2008 Жилина \r\n2008-2013 Виктория (Пилзен) \r\n2016 Анжи (Русия) \r\n2017-2019 Виктория Пилзен \r\n2003 Чехия U 20 \r\n2006-2007 Словакия (асистент) \r\n2014-2016 Чехия", "date": "2019.12.16", "title": "Лудогорец назначи Павел Върба"}
{"url": "https://www.standartnews.com/sport/chakat-vrba-do-chesove-v-ludogored-409277.html", "text": "Индикациите, че Павел Върба ще е новият наставник на Лудогорец се увеличават все повече, твърди Gong. Именитият специалист обяви след мача на досегашния си клуб Виктория Пилзен срещу Теплице, който беше последен за 2019 г., че си тръгва, макар да не разкри следващата си дестинация.  От ръководството на чешкия отбор разкриха, че всичко около бъдещето на специалиста ще стане ясно до 48 часа. Спортните издания в централноевропейската страна също поставиха такъв срок за обявяването на Върба за новия треньор на българския шампион.  \"Май това ще бъде последният ми мач начело на Виктория Пилзен. Изкарах невероятни седем години и половина начело на този страхотен отбор и искам да запомня с хубаво всеки един ден от този период. Но по всичко изглежда, че няма да бъда тук през януари. Не знам все още къде ще продължи кариерата ми\", заяви специалистът.  Феновете на Виктория му благодариха за работата в клуба със специален транспарант. А после от пресслужбата на тима от Пилзен обявиха, че в следващите 48 часа ще стане ясно какво се случва със специалиста. По принцип договорът му с клуба е до 30 юни 2020 г.  \"Предстои среща на Павел Върба с ръководството на клуба и след нея ще обявим какво ще е бъдещето на специалиста. Всички ще научите официалната информация в следващите 48 часа. Всичко ще стане ясно\", заявиха от клуба. Но изданията в Чехия са категорични - до вторник Върба ще бъде обявен за следващия треньор на Лудогорец. Такова е заключението и на авторитетната медия idnes.cz, според която той вече е склонил на офертата от Разград, въпреки че е бил търсен за национален селекционер на Словакия. ", "date": "2019.12.16", "title": "Чакат Върба до часове в Лудогоред"}
{"url": "https://standartnews.com/sport/grmna-ogromen-skandal-s-uvogoreni-machove-v-tenisa-409344.html", "text": "Федералното бюро за разследване на САЩ провежда масова акция за разбиването на мрежа за уговаряне на мачове и черно тото в тениса, съобщават BNR, цитирайки немската телевизия ZDF. Според информацията под подозрение за участие в нелегалните дейности са 135 тенисисти от седем различни държави, включително и един играч от топ 30 на световната ранглиста. Името на нито един от тях не се назовава, но се прави уточнението, че тенисистът от топ 30 има три спечелени титли в кариерата си. Допълнителна информация по случая разкри главният прокурор на Белгия Ерик Бишоп, с когото да е свързали от ФБР. \"Става въпрос за мрежа, организирана от американската мафия, която се е разпростряла в седем страни и провежда високо интелигентни измами в огромни мащаби. В случая уникални са не само размерите на измамата, но и системата за манипулация на букмейкърските къщи. Понякога се правят стотици отделни залози с малки суми на уговорените мачове, като се поддържа постоянна връзка с тенисистка на корта. Всяка манипулация носи десетки хиляди евро печалба\", коментира Бишоп. Новината излиза първо в Германия, тъй като германски тенисист, участвал в схемата, първи се е съгласил да сътрудничи на разследващите. Разследването продължава в Испания, Белгия, Франция и САЩ, като се твърди, че е замесена и арменската мафия. \"Мафията е много добре структурирана, има хора, които отговарят за сметките в сайтовете за залагане, други, които перат парите и трети, които са в контакт с тенисистите\", допълни Бишоп. ", "date": "2019.12.16", "title": "Гръмна огромен скандал с увогорени мачове в тениса"}
{"url": "https://standartnews.com/svyat/erdogan-plashi-sashch-ss-zatvaryane-na-bazi-409287.html", "text": "Турция заплаши да затвори двете военни бази, ползвани от американската армия. Президентът Реджеп Ердоган каза, че „Инджирлик” и „Кюреджик” може да бъдат затворени, „ако се наложи”. Това не е първият път, в който Анкара се заканва за базите. Отношенията със САЩ се обтегнаха допълнително, откакто Турция купи от Русия модерни зенитни комплекси. Базата „Инджирлик” в Южна Турция е използвана редовно от американската бойна авиация, включително за бомбардировки срещу групировката ИДИЛ. В базата „Кюреджик” в югоизточната част на страната има радарна система на НАТО.", "date": "2019.12.16", "title": "Ердоган плаши САЩ със затваряне на бази"}
{"url": "https://standartnews.com/sport/ancheloti-pred-dogovor-s-evertn-409368.html", "text": "Италианският специалист Карло Анчелоти вече е пристигнал в Ливърпул, където ще преговаря за мениджърския пост в Евертън, това съобщава „Sky Sports“. Италианецът е считан за основен фаворит за заместник на Марко Силва. Анчелоти пък е без работа, след като беше уволнен от Наполи миналата седмица. Шефовете на „карамелите“ са се обърнали към Анчелоти, след като са получили негативен отговор  от Унай Емери. Офертата на ръководството на Евертън е за контракт до лятото на 2022 година, която бившият наставник на Наполи е одобрил. Анчелоти вече има опит във Висшата лига, след като води тима на Челси от 2009 до 2011 година и спечели титлата през сезон 2009/2010 година.", "date": "2019.12.16", "title": "Анчелоти пред договор с Евертън"}
{"url": "https://standartnews.com/svyat/rusiya-planira-polet-do-mks-za-2-chasa-409298.html", "text": "Роскосмос планира през 2020 година да изпрати кораб до Международната космическа станция, като полетът ще продължи ултра кратко време и ще отнеме само два часа, съобщи БГНЕС. \"До МКС - след два часа! Ще бъде тествана схема за еднократен полет на космически кораби до станцията\", се казва във видео за плановете на държавната корпорация за 2020 г. В същото време генералният директор на \"Роскосмос\" Дмитрий Рогозин припомни, че \"в близко бъдеще\" се планира да се лети до МКС с екипаж по кратка схема, която отнема 3 часа и половина. В момента руските кораби стигат до МКС в стандартен двудневен режим или в бърз шест часов режим. ", "date": "2019.12.16", "title": "Русия планира полет до МКС за 2 часа"}
{"url": "https://standartnews.com/svyat/shest-zhertvi-vze-gigantska-zimna-burya-v-sashch-409299.html", "text": "Шестима души в два щата са загинали при произшествия, предизвикани от лошото време, заявиха властите. Зимна буря, обхванала средната част на САЩ в неделя, създаде опасни условия за шофьорите, като на някои места движението беше парализирано заради десетки катастрофи. Бурята обхвана район от Скалистите планини до Средния Запад, съобщи Националната метеорологична служба. Очаква се фронтът да удари Източното крайбрежие в понеделник, съобщи телевизия NBC. Около 13 милиона души от Колорадо до Кънектикът са под предупреждения за опасно време, тъй като фронтът може да засегне до 39 милиона души в 16 щата.", "date": "2019.12.16", "title": "Шест жертви взе гигантска зимна буря в САЩ"}
{"url": "https://www.standartnews.com/sport/vratar-podade-za-gol-na-real-madrid-409278.html", "text": "Вратарят Тибо Куртоа на практика донесе точката на Реал Мадрид в гостуването на Валенсия за крайното 1:1, разказва Gol. Белгийският вратар на столичани бе в основата на изравнителния гол в 95-та минута, след като негов удар с глава бе избит от стража на гостите, а при добавката Карим Бензема направи 1:1. \r\n \r\nПреди това Карлос Солер бе дал аванс на домакините в 78-та минута и изглеждаше така, че Реал ще влезе в дербито с Барселона след загуба. Късната драма обаче донесе точката на столичани, които пък не успяха да се възползват от равенството на Барса срещу Реал Сосиедад вчера. \r\n \r\nТака преди голямото дерби на Испания в сряда Барселона и Реал имат равни точки на върха в класирането - по 35, но каталунците са първи заради по-добрата си голова разлика. Валенсия пропусна да влезе в топ 6 и е на 8-ма позиция с 27 т. \r\n \r\nДвубоят започна равностойно, като в началните минути гостите опитаха късмета си с далечни удари. Изстрели на Валверде и Тони Кроос обаче бяха парирани от Хауме. Вратарят на Валенсия спаси и лек удар на Карим Бензема. \r\n \r\nПървата по-изгодна ситуация за домакините се откри пред Феран Торес. В 17-та минута крилото навлезе в наказателното поле при една бърза контраатака, обърна се покрай Рафаел Варан, но стреля право в ръцете на Куртоа. След половин час игра Феран бе още по-близо до гола, след като засече с глава центриране на Гая отляво. Топката обаче мина над вратата. \r\n \r\nОще в началните минути на второто полувреме домакините пропуснаха най-чистото положение в мача до момента. Много опасният Феран Торес се възползва от подхлъзване на Серхио Рамос и изскочи сам срещу Куртоа. Белгиецът обаче отрази удара в краката му. \r\n \r\nПоследва надлъгване между двата отбора, които не искаха да рискуват много. В 66-та минута Родриго Морено се размина на сантиметри от това да засече остро центриране пред вратата на Реал, а малко след това наставникът на гостите опита да освежи атаката си с пускането в игра на Гарет Бейл и Винисиус. \r\n \r\nМалко след това, в 73-та минута, Карим Бензема изскочи на стрелкова позиция и оставен сам фронтално срещу вратата на границата на наказателното поле реши да подава. Пасът към Винисиус обаче дойде дълъг и опасността премина. \r\n \r\nТака се стигна до 78-та минута, когато Карлос Солер “взриви” трибуните на “Местая”. Домакините изградиха светкавична контраатака, Даниел Вас се бе озовал на дясното крило и пусна остър пас към границата на вратарското поле. Там Солер бе оставен абсолютно сам и технично насочи топката под гредата за 1:0. \r\n \r\nДо края “прилепите” бранеха с всички сили крехката си преднина, а в 4-та минута на добавеното време изравнителен гол на Лука Йович бе отменен заради засада. Серхио Рамос свали топката с глава към сърбина, който хладнокръвно реализира, но бе в нередовна позиция. \r\n \r\nДрамата обаче не бе свършила. В 95-та минута след центриране от ъглов удар Тибо Куртоа нанесе страхотен удар с глава, който бе отстранен от Хауме. Последва разбъркване, при което Карим Бензема забоде топката под гредата за 12-тия си гол в Ла Лига този сезон. Французинът се изравни с Лионел Меси при голмайсторите в първенството.", "date": "2019.12.16", "title": "Вратар подаде за гол на Реал Мадрид"}
{"url": "https://www.standartnews.com/sport/arsenal-se-izdni-vkshchi-409279.html", "text": "Шампионът Манчестър Сити отнесе Арсенал с 3:0 в дербито от 17-ия кръг на Висшата лига насред неговия „Емиратс Стейдиъм”, за да се върне на победния път във Висшата лига. Това бе мач №200 за Пеп Гуардиола начело на шампионите. \r\nКевин де Бройне бе в центъра на събитията, след като се отчете с 2 гола и асистенция, а тимът му подобри актива си до 35 точки, на 14 от Ливърпул, но вече на 4 от втория Лестър. \r\nВ същото време лондончани отново бяха трагични в защита и нямаха никакви шансове да вземат нещо, при това без да изглеждаше, че съперникът им играе на пълни обороти. Те са 9-и с 22 точки.", "date": "2019.12.16", "title": "Арсенал се издъни вкъщи"}
{"url": "https://www.standartnews.com/sport/strakhotni-bitki-na-18-finalite-v-shampionskata-liga-409326.html", "text": "Изключителни сблъсъци ще се състоят на осминафиналите в Шампионската лига! Настоящият европейски клубен шампион Ливърпул ще има за съперник Атлетико Мадрид, докато най-големият двубой определено е срещата между Реал Мадрид и Манчестър Сити. Това отреди тегленият днес жребий в Нион.  Френският първенец Пари Сен Жермен пък ще има тежка задача срещу бившия тим на Томас Тухел Борусия Дортмунд.  Мачовете са съответно на 18/19/25/26 февруари 2020 година, а реваншите - на 10/11/17/18 март. Интересното е, че до фазата на директните елиминиации достигнаха само отбори от Топ 5 първенствата на Европа - Англия, Испания, Италия, Германия и Франция. По четири са тимовете от Острова и Пиренеите, по три са от Апенините и Бундеслигата, а два са френски. ", "date": "2019.12.16", "title": "Страхотни битки на 1/8 финалите в Шампионската лига"}
{"url": "https://www.standartnews.com/sport/ludogorets-sreshchu-inter-v-liga-evropa-409323.html", "text": "Българският шампион Лудогорец научи жребия си в Лига Европа. На фазата на 1/16-финалите евробоецът на България ще се изправи срещу Интер Милано.  Мачовете ще се проведат на 20 и 27 февруари. В първия си мач \"орлите\" са домакини. Реваншът в Милано е седмица по-късно.Тепърва предстои от УЕФА да обявят и началните часове на двете битки. Това е четвърто участие на разградчани в пролетната част на евротурнирите, като досега са преодолявали 1/16-финалите веднъж - през 2014 г., когато отстраниха италианския колос Лацио в незабравими мачове с много драма.  Те имат и друга среща с гранд от Апенините напролет. Това се случи през 2017 г., когато срещнаха Милан, но след интересни битки отпаднаха от по-нататъшното си участие в турнира. ", "date": "2019.12.16", "title": "Лудогорец срещу Интер в Лига Европа"}
{"url": "https://www.standartnews.com/sport/dnes-teglyat-zhrebiya-na-ludogorets-za-liga-evropa-409289.html", "text": "Днес в 14,00 часа в Нион (Швейц) ще бъде изтеглен жребия за 1/16-финалите в \"Лига Европа\".  Българският шампион Лудогорец ще бъде поставен във втора урна, защото завърши на такава позиция в своята група \"H\". Негов съперник ще бъде един от победителите без Еспаньол (испанците спечелиха груа \"H\") или един от четирите тима заели трети места в групи от Шампионската лига - Бенфика, Интер, Ред Бул Залцбург или Аякс. Жребият не може да противопостави отбори, които вече са били в една група, или са от една асоциация. Поставените в първа урна гостуват в първите мачове и са домакини в реваншите. По програма първите двубои са насрочени за 20 февруари, а реваншите трябва да се изиграят на 27 февруари. Поставени: Аякс (Холандия) Арсенал (Англия) Базел (Швейцария) Бенфика (Португалия) Брага (Португалия) Селтик (Шотландия) Еспаньол (Испания) Гент (Белгия) Интер (Италия) Истанбул Башакшехир (Турция) ЛАСК (Австрия) Малмьо (Швеция) Манчестър Юнайтед (Англия) Порто (Португалия) РБ Залцбург (Австрия) Севиля (Испания) Непоставени: АПОЕЛ (Кипър) АЗ Алкмаар (Холандия) Байер Леверкузен (Германия) ЧФР Клуж (Румъния) Брюж (Белгия) Копенхаген (Дания) Айнтрахт Франкфурт (Германия) Хетафе (Испания) ЛУДОГОРЕЦ (България) Олимпиакос (Гърция) Глазгоу Рейнджърс (Шотландия) Рома (Италия) Шахтьор Донецк (Украйна) Спортинг Лисабон (Португалия) Волфсбург (Германия) Уулвърхамптън (Англия)", "date": "2019.12.16", "title": "Днес теглят жребия на Лудогорец за Лига Европа"}
{"url": "https://standartnews.com/svyat/zaplashvat-da-blokirat-frantsiya-predi-koleda-409292.html", "text": "Професионални шофьори и други работещи в автомобилния транспорт се готвят от понеделник да блокират пътища във Франция. Действията им са в знак на протест срещу повишаването на цените на дизеловото гориво за камионите, както и срещу конкуренцията от чуждестранни превозвачи, съобщават световните агенции. Протестите им ще се проведат на фона на общонационалната стачка на работещите в транспорта срещу пенсионната реформа и само седмица преди коледните празници, предаде БТА. С приближаването на Коледа французите се опитват отрано да се подготвят за гостуването при роднини в други градове. Имайки предвид непредсказуемото движение на влаковете през последните дни, те показват предпочитание към пътуването с автомобил и услугите за търсене на спътници. При увеличения трафик по пътищата на страната, действията на превозвачите може да предизвикат по-големи задръствания, отколкото преди общата стачка. Междувременно ръководството на френските национални железници SNCF реши да изтегли от смяна машинистите, диспечерите и кондукторите, които не участват в стачката, за да осигури наличен персонал в дните преди Коледа (20-22 декември). Тази мярка е насочена предимно към запазване на движението на скоростните влакове TVG. В понеделник те ще се движат с 25% от нормалната честота. 30% ще е движението по регионалните влакове TER.", "date": "2019.12.16", "title": "Заплашват да блокират Франция преди Коледа"}
{"url": "https://www.standartnews.com/sport/blgarska-titla-na-turnira-v-milano-409290.html", "text": "Сестрите Стефани и Габриела Стоеви спечелиха турнира по бадминтон от сериите \"Интернейшънъл Чалъндж\", проведен в Милано (Италия) с награден фонд $25 000. На финала на дамските двойки българките надиграха категорично поставените под №2 рускини Екатерина Болотова и Алина Давлетова с 21-11, 21-14 само за 35 минути. Нашите момичета затвърдиха реномето си на №1 на Стария континент, като в целия турнир не допуснаха да загубят , постигайки пет чисти победи. Другите титли в Милано станаха притежание на испанката Каролина Марин, която побеждава азитаките постоянно, французина Христо Попов при мъжете и руснаците Владимир Иванов и Екатерина Болотова при смесените двойки.", "date": "2019.12.16", "title": "Българска титла на турнира в Милано"}
{"url": "https://www.standartnews.com/sport/ivet-lalova-poluchi-peti-priz-za-atlet-na-godinata-409332.html", "text": "Ивет Лалова-Колио получи днес петата си статуетка за Атлет на България. Тя беше избрана за №1 за 2019 г. в традиционната анкета на списание “Атлетика“. Церемонията събра в хотел \"Метрополитен\" много спортни журналисти, атлети, деятели, както и президента на БФЛА и АБАФ, и член на Съвета на Световната атлетика и първи вице на европейската Добромир Карамаринов, Красен Кралев, министър на Младежта и спорта. Специални гости от страна на парнтьорите на БФЛА бяха Илияна Захариева, директор \"Корпоративни комуникации\" на водещия български телеком А1 и Илона Станева, директор \"Маркетинг и реклама\" на най-голямата българска банка - Fibank. Президентът на БФЛА Добромир Карамаринов поздрави всички за успешната година в която имаме еврошампион в зала в лицето на Радослава Мавродиева (гюле), световен студентски шампион в скока на височина - Тихомир Иванов и двукратна балканска шампионка и седма в света на 200 м Ивет Лалова-Колио. Ивет покри и две квоти за предстоящата олимпиада в Токио 2020. За нея това ще е петата олимпиада. Мирела Демирева също стана финалистка в скока на височина на шампионата на планетата в Доха. Карамаринов благодари специално на министър Кралев за подкрепата, която държвата оказва на олимпийски спорт №1. Той отдаде значимото и на партньорите на БФЛА, които за поредна година помагат да водещия български спорт. Успешното провеждане на Балканиадата в Правец също бе сред акцентите в изказването на Карамаринов по време на церемонията. „Годината беше нормална. Имахме радости, имахме и моменти, в които ни се искаше да бъде по-добре, коментира президентът на БФЛА Добромир Карамаринов. – Когато имаш европейска шампионка, млади таланти, когато имаш имена като Мирела Демирева, Габриела Петърова, Тихомир Иванов, и когато имаш Ивет Лалова, е успех. Ивет е феновмен заради много неща – с резултат, времето, през което бяга, феномен от медицинска гледна точка и ние сме горди, че имаме Ивет, каза в словото си президентът на БФЛА. Карамаринов награди министър Кралев от името на Балканската атлетика за приноса в развитието и популяризинето на спорта в региона. “Ако нямаш добра атлетика, няма и спорт. Имаме таланти, имаме и легенди. Талантите се учат от легендите. Легендите ни държат винаги едно високо ниво. Излишно е да казвам колко е значима Ивет за световната атлетика, не само за българската. Не, че в България не я обичат, не че в България стотици млади хора и деца не искат да й подражават. Но когато видиш, че на едно Световно първенство по време на официалния обяд с представители на всички атлетически федерации, тя беше единственият действащ атлет, който беше поканен на този обяд и единственият човек, който сър Коу поздрави и се обърна официално към него от всички присъстващи, няма как да не се гордеем, че имаме такъв сънародник и толкова значима фигура в световната атлетика”, каза при награждаването министър Кралев. Ивет Лалова беше избирана за номер едно у нас и през 2004, 2005, 2008 и 2012 г. В своето изказване след като получи наградата Лалова благодари на министър Красен Кралев за помощта, която ММС оказва на целия български спорт. “Много често ми се случва да се гордея, когато излизам в чужбина и казвам какви зали и какви писти имаме, и какво се прави за целия наш спорт в България”, каза пред присъстващите Ивет Лалова. Водещата ни атлетка бе наградена и от А1. Тя получи атрактивната си награда лично от Илияна Захариева, директор \"Корпоративни комуникации\" на А1. \"Ивет е уникален атлет и човек. Освен публичния образ, които всички вие и ние виждаме искам да разкрия, че Ивет е участвала в разговори и срещи с наши колеги от А1. Всички бяха впечатлети от нея. Няма как да си толкова добър в спорта ако не си изключително дисциплиниран и отговорен. Изминалата 2019-а бе страхотна за атлетиката. Благодаря, че А1 е част от леката атлетика в България. Честито Ивет и продължавай да ни радваш\", заяви при награждаването Илияна Захариева.  Лалова бе наградена от Илона Станева от Fibank. \"Имаме страхотна година за атлетиката. Честито на Ивет и за нейните страхотни постижения. Мисля, че няма българин, които да не е гледал световното в Доха и да е преживявал всичко, което се случваше там и най-вече изявите на Ивет. За мен е чест от името на Първа инвестиционна банка да подкрепя за поредна година българския спорт и в частност леката атлетика. Знаете Fibank е банката която подкрепя спорта. Чудесно е да знаем, че има приемственост. Пожелавам на младите атлети да продължават все така целеустремено. Желая ви още по-големи успехи през 2020 година. Най-вече бъдете здраве и ни накарайте отново да се гордеем с вас\", заяви Илона Станева при награждаването на Ивет. Шампионът в хвърлянето на чук от Европейския младежки олимпийски форум Валентин Андреев беше награден и с приза за “Изгряваща звезда” на годината на церемонията. Балчиклията връчи и специален часовник от името на своя клуб СКЛА Черно море - 2005 - Балчик на президента на Българска федерация по лека атлетика Добромир Карамаринов. Победителите в във веригата \"А1 Атлетика за младежи\" за 2019 г. Боян Хаджитодоров и Яна Стоева също бяха отличени. Андреев, Хаджитодоров и Стоева получиха последен модел смарт устройства от А1, като честа да им ги връчи имаше Илияна Захариева. Младите таланти бяха зарадвани с награди и от Fibank, чрез Илона Станева. Тя награди и Добромир Карамаринов за приноса му за развитието на българската алтетика.   ", "date": "2019.12.16", "title": "Ивет Лалова получи пети приз за \"Атлет на годината\""}
{"url": "https://standartnews.com/svyat/otkrikha-nay-golyamata-zhp-liniya-v-evropa-409303.html", "text": "Най-голямата трансгранична крайградска железопътна линия в Европа - Leman Express, днес беше официално открита за широката публика в източния френски град Анмас, откъдето влакът потегли за Женева, съобщи телевизия BFMTV, цитирана от БТА. Новата линия ще позволи жителите на Анмас, Евиан, Сен-Жерве и Анси, близо до швейцарската граница, да пътуват до Женева и Копе без прекачване, заобикаляйки езерото Леман. Очаква се това да промени всекидневието на 100 000 французи, които работят в Швейцария. \"Всяка композиция ще спести пътуване на 400 автомобила, а влакът е и 25 пъти по-малко замърсяващ за околната среда. 50 000 пътници ще спестяват всеки ден по 40 минути\", изтъкна на церемонията ръководителят на десноцентристка опозиционна партия \"Републиканците\" Лоран Вокие. Той е председател на областната управа в региона Оверн-Рон-Алп и един от спонсорите на проекта. Построяването на линията Leman Express е струвало 1,56 милиарда швейцарски франка (1,42 милиарда евро) от швейцарска страна и 335 милиона евро за 2,5-километровата отсечка на френска територия.", "date": "2019.12.16", "title": "Откриха най-голямата жп линия в Европа"}
{"url": "https://standartnews.com/svyat/lzhe-li-greta-tunberg-409304.html", "text": "В 21-ви век снимките в интернет не са най-достоверният източник и не трябва да им се вярва много. По този повод избухна разпра между Грета Тунберг и немските железници. \r\n \r\nШведската активистка беше обвинена в лъжа от Deustche Bahn за думите ѝ, че е пътувала в претъпкан влак. \r\n \r\nТийнейджърката пусна снимка в Twitter, на която тя е седнала, обградена от куфари и чанти, гледайки замислено през прозореца на немския влак, докато се вози към мястото, където живее.  \r\n  \r\n \r\n\"Пътувам в претъпканите влакове през Германия. Най-после на път за дома\", написа тя. Отговорът на Deustche Bahn дойде мигновено, които опровергават думите ѝ, като казват, че Грета се е возила в първа класа между градовете Касел и Хамбург. „Щеше да е също толкова добре, ако бяхте казали колко приятелски настроен и компетентен е екипът ни, който се грижеше за вас на мястото ви в първа класа“. \r\n \r\nВ Twitter се появиха постове с нападки срещу германски политици, които неглижират обществения интерес като строят магистрали, а не благоустрояват железниците, които вредят по-малко на околната среда. Отговарят им все по-яростни противници на Грета, които вече имат в ръцете си доказателство, че не всичко, което младата шведка казва, е истина. Някои от хората даже подчертават, че от снимката на Грета се вижда ясно, че влакът не е препълнен, щом има място за целия ѝ багаж и самата нея на пода, а и наоколо не се виждат никакви хора.", "date": "2019.12.16", "title": "Лъже ли Грета Тунберг?"}
{"url": "https://www.standartnews.com/sport/genchev-inter-e-favorit-no-i-ludogorets-ima-shansove-409334.html", "text": "\"Интер е фаворит срещу Лудогорец, но може да ги изненадаме доста неприятно\". Това заяви в интервю за \"Хоризонт\" Станислав Генчев. Досегашният старши треньор на шампионите изрази мнение, че Лудогорец е можел да има и по-лесен съперник при тегленето на жребия за 1/16-финалите от турнира Лига Европа. \r\n \r\nКакто е известно, отборът на Лудогорец ще играе срещу италианския гранд Интер в 1/16 финалите на футболния турнир Лига Европа, реши тегленият жребий днес. Лудогорец е домакин в първата среща на 20-ти февруари, а реваншът е седмица по късно в Милано. \r\n \r\n\"Интер е фаворит, но това не означава, че ще излезем като обречени срещу тях. Имаме шансове, ще се подготвим добре и може да ги отстраним. Първата среща е в Разград и при добър резултат може да разчитаме и на краен успех. Можеше да имаме и повече късмет при този жребий, но вече всичко е ясно. Играем срещу Интер. Със сигурност този отбор е значително по-силен от противниците, с които играхме в турнира Лига Европа до момента. Лудогорец обаче има достатъчно опит в Европа и няма да излезе като обречен. За нас дори е по-добре, че ще няма да ни слагат фаворити. Така и футболистите ще бъдат спокойни и покажат истинските си възможности\", добави Станислав Генчев.", "date": "2019.12.16", "title": "Генчев: Интер е фаворит, но и Лудогорец има шансове"}
{"url": "https://www.standartnews.com/sport/shef-na-inter-nyama-da-podtsenim-ludogorets-409341.html", "text": "Вицепрезидентът на Интер Хавиер Санети коментира пред официалния сайт на клуба жребия за Лига Европа, който отреди италианският отбор да се изправи срещу шампиона на България Лудогорец в 1/16-финалите на турнира. Санети, който присъства на церемонията в Нион, обяви, че целта пред Интер е спечелването на Лига Европа и увери, че тимът няма да подцени съперника си. „Трябва да се подготвим по най-добрия начин за двата мача, защото нищо не може да се приеме за даденост в Европа. Много ще зависи от формата на отборите през февруари. Сега сме съсредоточени върху шампионата до края на 2019 г., а след това ще имаме време да се подготвим за тези два мача, защото Лига Европа е важен турнир, който искаме да спечелим. Беше толкова разочароващо да отпаднем от Шампионска лига“, заяви легендарният футболист на Интер Санети. Лудогорец приема \"нерадзурите\" на 20 февруари 2020 година, а реваншът в Милано е на 27-и. фото ЕПА/БГНЕС", "date": "2019.12.16", "title": "Шеф на Интер: Няма да подценим Лудогорец"}
{"url": "https://standartnews.com/svyat/ostaryavame-na-tri-etapa-409311.html", "text": "Хората остаряват биологично на три етапа, като основните преходи са на 34 години, на 60 и на 78 години, съобщи Сайънс алърт. \r\n \r\nАмерикански невролози установиха, че остаряването не е дълъг и непрекъснат процес, който настъпва с еднаква скорост през живота. Откритието ще помогне да бъдат опознати механизмите на някои възрастови заболявания като сърдечносъдовите или Алцхаймер. \r\n \r\nУчените от Станфордския център за изследване на болестта на Алцхаймер са разработили нов метод за прогнозиране на възрастовите промени по протеинови нива в кръвта. Така са идентифицирали и вълнообразните етапи на остаряването. \r\n \r\n\"Тези промени се проявяват в резултат от движението на клъстери протеини по определени модели. Кулминацията се проявява на три вълни на стареене\", пишат специалистите в сп. \"Нейчър Медисин\". \r\n \r\nУчените са стигнали до този резултат, като са анализирали данни от кръвна плазма на 4263 души на възраст от 18 до 95 години. Те са разглеждали нивата на около 3000 протеина, движещи се в биологичните системи. От тях 1379 варират с възрастта. Големи промени в нивата са забелязани на възраст около 34, 60 и 78 години. Причината не е ясна, но ако протеините могат да бъдат проследени до източника, лекарите например ще могат да кажат, че черният дроб старее по-бързо от средното.", "date": "2019.12.16", "title": "Остаряваме на три етапа"}
{"url": "https://www.standartnews.com/sport/inter-e-bez-zaguba-ot-blgarski-tim-v-evropa-409339.html", "text": "След като бе изтеглен жребият за 1/16-финалите в Лига Европа, стана ясно ,че Лудогорец ще се изправи срещу италианския гранд Интер. Това няма да бъде първото акостиране на \"нерадзурите\" на българска земя, припомня Gong.bg. Във великата си история \"синьо-черните\" имат две гостувания в България. През сезон 1966/67 в полуфинал за КЕШ Интер се изправя срещу големия отбор на ЦСКА от далечното минало. Воденият от Стоян Орманджиев тим преди това е преминал през малтийския Слиема Уондърърс, гръцкия Олимпиакос, полския Гурник Забже и северноирландския Линфийлд. На 19 април 1967 година на стадион \"Сан Сиро\" срещу \"армейците\" се изправят 10 футболисти, които две години по-рано са спечелили втора поредна европейска титла. В 32-ата минута главният съдия Влахоянис гони Кирил Райков, а в самия край на полувремето легендата Факети открива резултата. Но дори и в намален състав, ЦСКА стига до равенството с гол на Никола Цанев. На реванша в София Интер е посрещнат от 70 000 души по трибуните на стадион \"Васил Левски\". В 22-ата минута отново Никола Цонев поразява вратата на Сарти, но за всеобща изненада голът е отменен от главния съдия Сакариеги. В 62-ата минута \"нерадзурите\" отново повеждат с гол на Факети, но 12 минути преди края на мача младока Николай Радлев изравнява и отново резултатът е 1:1. Това означава, че сблъсъкът трябва да се реши в трети мач, който да е на неутрален терен. Варианти за домакин на решителната битка са Виена или Грац в Австрия, както и Франкфурт в Западна Германия, но изборът пада върху Болоня. Много легенди има около мача на стадион \"Комунале\", но в крайна сметка ЦСКА губи с 0:1 с гол на Капелини и пропуска шанса да се изправи срещу Селтик в спора за трофея. Години по-късно, през 1974 година, Етър е пред първото си участие в европейските клубни турнири, като жребият му отрежда да се изправи срещу Интер. В миланския гранд продължават да бъда легендарните Джачинто Факети и Сандро Мацола. На 18 септември на стадион \"Ивайло\" воденият от Луис Суарес тим е подложен на изключителен натиск и почти през целия мач се брани. В крайна сметка удържа нулевото равенство. В реванша на \"Сан Сиро\" \"болярите\" отново се противопоставят на Интер, но след два червени картона за тях и дузпа в позла на италианския гранд, Етър прекланя глава и губи с 0:3. Сега на Интер предстои да се изправи срещу трети отбор от България и ще видим дали Лудогорец ще бъде първият роден тим, който да нанесе поражение на миланския гранд.", "date": "2019.12.16", "title": "Интер е без загуба от български тим в Европа"}
{"url": "https://www.standartnews.com/sport/grmna-ogromen-skandal-s-uvogoreni-machove-v-tenisa-409344.html", "text": "Федералното бюро за разследване на САЩ провежда масова акция за разбиването на мрежа за уговаряне на мачове и черно тото в тениса, съобщават BNR, цитирайки немската телевизия ZDF. Според информацията под подозрение за участие в нелегалните дейности са 135 тенисисти от седем различни държави, включително и един играч от топ 30 на световната ранглиста. Името на нито един от тях не се назовава, но се прави уточнението, че тенисистът от топ 30 има три спечелени титли в кариерата си. Допълнителна информация по случая разкри главният прокурор на Белгия Ерик Бишоп, с когото да е свързали от ФБР. \"Става въпрос за мрежа, организирана от американската мафия, която се е разпростряла в седем страни и провежда високо интелигентни измами в огромни мащаби. В случая уникални са не само размерите на измамата, но и системата за манипулация на букмейкърските къщи. Понякога се правят стотици отделни залози с малки суми на уговорените мачове, като се поддържа постоянна връзка с тенисистка на корта. Всяка манипулация носи десетки хиляди евро печалба\", коментира Бишоп. Новината излиза първо в Германия, тъй като германски тенисист, участвал в схемата, първи се е съгласил да сътрудничи на разследващите. Разследването продължава в Испания, Белгия, Франция и САЩ, като се твърди, че е замесена и арменската мафия. \"Мафията е много добре структурирана, има хора, които отговарят за сметките в сайтовете за залагане, други, които перат парите и трети, които са в контакт с тенисистите\", допълни Бишоп. ", "date": "2019.12.16", "title": "Гръмна огромен скандал с увогорени мачове в тениса"}
{"url": "https://www.standartnews.com/sport/ludogorets-naznachi-pavel-vrba-409336.html", "text": "Лудогорец официално обяви назначението на Павел Върба. Треньор №1 на Чехия ще замени начело на \"орлите\" Станислав Генчев. Върба ще встъпи в длъжност на 1 януари, като няколко дни след това ще бъде представен пред медиите. Договорът на специалиста е за 2,5 години. Върба ще доведе в Разград и двама свои помощници - Зденек Бечка и Мартин Тичачек. \r\n \r\n Треньор №1 на Чехия - Павел Върба, поема Лудогорец след 1 януари 2020 г. Специалистът, който до вчера води Виктория (Пилзен), пристига в България с двама свои сънародници - Зденек Бечка /полощник-треньор/ и Мартин Тичачек /треньор на вратарите/. Върба ще бъде представен пред медиите в България в първите дни на януари 2020 г. на пресконференция в София. Досегашният наставник Станислав Генчев остава в щаба на именития чех като помощник. Преговорите с Павел Върба приключиха в кратък срок, но до неговото назначаване се стигна след предварително зададени критерии от ръководството на ПФК „Лудогорец“, на който чешкият специалист отговаря на 100%.  Той парафира договорът си за 2.5 г. Павел Върба има богата треньорска кариера, белязана от серия успехи основно с Виктория. Той е четирикратен шампион на Чехия и носител на купата на страната с тима от Пилзен. С Виктория стига три пъти до групите на Шампионската лига, като и в трите случая продължава в Лига Европа като трети. Има и титла на Словакия с отбора на Жилина. Работил е и в руския Анжи. \r\nБил е начело на националния отбор на Чехия, когото класира и води на европейското първенство във Франция през 2016 г. Върба е избиран осем пъти за треньор №1 на Чехия. В неделя Върба за последен път води Виктория в домакинския мач срещу Теплице, след което бе изпратен от феновете на домакините изключително емоционално. Ръководството на ПФК „Лудогорец“ благодари на колегите си от „Виктория“ Пилзен за професионалното отношение и желае успех на отбора. \r\nРоден на 6 декември 1963 г. в Пршеров (Чехия) Клубове \r\n1994-1996 ФК Пршеров \r\n1996-2003 Баник Острава (асистент) \r\n2003 Баник Острава \r\n2003-2004 Баник Острава (асистент) \r\n2004-2006 Матадор (Пушов) \r\n2006-2008 Жилина \r\n2008-2013 Виктория (Пилзен) \r\n2016 Анжи (Русия) \r\n2017-2019 Виктория Пилзен \r\n2003 Чехия U 20 \r\n2006-2007 Словакия (асистент) \r\n2014-2016 Чехия", "date": "2019.12.16", "title": "Лудогорец назначи Павел Върба"}
{"url": "https://www.standartnews.com/sport/inter-otnovo-e-nachelo-v-italiya-409280.html", "text": "Футболистите на Интер се върнаха на върха в италианската Серия А. \"Нерадзурите\" изпреварват Ювентус по голова разлика. Двата тима имат по 39 точки. Интер направи 1:1 при гостуването на Фиорентина в 16-ия кръг на Калчото. Борха Валеро откри за Интер в 8-ата минута, а резервата Душан Влахович изравни във 2-ата минута на добавеното време. Ювентус пък срази вкъщи Удинезе с 3:1. Два от головете за шампионите вкара голямата им звезда Кристиано Роналдо.", "date": "2019.12.16", "title": "Интер отново е начело в Италия"}
{"url": "https://standartnews.com/svyat/kakvo-iska-prints-dzhordzh-ot-dyado-koleda-409313.html", "text": "Принц Джордж се надява Дядо Коледа да му донесе неща, свързани с футбола и изкуството. Това разкри принц Уилям, който участва в приготвяне на празнични ястия в ефира на Би Би Си като част от инициативата на една от благотворителните организации, която той и съпругата му подкрепят, предаде БГНЕС. Заедно с телевизионната готвачка Мери Бери в предаването \"A Berry Royal Christmas\" той готви коледни ястия. В ефир херцогът на Кеймбридж разкри, че неговото шестгодишно момче вече е изпратило списъка си до Дядо Коледа. „Джордж обича да рисува. Много е добър в това. Можем да му подарим нещо свързано с рисуване или футбол. Защото обича и футбола'', споделя Уилям. 37-годишният принц, който има 4-годишна дъщеря Шарлот и 18-месечен син Луис от съпругата си Кейт, се пошегува, че синът му симпатизира на „Челси”, но е фен и на „Астън Вила”. Кейт също по-рано намекна, че любимият й футболен отбор е „Челси”. По-рано Уилям разкри, че още преди Шарлот да навърши две години, тя вече е \"била много добър футболист\".", "date": "2019.12.16", "title": "Какво иска принц Джордж от Дядо Коледа?"}
