{"url": "https://standartnews.com/biznes/kak-kham-zabogatya-s-2-mlrdza-den-401830.html", "text": "Петролният магнат Харолд Хам имаше голям ден. Акциите на неговата Continental Resources Inc. подскочиха с 22 процента в понеделник - невиждан от 2016 г. ръст, пише Bloomberg. \r\nТака американският предприемач увеличи богатството си $2 милиарда, показва Bloomberg Billionaires Index. \r\nЦените на петрола в понеделник се изстреляха с невиждан в историята ръст, след като през уикенд производството в Саудитска Арабия бе засегнато от атаки с дронове. Възстановяване на пълния капацитет ще отнеме седмици и дори месеци. \r\nАкциите на Continental бяха спаднали с 20 процента от началото на годината - спад, който почти бе изтри от ръста в понеделник. Хам притежава 77 процента от компанията, базирана в Оклахома. \r\nВ интервю за Bloomberg в четвъртък 73-годишният предприемач заяви, че няма намерение да сваля компанията от борсата - месец, след като по време на разговор с инвеститори и анализатори запита дали си заслужава тя да остане публична.  ", "date": "2019.09.17", "title": "Как Хам забогатя с $2 млрд. за ден"}
{"url": "https://standartnews.com/regionalni/chetiri-kshchi-izgoryakha-pri-pozhar-v-selo-nad-blagoevgrad-401857.html", "text": "Четири къщи изгоряха при пожар в село над Благоевград, по чудо няма пострадали хора, предаде БГНЕС. Сигналът за пожара е подаден в 16.30 ч. от възрастни хора, които видели, че горят първите къщи на махала Дъбово на село Бистрица, намиращо се на 15 километра над Благоевград. На място са пристигнали 4 пожарни автомобила и директорът на РСПБЗН Георги Пърмаков. Към 18.30 е докарана високопроходима водоноска, а към 20 часа - още две водоноски на общинската фирма „Биострой“. Към този час пожарът е локализиран, но горят отделни огнища. Засега причината за пожара не е известна, но най-вероятно е небрежност при боравене с открит огън. Множество доброволци със специализирана техника, както и служители на горското стопанство се борят с огнената стихия Огънят е тръгнал от сухи треви, за да обхване дъбова гора. Площта на пожара е около 30 декара.", "date": "2019.09.17", "title": "Четири къщи изгоряха при пожар в село над Благоевград"}
{"url": "https://www.standartnews.com/sport/padnakhme-i-ot-italiya-na-evro-2019-401860.html", "text": "Българските волейболисти загубиха с 1:3 (22, - 23, -21, -17) от Италия в последния си мач от група А на Евро 2019. Момчетата на Силвано Пранди играха на ниво само първия гейм, който спечелиха с отлична игра. Следващите 3 обаче допуснахме много брак, както на сервис, така и в защита. Така на елиминациите България ще играе със Словения на 21-и, като трети в групата си. Нашите постигнаха 3 победи срещу Гърция, Румъния и Португалия, но паднаха от Франция и Италия. Адзурите пък ще решат утре първото място в групата с директен сблъсък с Франция.", "date": "2019.09.17", "title": "Паднахме и от Италия на Евроволей 2019"}
{"url": "https://standartnews.com/regionalni/golyam-pozhar-zaplashva-kvartal-vv-velingrad-401852.html", "text": "Пожарникари, лесничеи и доброволци гасят голям пожар в горски масив над квартал \"Анезица\" във Велинград, съобщават от Областната дирекция на МВР в Пазарджик. По първоначални данни, обхванати около 60 дка иглолистна гора. Полагат се усилия огънят да не достигне близките сгради. Сигналът за пожара е получен този следобед, около 14.40 часа на телефона за спешни повиквания 112. Към мястото са насочени два противопожарни автомобила и един микробус с общо 14 пожарникари от Велинград. Мобилизирани са и служители на местното горско стопанство с високопроходими автомобили, както и доброволци. Огънят е обхванал десетки декари борова гора, пожарът е низов, гаси се по-трудно заради пресечения терен. На този етап, няма опасност за живеещите в квартал \"Анезица\", осигурен е екип от пожарникари, който е в края на квартала и следи пожарът да не тръгне към къщите. Гасенето продължава. Заради критичната близост до квартала, кметът на община Велинград д-р Костадин Коев призова всички граждани, които имат възможност и желание, да помогнат като се включат в овладяването на избухналия пожар над кв. „Анезица”, съобщиха от общината.", "date": "2019.09.17", "title": "Голям пожар заплашва квартал във Велинград"}
{"url": "https://www.standartnews.com/sport/kaleyn-e-finalistka-na-obrch-i-topka-401844.html", "text": "Боряна Калейн се класира за финалите с обръч и с топка на световното първенство по художествена гимнастика, което се провежда в Баку, съобщи БНР. С оценка от 21.600 точки и 8-ми резултат възпитаничката на Мариана Памукова ще се бори за отличията във финала с обръч, а в този с топка влиза сред осемте най-добри с трета оценка – 21.450 точки. За съжаление грешката в съчетанието с топка (19.500 точки), неточностите и спестените елементи в това с обръч (20.400 точки) лишиха Катрин Тасева от участие във финалите. фото БНР", "date": "2019.09.17", "title": "Калейн е финалистка на обръч и топка"}
{"url": "https://www.standartnews.com/sport/voleybolistite-s-prva-zaguba-na-evro-2019-401804.html", "text": "Мъжкият национален отбор на България по волейбол записа първа загуба на европейското първенство. Тимът на Силвано Пранди отстъпи на домакина Франция с 0:3 (19:25, 21:25, 14:25) в мач от група А, изигран в Монпелие. След този неуспех \"Лъвовете\" са на трета позиция с 9 точки (3 победи, 1 загуба), французите са водачи с 12 точки и 4 успеха. Днес играем с Италия, а утре почиваме. При загуба от адзурите националите ни вероятно ще играят в следващата фаза със Словения. „Определено французите ни натиснаха много със сервис. Тимът на Франция е един от най-класните отбори и това си пролича в този мач. Питлите винаги са били много неудобен съперник за нас. И днес го показаха отново. Жалкото е, че в първия гейм пипнахме 3-4 мрежи и не успяхме да си направихме нашите контраатаки, когато вървяхме точка за точка. Там ни пречупиха и заслужено победиха, коментира либерото на националите Теодор Салпаров. - Сега започваме да се готвим за Италия. Знаехме, че Франция е по-класния отбор в момента, дадохме каквото можахме, но по-добрият отбор победи. Съдиите нямат никаква намеса, съперникът ни победи с огромна разлика. Пожелавам им успех на тях, а ние излизаме в последния мач да се борим срещу Италия. Дай Боже, да покажем добра игра и който е по-добър да победи\".", "date": "2019.09.17", "title": "Волейболистите с първа загуба на Евро 2019"}
{"url": "https://standartnews.com/svyat/vlak-deraylira-v-khonkong-v-chas-pik-401811.html", "text": "Пътнически влак дерайлира по време на сутрешния час пик в Хонконг, трима души са ранени, съобщи АФП. Снимки от местопроизшествието показаха, че три вагона са излезли от релсите близо до станция Хунг Хом в Коулун - натоварена спирка по пътя към континентален Китай. \r\n  \r\n \r\nПътниците е трябвало да напуснат влака през счупена врата и да пресичат коловозите, за да са в безопасност. \r\n \r\nПричината за дерайлирането все още се разследва. ", "date": "2019.09.17", "title": "Влак дерайлира в Хонконг в час пик"}
{"url": "https://standartnews.com/svyat/ucheni-tova-lyato-e-nay-goreshchoto-401809.html", "text": "Това лято е най-горещото в северното полукълбо, откакто се правят измервания, констатираха учени от Националното управление на САЩ за океаните и атмосферата (НУОА). \r\n \r\nВ техния доклад, цитиран от ДПА, се казва, че за планетата като цяло периодът от юни до август е бил втори по горещина, след жаркото лято на 2016 г., за 140-те години, в които се събира информация за температурите. \r\n \r\nПетте най-знойни лета са били през последните пет години според НУОА, а първите осем месеца на 2019 г. са трети по най-високи температури в съхранената информация. \r\n  \r\nТемпературата на световния океан е достигнала най-високата регистрирана досега стойност за август. \"В Африка периодът юни-август е бил най-топлият, откакто се правят измервания\", посочват учените. \r\n \r\nДокладът е публикуван седмица преди срещата на върха за климата в Обединените нации в Ню Йорк. Промените в климата ще бъдат една от важните точки в дневния ред на държавните лидери в Общото събрание на ООН, добавя ДПА.", "date": "2019.09.17", "title": "Учени: Това лято е най-горещото"}
{"url": "https://standartnews.com/kultura/blatechki-i-vldobrev-v-noviya-ofitsialen-treylr-na-doza-shchastie-401822.html", "text": "По-малко от два месеца делят българската публика от излизането на първия пълнометражен филм на Яна Титова. След редица успешни роли в киното и театъра, към които се добавя опитът с режисурата на няколко късометражни продукции, тя пресъздава истинската история на младата Весела Тотева и нейната успешна битка със зависимостта. Премиерната дата на филма „Доза щастие“ за цялата страна е 8 ноември. Новият официален трейлър разкрива още няколко любими на публиката актьори, към които Яна Титова е отправила интересно творческо предизвикателство. Ролята на един от ключовите мъжки персонажи е поверена на магнетичния Асен Блатечки, който неколкократно се е доказал като един от най-харесваните таланти от малкия и големия екран. Благодарение на успешната съвместна актьорска работа по филма „Стъпки в пясъка“ двамата изработват в дълбочина желаното превъплъщение за „Доза щастие“, както показват кадрите от официалния трейлър. В една по-нетипична посока е насочен и изборът на Стефан Вълдобрев, втората специална изненада, която се появява в последните актуални сцени от филма, които грабват вниманието с индивидуалния си и интригуващ кинематографски стил и силното си въздействие. Освен десетките си роли в театъра и кариерата си като изпълнител и композитор, Вълдобрев има зад гърба си редица филмови участия, сред които в „Потъването на Созопол“, „Изпепеляване“, „Подгряване на вчерашния обед“ и други. Във вече обявения актьорски състав на „Доза щастие“ влизат още обичани таланти като Иван Бърнев, Ирмена Чичикова, Силвия Лулчева, Васил Бинев, Александър Алексиев, Илка Зафирова, Стоян Дойчев, Цветан Алексиев, Лидия Инджова, Димитър Николов, Филип Аврамов. В главната роля, като своята майка Весела Тотева, се изявява Валентина Каролева, а един от основните детски персонажи е изигран от дъщерята на Яна Титова и Александър Алексиев  петгодишната Ая. В „Доза щастие“ впечатлява операторската работа на Мартин Балкански, снимал редица български и международни продукции. Сценарият на вдъхновяващата история е дело на Яна Титова и е базиран на биографичната книга на Весела Тотева “Падение и спасение“. Премиерата на филма в цялата страна е на 8 ноември. Продуценти са bTV Studios и NO BLINK Studio в лицето на Александър Алексиев и Николай Стоичков.", "date": "2019.09.17", "title": "Блатечки и Вълдобрев в новия официален трейлър на \"Доза щастие\""}
{"url": "https://standartnews.com/kultura/istinsko-teatralno-zrelishche-shche-predizvika-medeya-v-azaryan-401829.html", "text": "След невероятния успех и бурните овации, които предизвика спектакълът „Медея\" в Пловдив, на 8 и 9 октомври от 19:00 и 18:30 часа постановката ще зарадва софийската публика в театър Азарян. Невероятната Снежина Петрова ще влезе в кожата на Медея и ще предизвика истинско театрално зрелище. Публиката на спектакъла ще бъде посрещана във фоайето на театъра с фрагменти от изложбата- част от проекта - „Походът на аргонавтите от „Филиповци”. В представлението участват група деца, както и музикална формация „Вакали” и солистът на баян – Стоян Караиванов. „Медея“ проследява историята на едно голямо престъпление, което се случва при разрив в отношенията между родителите. Как продължават пътя си децата, когато родителите им се разделят? Какво провокира една майка да посегне на собствените си деца? Според самата Снежина Петрова в центъра на театралния проект са именно децата. Уникалният свят от образи е дело на режисьора Десислава Шпатова. Сценографията е на Зина Генч и Христина Дякова, а хореографията – на Анна Памуплова. Зад въздействащата музика застава Асен Аврамов. Към екипа на „Медея“ в Театър Азарян ще се присъедини невероятният актьор Ивайло Герасков, който ще влезе в ролята на Креонт.  Участват още великолепните актьори Петър Дочев, Ивайло Драгиев, Станка Калчева, Койна Русева, Георги Гоцин. Проектът „Медея“ е част от официалната програма на Пловдив - Европейска столица на културата 2019 и се реализира с финансовата подкрепа на СП „Култура“, Нов български университет, Гьоте институт – България, НФ „Култура“ и в партньорство с фондация „Здраве и социално развитие“. След премиерните дати на 8 и 9 октомври „Медея” ще се играе още в театър Азарян на 13 и 14 ноември и на 2 декември от 18.30 часа.", "date": "2019.09.17", "title": "Истинско театрално зрелище с „Медея“ в Азарян"}
{"url": "https://www.standartnews.com/sport/taysna-na-pobeda-ot-medal-na-svetovnoto-401838.html", "text": "Само една победа дели Даниел Асенов от сигурен медал на световното първенство по бокс в Екатеринбург. Тайсъна се класира на 1/4-финалите в категория до 52 килограма, след като спука от бой американеца Майкъл Анджелети. Многократният ни европейски шампион влезе агресивно в срещата и затрупа съперника си с удари, като американецът не можеше да намери отговор на комбинациите ляв-десен на българина. Така в края на мача съдиите бяха единодушни, като и петимата дадоха гласовете си за Тайсъна. Така на четвъртфиналите утре Асенов ще боксира с узбека Шахобидин Зоиров, като при победа ще си гарантира бронз. Малко по-късно днес е и боят на Радослав Панталеев, който в категория до 91 килограма има за съперник литовеца Тадас Тамасаускак. При успех Радо също се класира на 1/4-финалите.", "date": "2019.09.17", "title": "Тайсъна на победа от медал на световното"}
{"url": "https://www.standartnews.com/sport/livrpul-startira-dnes-v-shampionskata-liga-401818.html", "text": "Тази вечер от 22,00 ч стартират първите мачове от груповата фаза на Шампионска лига. На стадион „Сан Паоло“ в Неапол Наполи приема настоящият шампион Ливърпул в мач от 5-та група. Двата тима бяха в една група и през миналата година, когато си размениха по една победа с 1:0. Накрая те дори завършиха с равен брой точки, а англичаните стигнаха до 1/8-финалите заради по-добрата си голова разлика. В другата среща от групата играят Залцбург и Генк. Другият голям мач тази вечер е в Дортмунд на “Сигнал Идуна Парк”, където Борусия приема Барселона в 6-та група. В тази група е и отборът на Интер, който е домакин на Славия (Прага). В 7-ма група тази вечер играят: Лион- Зенит и Бенфика – Лайпциг. В 8-ма група са срещите: Аякс – Лил и Челси – Валенсия.", "date": "2019.09.17", "title": "Ливърпул стартира днес в Шампионската лига"}
{"url": "https://www.standartnews.com/sport/strakhotni-bitki-v-turnira-na-ntl-401835.html", "text": "Наближава последната  права за сезон 2019 на Национална Тенис Лига (НТЛ), която се провежда с безусловната подкрепа на Спиди. На кортовете на ТК „Санта Марина“ Созопол  се събра камерен състав от най-добрите тенисисти от всяка възрастова група. Получиха се страхотни битки на срещите между основните  конкуренти за първото място в крайното класиране за годината и за големите награди. Изключителен мач изиграха Матс Налсен и Станислав Манолов (18-40), в който спиращите дъха разигравания следваха едно след друго. Нилсен спечели в три сета и завърши на първото място. На същото високо тенис ниво се проведоха и мачовете на Ивайло Стоянов и Пейчо Пейчев. Те заслужиха и купите на победители в турнира. Финалната лента на надпреварата ще бъде прерязана на заключителния за сезона турнир на СК “ДЕМА“в  София, на 21-23 септември.", "date": "2019.09.17", "title": "Страхотни битки в турнира на НТЛ"}
{"url": "https://www.standartnews.com/sport/kontuziya-sprya-evroshampionka-za-svetovnoto-v-dokha-401841.html", "text": "Контузия в кръста отказа от участие еврошампионката в зала на гюле за 2019-а Радослава Мавродиева от световното на открито в Доха (27 септември - 6 октомври). Заради травмата атлетката от Сливен в момента е на кални бани в Поморие и целта ще е да се възстанови напълно за олимпиадата в Токио идното лято.  България ще бъде представена на световното в Доха от 6 атлети. Примата ни в спринта Ивет Лалова-Колио ще стартира в Катар само на 200 м въпреки, че има покрит норматив и на 100 м. Целта ни атлетката е да се представи максимално добре в дългия спринт. В скока на височина ще ни представя олимпийската вицешампионка от Рио 2016 и втора в Европа за 2018-а Мирела Демирева. На троен скок сме с две състезателки. Габриела Петрова и Алекс Начева. Първата е напълно възстановена от контузията на крака, която лекуваше в последния месец. Олимпийската шампионка при младите Начева също е в силна форма. При мъжете ще стартират асът ни в скока на височина Тихомир Иванов и таланта в тройния скок Георги Цонов.", "date": "2019.09.17", "title": "Контузия спря еврошампионка за световното в Доха"}
{"url": "https://www.standartnews.com/sport/dobr-start-na-gimnastichkite-v-baku-401805.html", "text": "Добър старт на световното в Баку (Азербайджан) направиха българските състезателки по художествена гимнастика. Боряна Калейн заема временното трето място в квалификациите за многобоя и с обръч след първия ден. Възпитаничката на Мариана Памукова изигра стабилно, без груби грешки съчетанието си и получи оценка от 21.600 точки (13.300 точки за трудност и 8.300 точки за изпълнение), която за сега и отрежда позиция за медал и в двете подреждания (за многобоя и за финала с обръч). Катрин Тасева не успя да изиграе перфектно съчетанието си, допусна повече неточности, спести елементи и с оценка от 20.400 заема заема временото 7-мо място в многобоя и 14-та позиция в подреждането на уреда (12.500 точки за трудност, 7.900 за изпълнение), като това ще я лиши от възможността да попадне сред осемтте финалистки, които ще станат известни утре след приключването на квалификацията и на двата уреда.В подреждането за многобоя Тасева е със седми резултат за сега. Убедително начело в пресявките както за многобоя, така и в класирането с обръч е Дина Аверина (Русия) с 23.650 точки, следвана от сънародничката си Екатерина Селезньова с 23.400 точки, която в последния момент заради здравословни проблеми замени в руския тим Александра Солдатова. При изпълненията с топка първа за сега е Влада Николченко (Украйна) с 21.400 точки. Тройката допълват Милена Балдасари (Италия) с 21.300 точки и Никол Зелихман с 21.250 точки. \r\n \r\nВ отборното подреждане след първия ден българките заемат четвъртата позиция с 42.000 точки. Руските гимнастички са №1 със сбор от 47.050 точки. На втората позиция се нарежда тимът на Израел с 42.500 точки, а трети са италианките с 42.250 точки. Днес италианките и израелките играха с топка, а утре се представят с обръч. Нашите момичета утре са с топка.", "date": "2019.09.17", "title": "Добър старт на гимнастичките в Баку"}
{"url": "https://standartnews.com/sport/dobr-start-na-gimnastichkite-v-baku-401805.html", "text": "Добър старт на световното в Баку (Азербайджан) направиха българските състезателки по художествена гимнастика. Боряна Калейн заема временното трето място в квалификациите за многобоя и с обръч след първия ден. Възпитаничката на Мариана Памукова изигра стабилно, без груби грешки съчетанието си и получи оценка от 21.600 точки (13.300 точки за трудност и 8.300 точки за изпълнение), която за сега и отрежда позиция за медал и в двете подреждания (за многобоя и за финала с обръч). Катрин Тасева не успя да изиграе перфектно съчетанието си, допусна повече неточности, спести елементи и с оценка от 20.400 заема заема временото 7-мо място в многобоя и 14-та позиция в подреждането на уреда (12.500 точки за трудност, 7.900 за изпълнение), като това ще я лиши от възможността да попадне сред осемтте финалистки, които ще станат известни утре след приключването на квалификацията и на двата уреда.В подреждането за многобоя Тасева е със седми резултат за сега. Убедително начело в пресявките както за многобоя, така и в класирането с обръч е Дина Аверина (Русия) с 23.650 точки, следвана от сънародничката си Екатерина Селезньова с 23.400 точки, която в последния момент заради здравословни проблеми замени в руския тим Александра Солдатова. При изпълненията с топка първа за сега е Влада Николченко (Украйна) с 21.400 точки. Тройката допълват Милена Балдасари (Италия) с 21.300 точки и Никол Зелихман с 21.250 точки. \r\n \r\nВ отборното подреждане след първия ден българките заемат четвъртата позиция с 42.000 точки. Руските гимнастички са №1 със сбор от 47.050 точки. На втората позиция се нарежда тимът на Израел с 42.500 точки, а трети са италианките с 42.250 точки. Днес италианките и израелките играха с топка, а утре се представят с обръч. Нашите момичета утре са с топка.", "date": "2019.09.17", "title": "Добър старт на гимнастичките в Баку"}
{"url": "https://www.standartnews.com/sport/blgariya94-sreshchu-turtsiya-2002-na-arena-arda-401846.html", "text": "Златното поколение по футбол на България отново се завръща в игра. Това ще стане на 26 септември от 17:00 на   когато един срещу друг ще се изправят България и Турция. Поводът е 25 години от незабравимото американско лято през 1994г., когато Пеневата чета спечели бронзовите медали на Мундиала в САЩ. В състава на Турция ще вземат участие всички играчи, които през 2002г. също спечелиха бронзовите медали на световното в Япония и Южна Корея. Срещата се организира със съдействието на БФС и ръководството на   в лицето на президента Петър Пешев. Билетите за мача ще бъдат: За сектор А, под козирката – 7 лева, а за останалите места в сектор А- 5 лева. За сектор В цената ще бъде също 5 лева. Фенове ще бъдат допускани и в сектор Б срещу 3 лева.", "date": "2019.09.17", "title": "България'94 срещу Турция 2002 на Арена Арда"}
{"url": "https://standartnews.com/sport/livrpul-startira-dnes-v-shampionskata-liga-401818.html", "text": "Тази вечер от 22,00 ч стартират първите мачове от груповата фаза на Шампионска лига. На стадион „Сан Паоло“ в Неапол Наполи приема настоящият шампион Ливърпул в мач от 5-та група. Двата тима бяха в една група и през миналата година, когато си размениха по една победа с 1:0. Накрая те дори завършиха с равен брой точки, а англичаните стигнаха до 1/8-финалите заради по-добрата си голова разлика. В другата среща от групата играят Залцбург и Генк. Другият голям мач тази вечер е в Дортмунд на “Сигнал Идуна Парк”, където Борусия приема Барселона в 6-та група. В тази група е и отборът на Интер, който е домакин на Славия (Прага). В 7-ма група тази вечер играят: Лион- Зенит и Бенфика – Лайпциг. В 8-ма група са срещите: Аякс – Лил и Челси – Валенсия.", "date": "2019.09.17", "title": "Ливърпул стартира днес в Шампионската лига"}
{"url": "https://standartnews.com/sport/strakhotni-bitki-v-turnira-na-ntl-401835.html", "text": "Наближава последната  права за сезон 2019 на Национална Тенис Лига (НТЛ), която се провежда с безусловната подкрепа на Спиди. На кортовете на ТК „Санта Марина“ Созопол  се събра камерен състав от най-добрите тенисисти от всяка възрастова група. Получиха се страхотни битки на срещите между основните  конкуренти за първото място в крайното класиране за годината и за големите награди. Изключителен мач изиграха Матс Налсен и Станислав Манолов (18-40), в който спиращите дъха разигравания следваха едно след друго. Нилсен спечели в три сета и завърши на първото място. На същото високо тенис ниво се проведоха и мачовете на Ивайло Стоянов и Пейчо Пейчев. Те заслужиха и купите на победители в турнира. Финалната лента на надпреварата ще бъде прерязана на заключителния за сезона турнир на СК “ДЕМА“в  София, на 21-23 септември.", "date": "2019.09.17", "title": "Страхотни битки в турнира на НТЛ"}
{"url": "https://standartnews.com/sport/kaleyn-e-finalistka-na-obrch-i-topka-401844.html", "text": "Боряна Калейн се класира за финалите с обръч и с топка на световното първенство по художествена гимнастика, което се провежда в Баку, съобщи БНР. С оценка от 21.600 точки и 8-ми резултат възпитаничката на Мариана Памукова ще се бори за отличията във финала с обръч, а в този с топка влиза сред осемте най-добри с трета оценка – 21.450 точки. За съжаление грешката в съчетанието с топка (19.500 точки), неточностите и спестените елементи в това с обръч (20.400 точки) лишиха Катрин Тасева от участие във финалите. фото БНР", "date": "2019.09.17", "title": "Калейн е финалистка на обръч и топка"}
{"url": "https://standartnews.com/sport/voleybolistite-s-prva-zaguba-na-evro-2019-401804.html", "text": "Мъжкият национален отбор на България по волейбол записа първа загуба на европейското първенство. Тимът на Силвано Пранди отстъпи на домакина Франция с 0:3 (19:25, 21:25, 14:25) в мач от група А, изигран в Монпелие. След този неуспех \"Лъвовете\" са на трета позиция с 9 точки (3 победи, 1 загуба), французите са водачи с 12 точки и 4 успеха. Днес играем с Италия, а утре почиваме. При загуба от адзурите националите ни вероятно ще играят в следващата фаза със Словения. „Определено французите ни натиснаха много със сервис. Тимът на Франция е един от най-класните отбори и това си пролича в този мач. Питлите винаги са били много неудобен съперник за нас. И днес го показаха отново. Жалкото е, че в първия гейм пипнахме 3-4 мрежи и не успяхме да си направихме нашите контраатаки, когато вървяхме точка за точка. Там ни пречупиха и заслужено победиха, коментира либерото на националите Теодор Салпаров. - Сега започваме да се готвим за Италия. Знаехме, че Франция е по-класния отбор в момента, дадохме каквото можахме, но по-добрият отбор победи. Съдиите нямат никаква намеса, съперникът ни победи с огромна разлика. Пожелавам им успех на тях, а ние излизаме в последния мач да се борим срещу Италия. Дай Боже, да покажем добра игра и който е по-добър да победи\".", "date": "2019.09.17", "title": "Волейболистите с първа загуба на Евро 2019"}
{"url": "https://standartnews.com/sport/kontuziya-sprya-evroshampionka-za-svetovnoto-v-dokha-401841.html", "text": "Контузия в кръста отказа от участие еврошампионката в зала на гюле за 2019-а Радослава Мавродиева от световното на открито в Доха (27 септември - 6 октомври). Заради травмата атлетката от Сливен в момента е на кални бани в Поморие и целта ще е да се възстанови напълно за олимпиадата в Токио идното лято.  България ще бъде представена на световното в Доха от 6 атлети. Примата ни в спринта Ивет Лалова-Колио ще стартира в Катар само на 200 м въпреки, че има покрит норматив и на 100 м. Целта ни атлетката е да се представи максимално добре в дългия спринт. В скока на височина ще ни представя олимпийската вицешампионка от Рио 2016 и втора в Европа за 2018-а Мирела Демирева. На троен скок сме с две състезателки. Габриела Петрова и Алекс Начева. Първата е напълно възстановена от контузията на крака, която лекуваше в последния месец. Олимпийската шампионка при младите Начева също е в силна форма. При мъжете ще стартират асът ни в скока на височина Тихомир Иванов и таланта в тройния скок Георги Цонов.", "date": "2019.09.17", "title": "Контузия спря еврошампионка за световното в Доха"}
{"url": "https://standartnews.com/sport/taysna-na-pobeda-ot-medal-na-svetovnoto-401838.html", "text": "Само една победа дели Даниел Асенов от сигурен медал на световното първенство по бокс в Екатеринбург. Тайсъна се класира на 1/4-финалите в категория до 52 килограма, след като спука от бой американеца Майкъл Анджелети. Многократният ни европейски шампион влезе агресивно в срещата и затрупа съперника си с удари, като американецът не можеше да намери отговор на комбинациите ляв-десен на българина. Така в края на мача съдиите бяха единодушни, като и петимата дадоха гласовете си за Тайсъна. Така на четвъртфиналите утре Асенов ще боксира с узбека Шахобидин Зоиров, като при победа ще си гарантира бронз. Малко по-късно днес е и боят на Радослав Панталеев, който в категория до 91 килограма има за съперник литовеца Тадас Тамасаускак. При успех Радо също се класира на 1/4-финалите.", "date": "2019.09.17", "title": "Тайсъна на победа от медал на световното"}
{"url": "https://standartnews.com/sport/blgariya94-sreshchu-turtsiya-2002-na-arena-arda-401846.html", "text": "Златното поколение по футбол на България отново се завръща в игра. Това ще стане на 26 септември от 17:00 на   когато един срещу друг ще се изправят България и Турция. Поводът е 25 години от незабравимото американско лято през 1994г., когато Пеневата чета спечели бронзовите медали на Мундиала в САЩ. В състава на Турция ще вземат участие всички играчи, които през 2002г. също спечелиха бронзовите медали на световното в Япония и Южна Корея. Срещата се организира със съдействието на БФС и ръководството на   в лицето на президента Петър Пешев. Билетите за мача ще бъдат: За сектор А, под козирката – 7 лева, а за останалите места в сектор А- 5 лева. За сектор В цената ще бъде също 5 лева. Фенове ще бъдат допускани и в сектор Б срещу 3 лева.", "date": "2019.09.17", "title": "България'94 срещу Турция 2002 на Арена Арда"}
{"url": "https://www.standartnews.com/sport/ksen-gol-spasi-inter-ot-rezil-v-shampionskata-liga-401859.html", "text": "Славия (Прага) бе на косъм да поднесе сензацията на вечерта в Шампионската лига. На \"Джузепе Меаца\" чехите за малко да стигнат до успех над италианския гранд Интер в среща от Група F. В крайна сметка обаче двата тима врътнаха реми 1:1, след като домакините оцеляха след изравнително попадение на Барела във втората минута на продължението след края на редовното време. \r\n \r\nИталианците бяха съвсем резонно абсолютни фаворити за успеха в този мач и отборът контролираше събитията на терена през голяма част от срещата, но въпреки това така и не успя да отбележи по-ранно попадение. \r\n \r\nПървият гол в мача падна в 63-ата минута и бе дело на Олаинка, който от близка дистанция довкара една избита от вратаря топка и така бе близо да донесе успеха на тима си. Във втората минута от добавеното време обаче Барела изравни. След този мач двата тима имат по една точка в актива си. В другия ранен мач днес Лион и Зенит направиха 1:1.", "date": "2019.09.17", "title": "Късен гол спаси Интер от резил в Шампионската лига"}
{"url": "https://standartnews.com/sport/ksen-gol-spasi-inter-ot-rezil-v-shampionskata-liga-401859.html", "text": "Славия (Прага) бе на косъм да поднесе сензацията на вечерта в Шампионската лига. На \"Джузепе Меаца\" чехите за малко да стигнат до успех над италианския гранд Интер в среща от Група F. В крайна сметка обаче двата тима врътнаха реми 1:1, след като домакините оцеляха след изравнително попадение на Барела във втората минута на продължението след края на редовното време. \r\n \r\nИталианците бяха съвсем резонно абсолютни фаворити за успеха в този мач и отборът контролираше събитията на терена през голяма част от срещата, но въпреки това така и не успя да отбележи по-ранно попадение. \r\n \r\nПървият гол в мача падна в 63-ата минута и бе дело на Олаинка, който от близка дистанция довкара една избита от вратаря топка и така бе близо да донесе успеха на тима си. Във втората минута от добавеното време обаче Барела изравни. След този мач двата тима имат по една точка в актива си. В другия ранен мач днес Лион и Зенит направиха 1:1.", "date": "2019.09.17", "title": "Късен гол спаси Интер от резил в Шампионската лига"}
{"url": "https://standartnews.com/sport/padnakhme-i-ot-italiya-na-evro-2019-401860.html", "text": "Българските волейболисти загубиха с 1:3 (22, - 23, -21, -17) от Италия в последния си мач от група А на Евро 2019. Момчетата на Силвано Пранди играха на ниво само първия гейм, който спечелиха с отлична игра. Следващите 3 обаче допуснахме много брак, както на сервис, така и в защита. Така на елиминациите България ще играе със Словения на 21-и, като трети в групата си. Нашите постигнаха 3 победи срещу Гърция, Румъния и Португалия, но паднаха от Франция и Италия. Адзурите пък ще решат утре първото място в групата с директен сблъсък с Франция.", "date": "2019.09.17", "title": "Паднахме и от Италия на Евроволей 2019"}
{"url": "https://standartnews.com/biznes/200-branda-na-40-to-izdanie-na-arena-na-krasotata-401834.html", "text": "От 27 до 29 септември в Интер Експо Център София (ИЕЦ) ще се проведе 40-то издание на единственото специализирано В2В изложение в България и едно от водещите събития на бюти пазара на Балканите.  Повече от 200 бранда и над 90 фирми изложители ще представят най-актуалните тенденции, нови техники и бизнес насоки в козметиката, грима, фризьорството, нейл арт, уелнес и СПА и здравословните продукти. „Очакваме да се запознаем с най-новите продукти на израелски и италиански производители, подготвяме корейски павилион с 10 компании, четири от водещите български производители, 7 производители от Русия и вносители на козметика от над 30 държави – сподели организаторът на мащабното събитие Красимира Краева. – Програмата през трите дни включва майсторски класове, работни срещи и тематични семинари, които да надградят уменията на професионалистите в различните сектори на бюти индустрията. Новите акценти са много и с всяка идваща година са все по-атрактивни, а българските артисти са на световно ниво. Щастлива съм, че и тази година ще покажем топ тенденциите, най-новите продукти и богата международна практика. Вярвам, че всеки участник и посетител ще има възможност да вземе максимум полезен опит за своята работа.“ Участници в международен шампионат в нейл арт категории, както и дебютанти, които никога не са се състезавали в регионални, национални или международни шампионати в нейл арт категории, ще представят своите умения в Нейл Олимпик България. Международното състезание ще се проведе в трите дни на изложението, а участниците ще се състезават в 12 категории. Семинарната програма на „Арена на красотата 2019“ ще представи три ключови лекции за професионалистите в бранша още в първия ден на събитието. Общите европейски козметични стандарти ще бъдат представени от Асоциацията на малките и средните предприятия от индустрията за здраве и красота – АМСПИКЗ. Лина Маймарова - член на УС АМСПИКЗ и  собственик на Lidera Group, ще разгледа най-новите очаквания и изменения и как стандартът ще повлияе на работата в сектора. Подробно за Европейския стандарт “Управление и качество на услугите, предоставяни от професионални центрове за красота” ще говори Камелия Миланова - експерт в сектор „Основополагащи стандарти, околна среда и услуги”, БИС. Как да достигнем до следващото поколение клиенти? Как да привлечем тийнейджърите в своя спа център и да ги направим наши лоялни клиенти? – това са въпросите, на които отговор ще даде Лизи Бат, гост лектор от Великобритания. Тя има близо 20 години опит в бюти терапиите и е работила с луксозни марки и продукти. В продължение на 13 години Лизи Бат е работила като старши спа терапевт в Nuffield Health and Fitness в Донкастър и Честърфийлд. „Вече повече от 20 години за нас основно събитие за годината е участието ни на „Арена на красотата“. Това е форум, който събира фирмите, експертите и има международно присъствие. Очаквам да бъдат представени тенденциите в сектора, който е един изключително динамично развиващ се пазар. Естествено това е навлизането на технологиите. Започва ориентиране към персонализиране на грижата. Друга тенденция, която мога да определя, е изработването на експертни процедури на база консултации и персонализирана грижа. На фона на десоциализирането на обществото моето лично мнение е, че персоналната грижа, личното внимание, експертният подход ще бъдат успешните практики.“ Изключителни отстъпки и подаръци за посетителите и тази година ще предоставят фирмите изложители. На щандовете ще бъдат демонстрирани новите линии на водещи марки – козметика, грим, маникюр и педикюр, както и нови уреди за поддържане на хармонично тяло и балансиран начин на живот.", "date": "2019.09.17", "title": "200 бранда на 40-то издание на „Арена на красотата“"}
{"url": "https://standartnews.com/biznes/manyu-moravenov-poema-fondovata-borsa-401839.html", "text": "д-р Маню Моравенов е новият изпълнителен директор на Българска Фондова борса, това стана ясно след извънредно общо събрание на акционерите. Той трябва да бъде одобрен от Комисията за финансов надзор и вписан в Търговския регистър. \r\nИван Такев напуска институцията след 18-годишна кариера по свое желание, за да смени попрището. Той влезе в ръководството на БФБ след напускането на дриймтима от 90-те години на миналия век - Бистра Илкова и Виктор Папазов, а преди 11 години се издигна до поста изпълнителен директор. \r\nСред постиженията му са внедряването на електронната система за търговия на Deutsche Börse - Xetra и преминаването през тази година към нейното най-ново технологично поколение - Т7, създаването на специализираната платформа за оповестяване на регулирана информация - X3 News, както и при придобиването на Българска независима енергийна борса. \r\nНаследникът му е бил повече от 7 г. в неговия екипа, но сега се връща начело на борсата след като се занимаваше с последно време с научна и преподавателска работа. \r\nМоравенов е добре познат в бранша, има над 20 годишен стаж в капиталовите пазари, недвижимите имоти и инвестициите. Бил е експерт в Комисията по ценни книжа и фондове борси, чийто наследник сега е Комисията за финансов надзор. За кратко оглавяваше и фонда за имоти \"Феърплей пропъртис\" АДСИЦ. \r\nИзвестен е като съавтор на Националния кодекс за корпоративно управление. \r\nПромяната в управлението на борсата, независимо че е лансирана като личен мотив на Такев, е провокирана и от необходимостта от освежаване на идеите и търговията. Факт е, че последните месеци е налице вяла активност от страна на инвеститорите. \r\nСпоред предварителните данни в отчета за полугодието, с над 45 процента е спадът в оборота на борсата  - до 150.6 млн. лв.. Броят на сключените сделки е намалял със 17% до близо 24 хиляди. С 16 на сто е свита и пазарната капитализация. \r\nВъпреки това финансовият резултатът за борсата като публично дружество е положителен (1,5 милиона лева печалба за полугодието), но най-вече заради по-високите такси. За полугодието борсата отчита 2.6 млн. лв. приходи и нетна печалба 1.5 млн. лв. \r\nС новото назначение се очакват и допълнително стимули за инвеститорите. \r\n\"Борсата трябва да се превърне не само във висококачествен и рентабилен, саморегулиращ се пазар на финансови инструменти, но също така да добави стойност към процеса на набиране на капитал и управление на активи в България и региона\", казва Моравенов. \r\nОчаква се той да стимулира и на по-гъвкави механизми за финансиране, предвид факта, че през последните години е ангажиран активно в управлението на кредитния портфейл и кредитоспособността на компаниите.  ", "date": "2019.09.17", "title": "Маню Моравенов поема фондовата борса"}
{"url": "https://standartnews.com/biznes/130-godishna-firma-otkri-zavod-za-300-mln-v-petrich-401832.html", "text": "Премиерът Бойко Борисов присъства на официалното откриване на петата производствена база на компанията АББ в България, която се намира в Петрич. АББ е иновативна технологична компания с обширно портфолио за дигиталните индустрии и с над 130-годишна история в иновациите. Компанията е член на Германо-Българската индустриално-търговска камара от 1995 г., към момента има над 2800 служители у нас като оперира с централен офис в София и петте клона в страната. През 2018 г. АББ започна изграждането на нов завод в Петрич, което бележи втората голяма инвестиция на компанията в региона. Новата производствената база в Петрич ще произвежда продукти за електроснабдяване и електрообзавеждане, и ще отвори над 400 нови работни места. „Продължавайте да строите и шеста база, рецесия така се бори – с нови заводи, квалифицирана работна ръка и възнаграждения, които да подхождат на хората, които работят тук“, заяви премиерът Борисов в приветствието си. Той подчерта, че с финансовия министър Владислав Горанов още отпреди една година се тревожат за рецесията, в която светът влиза. „Но ако се тревожиш, ще спреш да работиш и нищо добро не те очаква“, отбеляза министър-председателят Бойко Борисов. Той посочи, че вчера също бе открит още един огромен завод за 300 милиона лева, което е ярък знак за развитието на българската икономика. „Вие сте дошли по „Струма“, видели сте десетки багери, валяци, които продължават да доизграждат магистралата до Кресна. Така че Петрич ще стане на един час път от София“, постави акцент премиерът Борисов и върху развитието на инфраструктурата в региона. След церемонията в новия завод министър-председателят Бойко Борисов разгледа археологическите проучвания на един от най-значимите археологически обекти „Античен град Хераклея Синтика“, който се намира в местността „Рупите“. През август т. г. правителството одобри допълнителни разходи по бюджета на Министерството на културата за 2019 г. в размер на 100 000 лева за продължаването на разкопките на обекта. На терен екипът от специалисти показа на премиера Борисов впечатляваща стена на 2400 години, до която са достигнали археолозите.", "date": "2019.09.17", "title": "130-годишна фирма откри завод за 400 души в Петрич"}
