{"url": "https://standartnews.com/regionalni/pet-robota-finch-poluchi-bibliotekata-v-lovech-386559.html", "text": "Регионалната библиотека \"Проф. Беню Цонев\" в Ловеч получи като дарение от посолството на САЩ и фондация \"Глобални библиотеки-България\" пет робота \"Финч\" за компютърно моделиране и информатика. Те са нов тип роботи за тази дейност и са предназначени да подпомагат овладяването на различни езици за програмиране от детска аудитория. Роботите \"Финч\" са подходящи за ученици от всички възрасти за целите на обучението по информационни технологии. Той е малък, а програмата за управлението му е достъпна за деца. Това дава възможност децата да направят първите си стъпки в програмирането по забавен и интересен начин. \"Финч\" поддържа над дузина езици за програмиране, дори и такива, които са подходящи за деца на пет години. Програмирането с помощта на робота \"Финч\" развива детското креативно и логично мислене по един любознателен, интересен, интуитивен, забавен и занимателен начин. В заниманията могат да се включат детски градини и училища от града и областта като услугата е напълно безплатна. За децата от 6 до 14 години семинарните занятия се провеждат в групи до 8 деца.", "date": "2019.03.05", "title": "Пет робота \"Финч\" получи библиотеката в Ловеч"}
{"url": "https://standartnews.com/regionalni/300-uchenika-v-smolyansko-shche-se-nauchat-da-karat-ski-386546.html", "text": "За поредна година от днес до 28 март в Смолянско се провежда програмата \"Научи се да караш ски\". Тази година участие ще вземат общо 300 ученика от 8 училища от Смолян и Чепеларе. Учениците от втори клас получават четиридневно напълно безплатно обучение от квалифицирани ски учители, подсигурени от \"Пампорово\" АД. По време на обучението те ще ползват безплатни лифт карти, транспорт, ски оборудване и обяд. \r\nВсяка седмица се провеждат седмични състезания, на които се излъчват 10–те най–добри ученици. В края на проекта се провежда финално състезание, на което се явяват всички класирали се деца от седмичните състезания.  За най-добрите ученици във финалното състезание е предвидена награда - едноседмичен ски лагер в Банско. \r\nПроектът се организира от Министерството на образованието и науката чрез Регионално управление на образованието – Смолян, Министерството на младежта и спорта, Българската федерация по ски и „Пампорово“ АД. \r\nОт началото на проекта през 2011 година до миналатагодина на територията на област Смолян са обучени общо 3712 деца от 1 до 4 клас.", "date": "2019.03.05", "title": "300 ученика в Смолянско ще се научат да карат ски"}
{"url": "https://standartnews.com/regionalni/szdavat-asotsiatsiya-na-uchilishchata-s-imeto-na-yavorov-386566.html", "text": " Предвиждаме създаването на Асоциация на училищата в България, които носят името на Пейо Яворов. Това съобщи новият директор на къщата-музей на поета в Чирпан Златина Колева. Това ще е една от първите стъпки за реализиране на основната й цел - привличането на нови посетители за културната институция. В близките 5-6 месеца щял да бъде създаден и музеен съвет, който да подпомага работата на музейните служители. \r\n През тази година къщата-музей на гениалния чирпанлия ще отбележи 65 години от своето създаване с редица прояви. \" Ще обновим експозицията в нашата зала с една нова изложба, ще възстановим и лятната кухня на Крачолови, която от създаването на музея досега се е използвала не по предназначение\", посочи две от проявите Златина Колева пред Радио Стара Загора. През 2019 г. се навършват и  120 години от написването на емблематичното стихотворение на Яворов „Арменци.  По този повод музеят организира национален конкурс за есе за средношколци (8-12 клас) на тема „Изгнаници клети\". Проявата е съвместно с координационния съвет на арменците в София и културно-информационния център на арменците в Пловдив, както и на Националния литературен музей и фондация „Яворов“. Крайният срок за представяне на творбите е 10 април, а резултатите ще бъдат обявени на 20 април в експозиционната зала на къщата-музей.", "date": "2019.03.05", "title": "Създават асоциация на училищата  с името на Яворов"}
{"url": "https://standartnews.com/regionalni/otkrivat-ofitsialno-restavriraniya-pametnik-kostnitsa-v-blagoevgrad-386548.html", "text": "След реставрация на 7 март ще бъде официално открит паметникът-костница на загиналите войници и офицери в Междусъюзническата война. Паметникът се намира в Стария гробищен парк на Благоевград. \r\nКриптата е обновена и в нея са положени костите на всички загинали в защита на Отечеството герои. Напълно възстановен е и кръстът за храброст, който е красял паметникът, ремонтирана е настилката и оградата около паметника. Идеята за изграждането на общ паметник-костница е да приюти останките на 580 загинали за Родината офицери и войници. В него намират място за последен покой няколко войници, загинали по време на освобождението на Благоевград от османско владичество – 5 октомври 1912 г. Огромната част от загиналите се отнася към лятото на 1913 г., когато, отстоявайки стратегически важния подстъп към столицата, живота си дават 17 офицери, 31 подофицери и 528 войници. Решени да отдадат живота си, но да не допуснат противника да продължи към София, тези герои са погребани в общи братски могили извън границите на тогавашната Горна Джумая. Паметникът е реставриран и възстановен благодарение усилията на общината и областната администрация в Благоевград, РК \"Традиция\"-Благоевград и с подкрепата на Министерство на отбраната.", "date": "2019.03.05", "title": "Откриват официално реставрирания паметник костница в Благоевград"}
{"url": "https://standartnews.com/regionalni/potopenata-tsrkva-v-yaz-zhrebchevo-tryabva-da-ima-i-glas-386557.html", "text": "Дискусия за организиране на кампания за събиране на средства за закупуването на камбана за потопената църква в язовир \"Жребчево\" се разгоря в социалните мрежи започна .. \"Ако кръстът е своеобразен израз на очите на църквата, тя има нужда и от глас, аргументира идеята Пламен Курумилев, секретар на община Твърдица. Подкрепяли я и други жители на Твърдица, както и хора, родени в планинското градче, които сега живеят на други места в страната. \r\n Църквата, с патрон Св. Иван Рилски, е потопена през 1962 г., когато бившето с. Запалня попада в чашата на яз. \"Жребчево\".Когато той е пълен се извисява само кръстът като някакво нямо предупреждение. Когато водите се отдръпнат потопената църква изплува почти цялата. И много хора идват тук, не само заради уникалната и архитектура, а и да запалят свещичка за здраве на живите и за упокой на мъртвите.  \r\n  \"Двама души са предложили финансова помощ или да закупят камбана, която да бъде монтирана пред руините на храма. Това е повод и общината да поднови действията си за установяване на статута на църквата“, добави  секретарят на община Твърдица Пламен Курумилев. \r\nФото - Архив \r\n ", "date": "2019.03.05", "title": "Потопената църква в яз. \"Жребчево\"  трябва да има и глас"}
{"url": "https://standartnews.com/regionalni/raprt-enchev-stvori-bodirat-s-pricheskata-na-sina-si-386532.html", "text": "С тематична прическа, свързана с безопасността на пътя, пристигна на училище синът на рапара Георги Енчев. Второкласникът Александър, който участва в проекта  по гражданско обазование на своя клас „Пазители на пътя“, носи знака „Стоп!“ и безопасната за преминаване  улицата зебра, коафирани мърху главата му. \r\nПърформънсът е замислен  специално за проекта на втори „а“ клас от разградското училище „Васил Левски“, обясни  класният ръководител на малчуганите Валентина  Георгиева. Тя насърчила децата да  работят по темата, след като  тяхна съученичка  станала  жертва на тежка катастрофа. \r\nСред идеите на малчуганите е създаването на  запазена марка пътен знак „Пази детето!“., който класът иска да монтира на опасно кръстовище край училището. Конкурсът за графичното изображение  е спечелен от  Александър Енчев и като награда за творческия успех баща му го възнаградил с артистичната прическа, разказа сам малкият. \r\nРапърът от дуото „Румънеца и Енчев“ не е  единвственият родител,  който помага на второкласниците в гражданската им инициатива. Бащи  и дядовци, полицаи, шофьори на линейки идват в училището и разказват на децата за рисковете на пътя. В отговор второкласниците  показват  наученото в ролеви игри. Всички хрумвания се събират в детския „Гараж за идеи“, а най-интересните малките  влогъри качват в  You Tube канала на училището.  ", "date": "2019.03.05", "title": "Рапърът Енчев сътвори бодират с прическата на сина си"}
{"url": "https://www.standartnews.com/sport/kralyat-e-mrtv-ayaks-likuva-video-386583.html", "text": "Кралят е мъртъв! Реал Мадрид сдаде трона в Шампионската лига след като бе унижен от младия и храбър Аякс с 4:1 насред ст. „Сантяго Бернабеу“ в Мадрид. Въпреки че „белите“ бяха взели първия мач с 2:1 в Амстердам, гостите изобщо не смятаха да се предават. И изнесоха истинска лекция на колоса, който печелеше Шампионската лига неизменно в последните три години. А сега тимът отпадна още на осминафиналите. Мачът на „Бернабеу“ започна много ударно да Аякс. В 7-ата минута Зеиш откри за холандците, а в 18-ата минута Нерез удвои преднината на Аякс. Винисуис и Бензема опитаха да вкарат, но направиха пропуски. На всичкото отгоре бразилецът и Лукас Васкес трябваше да напуснат принудително още през първата част заради контузии. През второто полувреме Реал се опита да натисне още, но вместо това направилият невероятен мач Тадич с изключително красиво изпълнение направи 3:0 в 62-ата минута. Реферът реши да се презастрахова като пита ВАР дали топката не е излязла в тъч преди това. След петминутно чудене и освирквания на „Бернабеу“ голът бе зачетен. Реал нямаше изход и тръгна напред. В 70-ата минута Асенсио върна надеждите на „кралете“. Но само две по-късно Шьоне вкара ювелирен гол от пряк свободен удар е грешка на Куртоа за 4:1. В края на мача Начо си изпусна нервите и получи червен картон. Едва за втори път в цялата си история Реал допуснаха отпадане в елиминационен мач след победа навън в първата среща.  Очаквайте видео по-късно!!", "date": "2019.03.05", "title": "Кралят е мъртъв! Аякс ликува (ВИДЕО)"}
{"url": "https://standartnews.com/biznes/do-dni-kanim-investitori-za-belene-386579.html", "text": "До дни България ще покани инвеститори да строят АЕЦ „Белене”. Засега е имало интерес от китайска, корейска, френска, американска и руска компания, обясни енергийният министър Теменужка Петкова. Според нея и другият бъдещ проект – „Турски поток”, е важен за българската енергийна независимост. Втората ни атомна електроцентрала е на път, обясни енергийният министър. Имаме вече български реактори, лиценз за площадката и голяма част от документите за лиценз на самия проект. „До момента са дадени 3 милиарда, това са парите на българските данъкоплатци, така че са налице всички предпоставки да бъде направен опит този проект да бъде реализиран на пазарен принцип”, заяви министър Петкова. Това означава държавата да не дава други пари, освен вече вложените. Според експерти - нямало как да стане. „Пазарният принцип е такъв, че всеки иска гаранция - когато инвестира 1 лев, да знае, че този лев ще бъде под някаква форма върнат. Без държавна гаранция, не мисля, че някой въобще ще прояви сериозен интерес. Всичко друго е само в сферата на мечтите”, коментира енергийният експерт Васил Начев. В сферата на реалността енергийният министър цитира конкретен интерес: от най-голямата китайска ядрена корпорация, от френската ядрена компания. И още: от Корея, Съединените щати, а от няколко месеца и руски интерес от произвелата реакторите „Росатом”, която, според вицепремиера Дончев, със сигурност ще участва поне като консултант за оборудването. „Това е ядрено съоръжение, не е будка за продаване на вестници, без да подценявам този бизнес или строеж на нова постройка”, коментира Томислав Дончев. По другата енергийна тема „Турски поток” и пътят му през България, идеята е „Булгартрансгаз” да плати около 3 милиарда лева за изграждането на почти 500 километра тръби от Провадия до Зайчар. И 11 километра от турско-българска граница до компресорната станция Странджа. В тези инвестиции „Газпром” няма да участва, обяви шефът й Алексей Милер пред руската информационна агенция ТАСС. Договорили си дългосрочно всички ресурси в региона. Опозицията се съгласи, че и АЕЦ „Белене”, и „Турски поток” ни трябват. Но искат гаранция, че Европа разрешава. „Затова имаме въпроси към правителството на България: Поискало ли е такива гаранции, ако да, получило ли ги е? Ако – не, защо не ги е поискало и какви стъпки ще предприеме оттук нататък”, заяви Корнелия Нинова. „Всичко, което се прави по този проект, е съобразено с европейските правила и съгласно тези правила нито един проект в областта на природния газ не се реализира като самоцел”, заяви министър Теменужка Петкова. Проектите АЕЦ „Белене” и „Турски поток” чакат развитие. Документалното трябва да е по-скоро, а реално - до няколко години.", "date": "2019.03.05", "title": "До дни каним инвеститори за \"Белене\""}
{"url": "https://www.standartnews.com/sport/deteto-chudo-ot-selo-krepcha-386505.html", "text": "България винаги е раждала талант в спорта! Поредната такава е 15-годишната Нургюл Салимова. Момичето от малкото търговищко селце Крепча вече втори месец е на върха в световната ранглиста по шахмат до 16 години. Страстта й към черно-бялата дъска идва още в детската градина. „Аз бях на четири. Тогава баща ми ме научи, как се местят фигурите. Запозна ме с играта. След това, заедно с дядо ми, започнаха да ми показват, как се играе. Научих правилата”, разкрива младата шахматистка. Година, след като бащата и дядото увличат Нургюл по шахмата, момичето се пробва и на първия си турнир в Силистра. Тя е най-малкият участник –  дори не е навършила 6 години. „Станах първа до 8 години, като не бях навършила 6. И ми стана още по-интересно и продължих да се занимавам. Имам десет държавни титли, мисля. Аз винаги съм искала да стана световна шампионка за жени. Да се приближа максимално до Антоанета Стефанова, защото тя ми е любимата шахматистка”, разказва Нургюл Салимова. „Веднага като стана републикански шампион, треньорите в националния отбор видяха потенциал в нея и я поканиха в националния отбор и й предложа дори треньор. Има и случаи, когато месец не се е връщала вкъщи. Трудно е, но се свиква. Всичко е за нейно добро. Девет и една републиканска за жени. Има една световна титла до 12 години за момичета. Една европейска за момичета до 8 години. Шампионска съм на Европейският съюз, сред момчетата и момичетата, до 12 години 2015г.. Тук, в България, не се провеждат турнири за покриване на норми, толкова често. И се налага да пътувам в чужбина и да участвам в турнири там”, допълва баща й Илхан Салимов. Десет години по-късно Нургюл вече има своя витрина на успехите в шахмата. Тя се подготвя дистанционно за състезанията, заедно с треньора си Живко Жеков от Бургас. Специалистът признава, че момичето от село Крепча е явление за този спорт. „Вече десет години сме заедно. През тези години и други хора са работили с нея. Това, което я отличава е, че тя наистина иска да стане шампион. За нея шахът не е временно занимание”, пък споделя треньорът на Нургюл Живко Жеков. „Тук, в България, не се провеждат турнири за покриване на норми, толкова често. И се налага да пътувам в чужбина и да участвам в турнири там\", заяви тя. А когато Нургюл си е вкъщи, в село Крепча, любимото и занимание е да играе блиц-шах с човека, който я е запалил по този спорт – нейния баща. От пет години Илхан Салимов няма победа над дъщеря си „Той си създаде много слабости. Аз, обичам да се възползвам от слабостите на противника. И му взех пешките и накрая – дамата”, добавя момичето. Челната позиция в световната ранглиста за жени на Нургюл ще трябва да бъде защитена още този април. Тогава й предстои Европейско първенство за жени, а в края на годината ще мери сили в Индия с най-добрите в света Нургюл е само на 80 – ело точки разлика от най-добрата родна шахматистка гросмайсотр Антоанета Стефанова. \"Mоята цел е да стана гросмайстор при мъжете, за това са ми нужни три норми, аз все още нямам за съжаление. Имам за гросмайстор за жени две норми, нужни са ми три норми за мъже както и още 87 точки рейтинг\", разкри още тя. Нургюл разказва че обича и киното, но често след училище няма време за друго, освен за шах. Тя е суеверна и предпочита белите фигури.", "date": "2019.03.05", "title": "Детето чудо от село Крепча"}
{"url": "https://www.standartnews.com/sport/vezenkov-s-9-tochki-pri-uspekh-na-olimpiakos-386506.html", "text": "Олимпиакос победи гостуващия Арис (Солун) със 76:67 (21:16, 27:20, 17:13, 11:18) в среща от 17-ия кръг на гръцкото първенство по баскетбол за мъже и записа 11-и пореден успех. Българският национал Александър Везенков беше титуляр за победителите, игра 20:28 минути срещу бившия си отбор и завърши с 9 точки, 3 борби и 1 отнета топка. Домакините имаха аванс от 48:36 на почивката, но в началото на последната четвърт баскетболистите на Арис направиха серия от 16:4 и намалиха пасива си на 4 точки - 65:69 2:51 минути преди сирената. До края Олимпиакос направи серия от 8:2 и спечели мача. Най-резултатен за Олимпиакос беше Аксел Тупан със 17 точки. За Арис с 13 точки се отчете Лефтерис Бохоридис. Олимпиакос записа 16-и успех за сезона, но е едва на шесто място в класирането заради отнетите шест точки след прекратения мач за Купата на Гърция срещу Панатинайкос. В сайта на гръцката централа обаче Олимпиакос е на второ място с 33 точки, на точка зад лидера Панатинайкос.", "date": "2019.03.05", "title": "Везенков с 9 точки при успех на Олимпиакос"}
{"url": "https://standartnews.com/sport/kralyat-e-mrtv-ayaks-likuva-video-386583.html", "text": "Кралят е мъртъв! Реал Мадрид сдаде трона в Шампионската лига след като бе унижен от младия и храбър Аякс с 4:1 насред ст. „Сантяго Бернабеу“ в Мадрид. Въпреки че „белите“ бяха взели първия мач с 2:1 в Амстердам, гостите изобщо не смятаха да се предават. И изнесоха истинска лекция на колоса, който печелеше Шампионската лига неизменно в последните три години. А сега тимът отпадна още на осминафиналите. Мачът на „Бернабеу“ започна много ударно да Аякс. В 7-ата минута Зеиш откри за холандците, а в 18-ата минута Нерез удвои преднината на Аякс. Винисуис и Бензема опитаха да вкарат, но направиха пропуски. На всичкото отгоре бразилецът и Лукас Васкес трябваше да напуснат принудително още през първата част заради контузии. През второто полувреме Реал се опита да натисне още, но вместо това направилият невероятен мач Тадич с изключително красиво изпълнение направи 3:0 в 62-ата минута. Реферът реши да се презастрахова като пита ВАР дали топката не е излязла в тъч преди това. След петминутно чудене и освирквания на „Бернабеу“ голът бе зачетен. Реал нямаше изход и тръгна напред. В 70-ата минута Асенсио върна надеждите на „кралете“. Но само две по-късно Шьоне вкара ювелирен гол от пряк свободен удар е грешка на Куртоа за 4:1. В края на мача Начо си изпусна нервите и получи червен картон. Едва за втори път в цялата си история Реал допуснаха отпадане в елиминационен мач след победа навън в първата среща.  Очаквайте видео по-късно!!", "date": "2019.03.05", "title": "Кралят е мъртъв! Аякс ликува (ВИДЕО)"}
{"url": "https://www.standartnews.com/sport/v-italiya-sravnyavat-despodov-s-legendata-toti-386507.html", "text": "Медиите в Италия отделиха голямо внимание на кариерното развитие на футболист №1 на България за 2018 – Кирил Десподов. Крилото на Каляри, който реализира трансфер в началото на 2019-а година от ЦСКА, е считан за „новия Франческо Тоти” за тима от остров Сардиния, според журналисти и експерти в Италия. Журналистът от Ботуша – Симоне Филипоне, направи тотална дисекция на кариерата досега на атакуващия полузащитник, като медията “Numiero Dies” прави сравнение между легендарния българин Христо Стоичков и Кирил Десподов. Изданието обаче най-ясно отличава приликата на Десподов с Хоакин Санчес, който премина от Малага във Фиорентина. Това бе първо излизане за испанеца от страната му и адаптацията към Серия А e била съвсем ново предизвикателство за него, точно както е и при футболист №1 на България за 2018-а година. Същевременно в материала е описан и перфектен анализ на физиката на Десподов, като тя е считана за перфектна за модерния футбол.  Италианците отбелязват още, че бившият играч на Литекс не е много висок, но за сметка на това структурата на тялото му го прави перфектен нападател.", "date": "2019.03.05", "title": "В Италия сравняват Десподов с легендата Тоти"}
{"url": "https://www.standartnews.com/sport/grigor-otnovo-se-kachva-napred-bez-igra-386509.html", "text": "Григор Димитров вече е 28-и в света в новата ранглиста. Изкачването на асът ни става без той и да е играл през изминалата седмица. Димитров ще се завърне на корта тази седмица в първия за годината Мастърс 1000 турнир в Индиън Уелс Индиън Уелс. Неговият първи съперник ще стане ясен в ранните часове на 6 март, когато е жребият. Миналата година Димитров отпадна във втория кръг в Калифорния и следователно няма да защитава точки. Втора ракета на България Димитър Кузманов, който също печели една позиция и през новата седмица е под №325 в света. Трети е Александър Лазов под №481, а Александър Лазаров е 488-ми, които също бележат прогрес съответно с 2 и с 3 места напред. В челото при мъжете водач остава Новак Джокович (Сърбия), следван от Рафаел Надал (Исп) и Александър Зверев (Гер). При дамите Виктория Томова се изкачва с с 3 места до 152-а позиция в света. Сесил Каратанчева също е нагоре с 5 места и тази седмица вече е под №192. Трета е Елица Костова, която се изкачва с три места до №217. Няма промени в челото при жените, където водач остава Наоми Осака (Яп), следвана от Симона Халеп (Рум), Петра Квитова (Чех).", "date": "2019.03.05", "title": "Григор отново прогресира в ранглистата без игра"}
{"url": "https://standartnews.com/biznes/oreshkin-imate-problem-vakantsiyata-u-vas-po-skpa-ot-tunis-386536.html", "text": "Туристическият поток от Русия към България е намалял с 20% Туристическият поток от Русия към България е намалял с 20% през последните години заради обвързването на българския лев с еврото. Това съобщи министърът на икономическото развитие на Руската федерация Максим Орешкин на българо-руския бизнес за развитието на туризма. \r\n„Пътуванията за България са с 15-20% по-скъпи от пътуванията до Сочи и Тунис например. Затова повече туристи остават в Русия или посещават Турция. И това е фундаментален проблем за България“, заяви Орешкин и посочи, че това ще е акцент в работата на двете държави. „Ще поставим и акцент върху културно-историческите теми – в това отношение имаме пазарна ниша, в която България може да намери своето място и да се отличава от своите конкуренти и преди всичко от Турция“, коментира той.  ", "date": "2019.03.05", "title": "Орешкин: Имате проблем, у вас е по-скъпо от Тунис"}
{"url": "https://standartnews.com/biznes/500-000-ruski-turisti-godishno-u-nas-386535.html", "text": "Русия подготвя мащабен проект за улесняване на визовия режим Около половин милион туристи от Русия всяка година идват в България. Значителна част от тях имат недвижими имоти на крайбрежията – според различни оценки около 30 000 души. Това съобщи премиерът на Русия Дмитрий Медведев при откриването на българо-руския бизнес форум в областта на туризма. Добрата туристическа инфраструктура на добра цена и климатът привличат най-вече руските туристи. Сигурността също е много важна черта. С една дума – тук са създадени всички условия за добра и пълноценна почивка, включително и с деца“, подчерта Медведев. Той съобщи, че около 50 000 българи ходят на почивка в Русия. И Русия има какво да предложи – Олимпиада, Световно по футбол, има много градове, където ходят туристи освен Москва. Искаме за нашите български приятели да разкрием цялата ни страна“, каза руският премиер. Той подчерта, че най-важно за Русия е да има добро ниво на обслужване. „Защото на някои места то е високо, но на други - все още не. Стараем се да се опрем на световната практика в тази сфера. Стараем се да предложим и нови туристически маршрути“, посочи той. „Между Русия и България има туризъм и той е на доста добро ниво. Нашата обща култура и гостоприемството са основата за това“, даде оценката си руският премиер. Подготвяме мащабен проект, който предвижда улесняване на визовия режим за туристи от всички страни, съобщи още Дмитрий Медведев. \r\n„Сега реализираме мащабен проект Международна кооперация и износ, който предвижда работа за улесняване на визовия режим за туристи от всички страни. Ще се занимаваме с това през есента – това е сложна задача. Ако говорим за туристическия обмен с ЕС, готови сме за най-модерни визови решения“, заяви Медведев. \r\nТой обясни, че Русия е на първо място по брой Национални паркове в света. „Територията ни е много голяма, природата ни е богато надарила, затова ще направим каквото можем, за да могат повече хора да се запознаят с това“, каза руският премиер. Русия започва да инвестира в екотуризъм. Една от големите й цели е и развитие на историческия туризъм. „Вчера с Бойко Борисов коментирахме въпросите за комуникацията между градовете ни с морски пристанища. Това наистина е нещо важно особено в условия, в които съседите не спят и с удоволствие развиват такива комуникации – и морски превози, и авиационни“, каза Медведев. \r\n„Смятам, че туризмът е икономическа насока. Сега се откриват особени възможности и задачата ни е да се придържаме към максимално нестандартни подходи. Всеки, който предложи интересен туристически продукт, ще спечели“, заяви той.  ", "date": "2019.03.05", "title": "500 000 руски туристи годишно у нас"}
{"url": "https://standartnews.com/biznes/kitaytsi-oglezhdat-isperikh-za-investitsii-386538.html", "text": "Китайци проучват възможността за инвестиции в Исперих. Представители на компанията „Meide Group”, която е един от най-големите  производители на метални тръби и фитинги в света, пристигна в лудогорския град, за да се запознае с работата на местно дружество, което произвежда метални изделия със сходно предназначение. \r\nКитайската  фирма има годишни приходи  от порядъка на 5 млрд долара. Те са водещ производител в световен мащаб и всяко сътрудничество с тях би било от полза за българска фирма, обясни Нух Саров, управител на исперихското дружество „Айваз – Н“ ООД, към чиято работа гостите от Далечния Изток  проявиха интерес. \r\nДелегацията от Китай бе приета и от областния управител на Разград Гюнай  Хюсмен. Той уверери предприемачите, че държавната и местна власт  оказват подкрепа на всички потенциални инвеститори, готови да  развиват регионалната икономика.  ", "date": "2019.03.05", "title": "Китайци оглеждат Исперих за инвестиции"}
{"url": "https://www.standartnews.com/sport/trenorkata-na-mavrodieva-tya-e-v-svetovniya-elit-386519.html", "text": "Беше притеснително и инфарктно, но я виждах, че беше по-спокойна от мен и ми даваше кураж. За първи път присъствах на състезание, на което три атлетки преминават границата от 19 метра. Радослава го направи два пъти и показа, че е в световния елит. Винаги положителният тонус се отразява на резултатите. След големия връх неизменно следва спад. Оставаме здраво стъпили на земята. Продължаваме да мечтаем. Защо пък да не преодолее и 20 метра. Радослава е израснала пред мен. Тежките моменти ни направиха по-силни\", коментира при прибирането си от Глазгоу Валентина Желязкова, лична треньорка и леля на Радослава Мавродиева. От летище София двете поеха с кола към родния Сливен. фото Илиян Габровски", "date": "2019.03.05", "title": "Треньорката на Мавродиева: Тя е в световния елит"}
{"url": "https://standartnews.com/kultura/teylr-suift-podgotvya-nov-album-386554.html", "text": "Тейлър Суифт подготвя следващия си седми албум. Певицата била забелязана да напуска звукозаписно студио в Ел Ей, няколко седмици след като тръгнаха слухове, че феновете могат да очакват нова музика. Суифт загатна в края на миналата година, че се кани да скоро представи нов материал на почитателите си. Веднага започнаха да се разпространяват и спекулации онлайн относно кога това ще се случи. Също така напоследък певицата е адски активна в социалните мрежи и това кара всички да тръпнат в очакване на появата на нов сингъл през идните седмици. Безбройните слухове достигнаха и до самата Тейлър и тя им отвърна със снимка на котката си Оливия Бенсън, гледайки очудено. Към фотоса написа: „Тя току-що прочете всичките ви теории“.", "date": "2019.03.05", "title": "Тейлър Суифт подготвя нов албум"}
{"url": "https://www.standartnews.com/sport/la-kliprs-specheli-derbito-sreshchu-leykrs-386529.html", "text": "Лос Анджелис Клипърс надигра като гост ЛА Лейкърс със 113:105 в дербито на кръга от редовния сезон на Националната баскетболна асоциация на САЩ и Канада. Над всички за победителите бе Данило Галинари, който отбеляза 23 точки, а Лу Уилямс и Монтрез Херъл помогнаха от пейката съответно с по 21 и 14 пункта. За баскетболистите на Люк Уолтън Ражон Рондо постигна трипъл-дабъл – 24 точки, 10 борби и 12 асистенции, докато Леброн Джеймс се отчете с 27 точки, 8 борби и 6 асистенции, които обаче се оказаха крайно недостатъчни за успех на ,,езерняците“. Други резултати от кръга: Бруклин Нетс – Далас Маверикс 127:88, Маями Хийт – Атланта Хоукс 114:113, Сан Антонио Спърс – Денвър Нъгетс 104:103, Финикс Сънс – Милуоки Бъкс 114:105, Юта Джаз – Ню Орлиънс Пеликанс 112:115, Сакраменто Кингс – Ню Йорк Никс 115:108.", "date": "2019.03.05", "title": "ЛА Клипърс спечели дербито срещу Лейкърс"}
{"url": "https://standartnews.com/sport/deteto-chudo-ot-selo-krepcha-386505.html", "text": "България винаги е раждала талант в спорта! Поредната такава е 15-годишната Нургюл Салимова. Момичето от малкото търговищко селце Крепча вече втори месец е на върха в световната ранглиста по шахмат до 16 години. Страстта й към черно-бялата дъска идва още в детската градина. „Аз бях на четири. Тогава баща ми ме научи, как се местят фигурите. Запозна ме с играта. След това, заедно с дядо ми, започнаха да ми показват, как се играе. Научих правилата”, разкрива младата шахматистка. Година, след като бащата и дядото увличат Нургюл по шахмата, момичето се пробва и на първия си турнир в Силистра. Тя е най-малкият участник –  дори не е навършила 6 години. „Станах първа до 8 години, като не бях навършила 6. И ми стана още по-интересно и продължих да се занимавам. Имам десет държавни титли, мисля. Аз винаги съм искала да стана световна шампионка за жени. Да се приближа максимално до Антоанета Стефанова, защото тя ми е любимата шахматистка”, разказва Нургюл Салимова. „Веднага като стана републикански шампион, треньорите в националния отбор видяха потенциал в нея и я поканиха в националния отбор и й предложа дори треньор. Има и случаи, когато месец не се е връщала вкъщи. Трудно е, но се свиква. Всичко е за нейно добро. Девет и една републиканска за жени. Има една световна титла до 12 години за момичета. Една европейска за момичета до 8 години. Шампионска съм на Европейският съюз, сред момчетата и момичетата, до 12 години 2015г.. Тук, в България, не се провеждат турнири за покриване на норми, толкова често. И се налага да пътувам в чужбина и да участвам в турнири там”, допълва баща й Илхан Салимов. Десет години по-късно Нургюл вече има своя витрина на успехите в шахмата. Тя се подготвя дистанционно за състезанията, заедно с треньора си Живко Жеков от Бургас. Специалистът признава, че момичето от село Крепча е явление за този спорт. „Вече десет години сме заедно. През тези години и други хора са работили с нея. Това, което я отличава е, че тя наистина иска да стане шампион. За нея шахът не е временно занимание”, пък споделя треньорът на Нургюл Живко Жеков. „Тук, в България, не се провеждат турнири за покриване на норми, толкова често. И се налага да пътувам в чужбина и да участвам в турнири там\", заяви тя. А когато Нургюл си е вкъщи, в село Крепча, любимото и занимание е да играе блиц-шах с човека, който я е запалил по този спорт – нейния баща. От пет години Илхан Салимов няма победа над дъщеря си „Той си създаде много слабости. Аз, обичам да се възползвам от слабостите на противника. И му взех пешките и накрая – дамата”, добавя момичето. Челната позиция в световната ранглиста за жени на Нургюл ще трябва да бъде защитена още този април. Тогава й предстои Европейско първенство за жени, а в края на годината ще мери сили в Индия с най-добрите в света Нургюл е само на 80 – ело точки разлика от най-добрата родна шахматистка гросмайсотр Антоанета Стефанова. \"Mоята цел е да стана гросмайстор при мъжете, за това са ми нужни три норми, аз все още нямам за съжаление. Имам за гросмайстор за жени две норми, нужни са ми три норми за мъже както и още 87 точки рейтинг\", разкри още тя. Нургюл разказва че обича и киното, но често след училище няма време за друго, освен за шах. Тя е суеверна и предпочита белите фигури.", "date": "2019.03.05", "title": "Детето чудо от село Крепча"}
{"url": "https://www.standartnews.com/sport/chetvrti-v-sveta-se-razdeli-s-arda-386544.html", "text": "Бронзовият медалист с националния тим по футбол от САЩ 94 Емил Кременлиев напуска ръководството на ПФК Арда. От втородивизионният тим обявиха, че оставката на вече бившия спортно-технически директор е по лични причини. От Арда благодарят на Емил Кременлиев за всеотдайната работа и професионалното му отношение към клуба, и му пожелават успехи в личен план.", "date": "2019.03.05", "title": "Четвърти в света се раздели с Арда"}
{"url": "https://www.standartnews.com/sport/isteriya-v-levski-predi-ludogorets-386558.html", "text": "Доста голяма посещаемост се очаква на последното дерби от редовния сезон в Първа лига. В неделя на \"Герена\" ще се срещнат Левски и Лудогорец, а истерията сред \"сините\" фенове е пълна.  Цели пет дни преди мача те вече изкупиха над 3000 билета. Ако продължават в същите темпове, те с лекота ще преминат за пореден път този сезон границата от над 10 хил. пропуска, а дори може да се стигне и до пълна разпродажба на капацитета на стадион \"Георги Аспарухов\".  През тази кампания Левски е най-посетеният отбор в елита, а на домакинските му мачове е имало най-много зрители в сравнение с всички останали родни тимове. На \"Герена\" имаше по поне 10 хил. души в пет мача - с Берое, Славия, Верея, Ботев и Локомотив Пловдив, а това изглежда ще се случи отново.  Иначе мачът с Лудогорец е от огромно значение за шампионските амбиции на \"сините\". Ако победят в това дерби, те ще се доближат само на две точки зад лидера и ще имат реален шанс в борбата за титлата в плейофите. Затова и истерията за билети сред феновете е толкова голяма. ", "date": "2019.03.05", "title": "Истерия в Левски преди Лудогорец"}
{"url": "https://www.standartnews.com/sport/vdigat-svetlo-dyakov-za-derbito-386560.html", "text": "Капитанът на Лудогорец Светослав Дяков може да се завърне в игра за предстоящото дерби на 25-ия кръг срещу Левски. Двата тима се изправят един срещу друг на \"Герена\" тази неделя от 17:30 часа в завързан мач.  Халфът на разградчани се подложи на лека хирургическа интервенция на коляното в края на февруари за отстраняване на възпалена тъкан в менискуса. Надеждите на лекарския щаб са, че ще е на линия до края на седмицата.  Наставникът Антони Здравков разполага на неговата позиция с Абел Анисе, Яцек Горалски, Серкан Юсеин и Лукас Саша, но опитът на Дяков е безценен в такива напечени битки и затова със сигурност треньорът ще иска да го има на разположение. ", "date": "2019.03.05", "title": "Вдигат Светльо Дяков за дербито"}
{"url": "https://standartnews.com/sport/grigor-otnovo-se-kachva-napred-bez-igra-386509.html", "text": "Григор Димитров вече е 28-и в света в новата ранглиста. Изкачването на асът ни става без той и да е играл през изминалата седмица. Димитров ще се завърне на корта тази седмица в първия за годината Мастърс 1000 турнир в Индиън Уелс Индиън Уелс. Неговият първи съперник ще стане ясен в ранните часове на 6 март, когато е жребият. Миналата година Димитров отпадна във втория кръг в Калифорния и следователно няма да защитава точки. Втора ракета на България Димитър Кузманов, който също печели една позиция и през новата седмица е под №325 в света. Трети е Александър Лазов под №481, а Александър Лазаров е 488-ми, които също бележат прогрес съответно с 2 и с 3 места напред. В челото при мъжете водач остава Новак Джокович (Сърбия), следван от Рафаел Надал (Исп) и Александър Зверев (Гер). При дамите Виктория Томова се изкачва с с 3 места до 152-а позиция в света. Сесил Каратанчева също е нагоре с 5 места и тази седмица вече е под №192. Трета е Елица Костова, която се изкачва с три места до №217. Няма промени в челото при жените, където водач остава Наоми Осака (Яп), следвана от Симона Халеп (Рум), Петра Квитова (Чех).", "date": "2019.03.05", "title": "Григор отново прогресира в ранглистата без игра"}
{"url": "https://standartnews.com/sport/vezenkov-s-9-tochki-pri-uspekh-na-olimpiakos-386506.html", "text": "Олимпиакос победи гостуващия Арис (Солун) със 76:67 (21:16, 27:20, 17:13, 11:18) в среща от 17-ия кръг на гръцкото първенство по баскетбол за мъже и записа 11-и пореден успех. Българският национал Александър Везенков беше титуляр за победителите, игра 20:28 минути срещу бившия си отбор и завърши с 9 точки, 3 борби и 1 отнета топка. Домакините имаха аванс от 48:36 на почивката, но в началото на последната четвърт баскетболистите на Арис направиха серия от 16:4 и намалиха пасива си на 4 точки - 65:69 2:51 минути преди сирената. До края Олимпиакос направи серия от 8:2 и спечели мача. Най-резултатен за Олимпиакос беше Аксел Тупан със 17 точки. За Арис с 13 точки се отчете Лефтерис Бохоридис. Олимпиакос записа 16-и успех за сезона, но е едва на шесто място в класирането заради отнетите шест точки след прекратения мач за Купата на Гърция срещу Панатинайкос. В сайта на гръцката централа обаче Олимпиакос е на второ място с 33 точки, на точка зад лидера Панатинайкос.", "date": "2019.03.05", "title": "Везенков с 9 точки при успех на Олимпиакос"}
{"url": "https://www.standartnews.com/sport/udarikha-slaviya-s-10-000-globa-386561.html", "text": "На свое заседание Дисциплинарната комисия към БФС взе съответните решения и наказания след изиграването на срещите от 24-ия кръг. \r\nНяма как да не направи впечатление, че Славия е наказан с 11 000 лева за две провинения след столичното дерби Славия - Левски. \r\nСлед двубоя президентът на \"белите\" Венци Стефанов отправи упреци към главния съдия на двубоя Станислав Тодоров, а реакцията от централата на закъсня. \r\nКлубът е глобен с 10 000 лева по доклад за обиди към длъжностни лица от ръководители на Футболен клуб, а останалите 1000 лева са за обидни и нецензурни скандирания. По доклад - По доклад на гл. съдия и делегата за нанесени обиди към длъжностни лица от ръководители на ФК, на основание чл.36, ал.1, т.1, б.А, предложение 1 от ДП /2018-2019/ ДК наказва ПФК \"Славия\" гр. София с имуществена санкция в размер на 10000 лева. - За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК \"Славия\" гр. София  с имуществена санкция в размер на 1000 лева. Малко по-рано през деня и Комисията по етика и феърплей излезе с решение по отношение поведението на Стефанов.  Левски, Лудогорец  и Етър също са с наказания от Дисциплинарната комисия - парични глоби за различни провинения.  Със спиране от състезателни права Иво Иванов Иванов  ФК „Верея” Стара Загора - 1 мач, 300 лева Момчил Емилов Цветанов  ПФК „Локомотив“ Пловдив - 1 мач, 250 лева Иван Георгиев Бандаловски ПФК „Берое“ Стара Загора - 2 мача, 200 лева Карлос Охене ПФК „Берое“ Стара Загора - 3 мача, 800 лева Фабиано Донато Алвеш  ПФК „Септември“ София - 2 мача, 200 лева Петко Валентинов Цанков ФК „Витоша“ Бистрица - 1 мач, 250 лева Александър Станисавлевич ПФК „Славия“ София - 1 мач, 300 лева Тейнур Марем Марем ПФК „Славия“ София - 1 мач, 250 лева ПО ДОКЛАД За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ФК \"Етър\" гр. Велико Търново  с имуществена санкция в размер на 1000 лева. За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ПФК \"Лудогорец\" гр. Разград с имуществена санкция в размер на 300 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК \"Левски\" гр. София  с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2018/2019/ – ДК наказва  ПФК \"Левски\" гр. София с имуществена санкция в размер на 300 лева.", "date": "2019.03.05", "title": "Удариха Славия с 10 000 лева глоба"}
{"url": "https://www.standartnews.com/sport/nov-uspekh-prati-totnm-na-chetvrtfinal-video-386582.html", "text": "Тотнъм стигна четвъртфиналите в Шампионската лига по доста по-лесен начин от очаквания. Тимът спечели и втория мач срещу Борусия Дортмунд, този път като гост с 1:0 и с общ резултат 4:0 триумфира в сблъсъка. Голът за „шпорите“ на „Сигнал Идуна Парк“ вкара обичайният заподозрян Хари Кейн в началото на второто полувреме. След попадението желанието на Борусия сякаш се изпари и тимът не можа да направи нищо запомнящо се.", "date": "2019.03.05", "title": "Нов успех прати Тотнъм на четвъртфинал (ВИДЕО)"}
{"url": "https://standartnews.com/biznes/kakva-e-pogasitelnata-davnost-pri-kreditnata-karta-386537.html", "text": "\r\n-------------------------------------------- \r\nВ една от предходните статии бях споменал, че ще отделя специално внимание на погасителната давност при кредитни карти, за разлика от останалите видове кредити.  \r\nПри издаване и ползване на кредитна карта банката отпуска определен с договора лимит /определена парична сума/, като клиентът може да ползва каквато иска част от нея /или цялата/. Той е длъжен периодично /обикновено ежемесечно/ да погасява цялата или част от усвоената сума, респективно – да ползва в следващия месец погасената сума отново. Налице са следователно отделни месечни вземания в полза на банката, чийто размер е поставен в зависимост от усвоената от картодържателя сума през предходния месец. В случая имаме не предоставяне на определена сума, която се връща разсрочено на вноски /както е при останалите видове кредит/, а периодично отпускане и погасяване на определен кредитен лимит, което по същество представлява „периодично плащане” /така наречения „револвиращ кредит“/.  \r\nХарактерно за периодичните плащания е, че длъжникът трябва да престира /плаща/ нееднократно в даден период от време, като е ирелевантно /без значение/ как е определен интервалът от време - по дни, седмици, месеци, години, с изтичането на който настъпва изискуемостта на задължението.  \r\nЗа да бъде едно задължение периодично по смисъла на чл. 111, б.\"в\" ЗЗД /Закона за задълженията и договорите/ е без значение дали размерът на отделните периодични плащания е еднакъв или различен. Обединяващо е, че всички периодични плащания имат за свой източник един и същ правопораждащ факт /в този смисъл е и Тълкувателно решение № 3/18.05.2012 г. по тълкувателно дело № 3/2011 г. на ОСГТК на ВКС/.  \r\nЦитираният текст от ЗЗД от своя страна урежда кратката – тригодишна – погасителна давност, приложима именно при кредитните карти, за разлика от общата петгодишна давност /приложима при другите видове кредити/. \r\nОткога започва да тече погасителната давност при неплащане на дължимата сума при кредитните карти?  \r\nЗа разлика от другите видове кредити, при които настъпването на предсрочната изискуемост е обусловено не само от обективната предпоставка - неплащане на вноските, но и от субективна предпоставка – банката да е упражнила правото си да направи кредита предсрочно изискуем, т.е. – да е изпратила уведомление до длъжника, че, поради неплащане на определени вноски, обявява кредита за предсрочно изискуем.  \r\nПри договорите за издаване на кредитна карта обикновено е предвидено предсрочната изискуемост да настъпва автоматично – при неплащане /нереволвиране/ на една или повече вноски, като настъпването на предсрочната изискуемост не е обусловено от предприемането на конкретни действия от страна на  банката за обявяване на кредита за предсрочно изискуем и уведомяване на длъжника по него. \r\nВ заключение може да се каже, че при кредитните карти погасителната давност обикновено е тригодишна, като тя започва да тече от момента, в който в договора е уговорено, че автоматично настъпва т.нар. предсрочна изискуемост, като не е необходимо банката да уведомява клиента за това. От тази стандартна хипотеза може да съществуват и изключения – например да е уговорено, че банката следва да уведоми длъжника нарочно за настъпване на предсрочна изискуемост на дължимите суми, респективно – това да е и моментът, в който започва да тече погасителната давност за предприемане на съответните съдебни действия за събирането на просроченото вземане. \r\nВажно е също така да се знае, че всякакви напомнителни и заплашителни писма не прекъсват давността. Последната се прекъсва единствено с предпремане на съответните съдебни действия.  \r\n ", "date": "2019.03.05", "title": "Каква е  погасителната давност  при кредитната карта"}
{"url": "https://standartnews.com/svyat/robot-gepard-vpechatli-tekhnologichniya-svyat-386580.html", "text": "Робот-гепард се готви да събере овациите на международното изложение за роботика в Канада през май.  Инженерите от института по технологии в Масачузетс изкараха свръхмобилния си робот за разходка сред природата. Робогепардтът тежи 9 килограма, може да прави задно салто, да тича в различни посоки и да се изправя сам, ако падне.", "date": "2019.03.05", "title": "Робот-гепард впечатли технологичния свят"}
{"url": "https://standartnews.com/svyat/pochina-aktort-lyuk-peri-386512.html", "text": "Той издъхна няколко дни, след като бе приет в болница в Лос Анджелис с масивен инсулт.   За последно той се подвизаваше в ролята на Фред Андрюс в телевизионния тийнейджърски сериал \"Ривърдейл\", но стана известен като Дилън Маккей от сезоните на \"Бевърли хилс, 90210,\" в който се разказва за младежи от южния калифорнийски град. Наскоро телевизия \"Фокс\" обяви, че ще представи продължение на известния сериал с участието на много от актьорите в оригиналния състав на поредицата от 90-те години на миналия век.", "date": "2019.03.05", "title": "Почина актьорът Люк Пери"}
{"url": "https://standartnews.com/biznes/borisov-medvedev-ocharovan-ot-zlatoto-na-trakite-386540.html", "text": "Руският премиер Дмитрий Медведев е любител фотограф и остана очарован при посещението му при Тракийското съкровище. Това съобщи премиерът Бойко Борисов на българо-руския бизнес форум за развитие на туризма. „В условията на санкции и на голямо напрежение на многополюсния свят, ние с Дмитрий Медведев успяваме да поддържаме доста добри и прагматични работни отношения. Не бива пак да се делим като нация на русофили, русофоби. Нека си гледаме нашите важни български интереси“, каза Борисов. Той очерта сферите, в които България и Русия ще работят за увеличаване на туристите: исторически, културен, поклоннически и детски туризъм. „Имаме добри неща, които можем да предложим в сферата на историческия, културния и религиозния туризъм. Стотици милиони държавата вложи в църкви, манастири, джамии. Въпреки трудните международни отношения, успяхме да запазим добрия тон, който дава възможност там, където не попадат санкциите с цялата си гилотина, максимално да можем да развиваме отношенията си. В 59 града имаме центрове за издаване на визи от 1 февруари, за да се улеснят максимално туристите“, заяви Борисов. Той подчерта, че се водят разговори за фериботна връзка между Бургас и Новоросийск. „С министъра на туризма и Сдружението на общините обсъждаме, за да можем да отговорим на конкуренцията от Турция, да направят точна сметка, за да се подпомогне браншът. Защото имаме и зимен, и летен, и голф, и ловен туризъм, където може да се направи много. Не случайно и на нашите бази непрекъснато се подготвят руски спортисти“, посочи Борисов. \r\nТой подчерта, че България ще се постарае да бъде по-гъвкава. „Защото действително при тази конкуренция туристът избира най-добра дестинация – цена, обслужване, качество на храна и сигурност. В това отношение на пръв поглед изглежда лесно, но нашата балансирана външна политика дава до голяма степен и сигурността, защото ние поддържаме прекрасни отношения и с Катар, и с Египет, и със Саудитска Арабия, и със Сърбия, и с Косово, и с Палестина“, коментира Борисов. „Водим миролюбива политика, за да можем да бъде максимално защитени“, посочи той. „В сферата на детския туризъм с Медведев говорих да му пратим снимки на пионерския лагер на Камчия, за да можем да развием и това“, коментира Борисов. „Стотици милиони губим заради санкциите, затова винаги съм настоявал да се върнем на масата за преговори“, посочи той. Бойко Борисов обясни, че България се гордее със стабилния лев и връзката му с еврото. \"И очакваме тази година да ни поканят в чакалнята на еврозоната\", каза още той.  ", "date": "2019.03.05", "title": "Борисов: Медведев очарован от златото на траките"}
{"url": "https://standartnews.com/svyat/khilari-klintn-nyama-da-uchastvam-v-idnite-izbori-386515.html", "text": "Хилари Клинтън заяви за първи път официално, че не възнамерява отново да се кандидатира за президент на следващите избори в САЩ през 2020 година. Това тя направи в интервю за телевизия News12. \"Вече съм решила, няма да се кандидатирам. Но ще остана в политиката и ще работя, отстоявайки това, в което вярвам\", каза Клинтън. Тя сподели, че е обезпокоена от ситуацията в САЩ и смята, че никога досега американското общество не е било така разделено както в момента. Затова бившият кандидат за президент обеща да работи за победата на демократите и връщането на техен представител в Белия дом. Това е първото официално признание на Хилари Клинтън за отказ от нова битка с Доналд Тръмп. През октомври 2018 година тя заяви ,че не изключва възможността да се върне в битката за Белия дом, но очевидно е размислила и сменила решението си.", "date": "2019.03.05", "title": "Хилари Клинтън: Няма да участвам в идните избори"}
{"url": "https://standartnews.com/biznes/71-mln-lv-otivat-za-podobryavane-na-zhp-prevozite-386568.html", "text": "В бизнес плана за 2019 г. на БДЖ е заложено капиталовите инвестиции за подобряване на предлаганата услуга за превоз на пътници да бъдат в размер на над 71 милиона лева. От тях 65 млн. лв. са планирани само за подобряване на състоянието на подвижния състав, обявиха от дружеството. Ще бъдат свикани процедури за обществени поръчки за подемни ремонти на 20 локомотива и капитално възстановяване на други 30, започване на работата по дизеловите и електрическите мотриси „Сименс”, както и ремонт на общо близо 160 вагона. От БДЖ се похвалиха, че, след икономия от разходи за външни услуги и енергия, за първи път от 6 г. националният железопътен превозвач е на близо 1 млн. лв. печалба. Очакването е тя да скочи до 3,7 млн. лв. за 2019 г. с помощта на продажба на неоперативни активи и скрап. Заложен е и ръст на броя на пътниците – с над половин милион души.", "date": "2019.03.05", "title": "71 млн. лв. отиват за подобряване на жп превозите"}
{"url": "https://standartnews.com/kultura/amazon-snimat-dokumentalen-film-za-dzhonas-bradrs-386550.html", "text": "Само седмица след завръщането им в музикалната индустрия стана ясно, че братята Джонас са се запътили и към малкия екран. От „Амазон“ съобщиха, че снимат документален филм за музикантите, който ще върви по телевизионната им мрежа „Amazon Prime“. Лентата ще проследи завръщането на гупата на сцената и подготовката за бъдещото турне. Филмът ще представи на зрителите и поглед върху всекидневието на музикантите. „Феновете ни са най-добрите на света – те ни подкрепяха, когато свирехме като група и когато действахме като индивидуални артисти. За новия документален филм избрахме „Амазон“, защото искахме иновативен партньор, който може да достигне до всичките ни почитатели “, коментираха братята.", "date": "2019.03.05", "title": "Амазон снимат документален филм за Джонас Брадърс"}
{"url": "https://standartnews.com/kultura/uil-smit-stava-bashcha-na-serina-uilyams-386545.html", "text": "Уил Смит ще изиграе Ричард Уилямс – бащата на тенис легендите Серина и Винъс – в нов биографичен филм за семейството спортисти. От „Deadline“ съобщиха новината и твърдят, че проектът, който за момента е озаглавен „Крал Ричард“, все още няма режисьор. Също така стана ясно, че Смит ще продуцира филма чрез фирмата си „Overbrook Entertainment“ със сценарист Зак Бейлин. Историята разказва за ранните години на семейството в Комптън, Калифорния, обучението на сестрите, започнало на 4-годишна възраст, прехода им във Флорида, където децата се записват в тенис академията на Рик Мачи, както и първите им успехи на „U. S. Open“ в началото на хилядолетието. За сега няма поставена дата за начало на снимките.", "date": "2019.03.05", "title": "Уил Смит става баща на Серина Уилямс"}
{"url": "https://standartnews.com/kultura/vtora-data-za-aksept-v-plovdiv-386542.html", "text": "Поради големия интерес към концерта на хеви метъл титаните „Аксепт“ на 18 май в Античния театър на Пловдив, организаторите обявиха още една дата – 19 май.  Групата ще излезе на сцената със  Симфоничния оркестър на Пловдив. И в двата дни вратите ще бъдат отворени в 19 часа, а шоуто започва в 20 часа.Бандата и академичните музиканти ще представят около 20 хитови метъл парчета от творчеството на немците в симфоничен аранжимент, както и подбрани класики в рок аранжимент – „Лебедово езеро“ на Чайковски, 40-та симфония на Моцарт, както и неостаряващите рок химни Metal Heart, Princess Of The Down, Balls To The Wall, Fast As A Shark и много други.", "date": "2019.03.05", "title": "Втора дата за „Аксепт“ в Пловдив"}
{"url": "https://standartnews.com/kultura/chekhov-kh-3-v-pamet-na-azaryan-386543.html", "text": "„Чехов х 3” се нарича специалният спектакъл в чест на 15 март 2019-а – датата, на която незабравимият Крикор Азарян щеше да навърши 85. Постановката може да бъде видяна единствено на този ден и само в Театър Азарян в НДК от 19 часа. Заглавието ни връща към знаменитата трилогия по Чехов, която професор Азарян успя да реализира, въпреки напредването на болестта си, оставайки на сцената почти до самия си земен край – истинско въплъщение на максимата, че изкуството и духът са по-силни от тленното и плътта. Актьори от “Чайка” на военната трупа, “Три сестри” на Младежкия и “Вишнева градина” на Народния ще съпреживеят с публиката заснети неповторими моменти от процеса по създаването на трите представления. Под прожекторите излизат някои от най-големите звезди,  за да въвлекат зрителите в емоции от постановките, две от които вече не могат да бъдат видени вд нито един театър у нас - Меглена Караламбова, Бойка Велкова, Георги Новаков, Александра Сърчаджиева, Койна Русева, Николай Урумов, Малин Кръстев, Станка Калчева, Владимир Люцканов, Валентин Ганев, Мария Каварджикова, Деян Донков и Марин Янев. Идеята за проекта и неговото осъществяване са на Антоанета Бачурова и Владимир Люцканов. След “Чехов х 3” за втора поредна година Фондация „Професор Крикор Азарян” ще връчи награда за ярко постижение в театралното изкуство, като носителят до последно се пази в тайна. Във фоайето на Театър Азарян ще бъде показана и изложба с плакати от постановки на Крикор Азарян през годините. През 2015-а, точно на 15 март, рождения ден на Крикор Азарян, зала 2 в НДК се превърна в Театър Азарян. От тогава на тази дата Дворецът отбелязва раждането на големия режисьор със специално събитие, дело на някой от учениците му. „Тази игра става с взаимна любов и вяра. Колкото повече любов и вяра, толкова повече творческа лудост и радост от процеса. А за това са нужни артисти емоционално възбудими и заразителни”, се казва в „10-те Кокови заповеди”.", "date": "2019.03.05", "title": "„Чехов х 3“ в памет на Азарян"}
{"url": "https://standartnews.com/sport/v-italiya-sravnyavat-despodov-s-legendata-toti-386507.html", "text": "Медиите в Италия отделиха голямо внимание на кариерното развитие на футболист №1 на България за 2018 – Кирил Десподов. Крилото на Каляри, който реализира трансфер в началото на 2019-а година от ЦСКА, е считан за „новия Франческо Тоти” за тима от остров Сардиния, според журналисти и експерти в Италия. Журналистът от Ботуша – Симоне Филипоне, направи тотална дисекция на кариерата досега на атакуващия полузащитник, като медията “Numiero Dies” прави сравнение между легендарния българин Христо Стоичков и Кирил Десподов. Изданието обаче най-ясно отличава приликата на Десподов с Хоакин Санчес, който премина от Малага във Фиорентина. Това бе първо излизане за испанеца от страната му и адаптацията към Серия А e била съвсем ново предизвикателство за него, точно както е и при футболист №1 на България за 2018-а година. Същевременно в материала е описан и перфектен анализ на физиката на Десподов, като тя е считана за перфектна за модерния футбол.  Италианците отбелязват още, че бившият играч на Литекс не е много висок, но за сметка на това структурата на тялото му го прави перфектен нападател.", "date": "2019.03.05", "title": "В Италия сравняват Десподов с легендата Тоти"}
{"url": "https://standartnews.com/kultura/dani-boyl-iskal-da-ubie-bond-386547.html", "text": "Дани Бойл се отказал от „Бонд 25“, защото от студиото не му позволили да убие легендарния шпионин. Режисьорът смятал, че смъртта на сегашния агент 007 – изигран от Даниел Крейг – би била добър начин да се въведе следващия Бонд. Бойл предложил той да загине в ръцете на една от предишните дами – Леа Сейду – в следващия филм, който има работното заглавие „Shatterhand“. Твърди се обаче че продуцентката Барбара Броколи и самият Крейг не били впечатлени от идеята му и не били съгласни да снимат подобен сценарий. На мястото на Дани влиза режисьорът на хитовия сериал „Истински детектив“ Кари Фукунага. „Бонд 25“ излиза на големия екран през 2020-а година.", "date": "2019.03.05", "title": "Дани Бойл искал да убие Бонд"}
{"url": "https://standartnews.com/biznes/cherni-ili-rozovi-oblatsi-nad-ikonomikata-ni-386539.html", "text": "Това обсъждаха икономисти, финансисти, депутати, представители на държавните институции, на бизнеса и академичните среди на кръгла маса, организирана от Лабораторията за научно-приложни изследвания към Висшето училище по застраховане и финанси (VUZF Lab). Темата бе \"Задава ли се нова икономическа криза, кога и защо\". Модератор на дискусията бе доц. д-р Григорий Вазов, ректор на ВУЗФ и изпълнителен директор на VUZF Lab. \"Стандарт\" бе медиен партньор на събитието.  . Сред акцентите бе и как външните рискове може да засегнат родната икономика. Изводите на представителите на държавата и на учените обаче бяха доста противоречиви.   която откри форума. По думите й, държавата разполага с редица финансови механизми за посрещане на евентуална икономическа криза, един от които е фискалният резерв. Но страната ни се нуждае от по-бързи темпове на растеж, за да догони жизнения стандарт в Западна Европа. \r\nВицепремиерът изтъкна необходимостта от аналитични и емпирични изследвания, които да подпомогнат напредъка в моделирането на финансовите кризи с цел да се подготвят по-добри политически решения.  който призна, че е докторант на ВУЗФ. \"Ние се доближаваме до пика на икономическия растеж и през следващите години ще вземем нужните мерки да се справим с естествената промяна на икономическия цикъл\", каза още той.  , която бе заместник-министър председател в кабинета \"Орешарски\".   - те са работа на предприемачите. Единственото, което бизнесът иска от държавата, е тя да не пречи\", категоричен бе финансистът  . Според него не бива да си губим времето с прогнози, а да гледаме това, което реално се случва. \"Когато се подобрява икономическата свобода и държавата се бърка по-малко в работата на бизнеса, има и по-голям растеж\", каза Каролев. И посочи  Каролев очерта и   преподавател във ВУЗФ и главен директор „Осигурителни отношения“ в БСК. Според експертите, едва ли ще изпаднем в криза тази годна, по-скоро икономическият растеж на страната ще остане над 2%. Отрицателен или нулев растеж обаче са очаквани през 2020 г. Затова правителствата трябва да са по-внимателни и да започнат да създават буфери, макар минимални.  ", "date": "2019.03.05", "title": "Черни или розови облаци  над икономиката ни ?"}
{"url": "https://standartnews.com/svyat/medvedev-se-posheguva-za-blgarskite-turisti-v-rusiya-386549.html", "text": "Премиер-министърът на РФ Дмитрий Медведев се пошегува относно незначителния брой български туристи, посещаващи Русия. Шегата произлезе от сбъркани цифри в справката, подготвена от неговите помощници. „А сега за много от присъстващите неочаквана информация – българите също почиват в Русия. Не много, но все пак почиват. При това общият туристически поток към страната расте – както са ми написали тук – за последните пет години той се е увеличил. И сега следва неочакваната информация – до 56 млн. души. Мисля, че с това мога да приключа“, разсмял се Медведев заедно с присъстващите в залата. След което веднага се поправил, като съобщил, че това, разбира се, е грешка. „Цифрата на пристигащите в Русия българи е петдесет и няколко хиляди“, уточнил руският премиер. За сравнение той е посочил данните за руските туристи в България за 2018 г. - над 500 000 души. И подчертал, че Русия може да предложи на европейските туристи различни развлечения – от големи спортни и културни международни мероприятия до излет в дивата природа. Главата на Руската федерация отбелязъл, че инфраструктурата в Русия за целта трябва да се подобри, включително да се построят още нови хотели.", "date": "2019.03.05", "title": "Медведев се пошегува за българските туристи в Русия"}
{"url": "https://standartnews.com/svyat/gazprom-nyama-da-uchastva-v-gazoviya-khb-balkan-386525.html", "text": "“Газпром“ не планира да участва в газовия хъб „Балкан“ в България. Това заяви президентът на газовия холдинг Алексей Милер, цитиран от БГНЕС. „Газпром“ не участва в този проект. Всички наши газови ресурси в този регион са договорени на дългосрочна основа“, каза той. България иска да изгради на своя територия газоразпределителния център. През ноември 2015 г. той беше включен в списъка с проекти от „общ интерес“ на Евросъюза. Предвижда се на българска територия да се събират и преразпределят газовите потоци чрез интерконекторите със съседните страни. В средата на февруари 2017 г. ЕК отпусна на България около 1 милион евро за разработването на техническия и икономически анализ на проекта. ", "date": "2019.03.05", "title": "“Газпром“ няма да участва в газовия хъб „Балкан“"}
{"url": "https://standartnews.com/svyat/pochina-bivshiyat-ministr-klaus-kinkel-386551.html", "text": "Почина бившият министър на външните работи на Германия Клаус Кинкел Бившият министър на външните работи на Германия и бивш председател на Свободната демократическа партия Клаус Кинкел е починал в понеделник на 82 години, съобщи във вторник лидерът на СвДП Кристиан Линднер. „Смъртта на Клаус Кинкел дълбоко ме опечали. Той беше честен и скромен човек с характер, чиято дружба винаги съм ценял. Благодарен съм му за много неща“, написа Линднер в Туитър. Съгласно желанието на Кинкел погребението ще се извърши в тесен кръг от негови роднини и приятели. „Ние скърбим за Клаус Кинкел. Нашата страна загуби голям либерал и борец за правова държава и демокрация. Неговият принос за това Германия да живее в мир и уважение със своите съседи, е голям. Винаги ще ни липсва“, написа в Туитър ръководителят на Министерството на външните работи на Германия Хайко Маас. \r\n ", "date": "2019.03.05", "title": "Почина бившият министър Клаус Кинкел"}
{"url": "https://standartnews.com/svyat/rio-de-zhaneyro-otnovo-e-v-treskata-na-karnavala-386523.html", "text": "Бразилският град Рио де Жанейро е в треската на традиционния карнавал. \r\nПрочутите школи по самба, в пищни костюми и показващи пластични движения,  дефилираха по специално изградения Самбадром. Снимка: EPA Те са в яростна конкуренция за титлата \"най-добра школа\". Представленията им се преценяват от специално жури по отношение на хореография, атмосфера, организация и певчески умения. Снимка: EPA", "date": "2019.03.05", "title": "Рио де Жанейро отново е в треската на карнавала"}
{"url": "https://standartnews.com/svyat/probiv-vtori-chovek-be-izlekuvan-ot-khiv-386517.html", "text": "Човекът, чието име се пази в тайна, е наричан от учените Лондонският пациент. В продължение на години се правеха опити да бъдат повторени резултатите с т.нар. Берлински пациент, който стана първият излекуван от ХИВ. Очаква се по-късно днес, в списание \"Нейчър\", да бъдат публикувани подробности за Лондонския пациент, който е втория излекуван от вируса, предизвикващ СПИН. Въпреки успеха, учените отчитат, че трансплантацията на костен мозък няма как да се превърне в масова практика за лечение на заразените с ХИВ. В момента стандартната процедура е вируса да се потиска с мощни лекарства. Въпреки това трансплантирането на клетки, модифицирани да издържат на ХИВ вируса може да се окаже животоспасяващо в определени случаи. Лондонският пациент е бил излекуван както от рак, така и от ХИВ вируса. Според лекарите той определил успеха в лечението му като \"сюрреалистичен\".", "date": "2019.03.05", "title": "Пробив - втори човек бе излекуван от ХИВ"}
{"url": "https://standartnews.com/sport/la-kliprs-specheli-derbito-sreshchu-leykrs-386529.html", "text": "Лос Анджелис Клипърс надигра като гост ЛА Лейкърс със 113:105 в дербито на кръга от редовния сезон на Националната баскетболна асоциация на САЩ и Канада. Над всички за победителите бе Данило Галинари, който отбеляза 23 точки, а Лу Уилямс и Монтрез Херъл помогнаха от пейката съответно с по 21 и 14 пункта. За баскетболистите на Люк Уолтън Ражон Рондо постигна трипъл-дабъл – 24 точки, 10 борби и 12 асистенции, докато Леброн Джеймс се отчете с 27 точки, 8 борби и 6 асистенции, които обаче се оказаха крайно недостатъчни за успех на ,,езерняците“. Други резултати от кръга: Бруклин Нетс – Далас Маверикс 127:88, Маями Хийт – Атланта Хоукс 114:113, Сан Антонио Спърс – Денвър Нъгетс 104:103, Финикс Сънс – Милуоки Бъкс 114:105, Юта Джаз – Ню Орлиънс Пеликанс 112:115, Сакраменто Кингс – Ню Йорк Никс 115:108.", "date": "2019.03.05", "title": "ЛА Клипърс спечели дербито срещу Лейкърс"}
{"url": "https://standartnews.com/sport/trenorkata-na-mavrodieva-tya-e-v-svetovniya-elit-386519.html", "text": "Беше притеснително и инфарктно, но я виждах, че беше по-спокойна от мен и ми даваше кураж. За първи път присъствах на състезание, на което три атлетки преминават границата от 19 метра. Радослава го направи два пъти и показа, че е в световния елит. Винаги положителният тонус се отразява на резултатите. След големия връх неизменно следва спад. Оставаме здраво стъпили на земята. Продължаваме да мечтаем. Защо пък да не преодолее и 20 метра. Радослава е израснала пред мен. Тежките моменти ни направиха по-силни\", коментира при прибирането си от Глазгоу Валентина Желязкова, лична треньорка и леля на Радослава Мавродиева. От летище София двете поеха с кола към родния Сливен. фото Илиян Габровски", "date": "2019.03.05", "title": "Треньорката на Мавродиева: Тя е в световния елит"}
{"url": "https://standartnews.com/sport/isteriya-v-levski-predi-ludogorets-386558.html", "text": "Доста голяма посещаемост се очаква на последното дерби от редовния сезон в Първа лига. В неделя на \"Герена\" ще се срещнат Левски и Лудогорец, а истерията сред \"сините\" фенове е пълна.  Цели пет дни преди мача те вече изкупиха над 3000 билета. Ако продължават в същите темпове, те с лекота ще преминат за пореден път този сезон границата от над 10 хил. пропуска, а дори може да се стигне и до пълна разпродажба на капацитета на стадион \"Георги Аспарухов\".  През тази кампания Левски е най-посетеният отбор в елита, а на домакинските му мачове е имало най-много зрители в сравнение с всички останали родни тимове. На \"Герена\" имаше по поне 10 хил. души в пет мача - с Берое, Славия, Верея, Ботев и Локомотив Пловдив, а това изглежда ще се случи отново.  Иначе мачът с Лудогорец е от огромно значение за шампионските амбиции на \"сините\". Ако победят в това дерби, те ще се доближат само на две точки зад лидера и ще имат реален шанс в борбата за титлата в плейофите. Затова и истерията за билети сред феновете е толкова голяма. ", "date": "2019.03.05", "title": "Истерия в Левски преди Лудогорец"}
{"url": "https://standartnews.com/sport/chetvrti-v-sveta-se-razdeli-s-arda-386544.html", "text": "Бронзовият медалист с националния тим по футбол от САЩ 94 Емил Кременлиев напуска ръководството на ПФК Арда. От втородивизионният тим обявиха, че оставката на вече бившия спортно-технически директор е по лични причини. От Арда благодарят на Емил Кременлиев за всеотдайната работа и професионалното му отношение към клуба, и му пожелават успехи в личен план.", "date": "2019.03.05", "title": "Четвърти в света се раздели с Арда"}
{"url": "https://standartnews.com/sport/vdigat-svetlo-dyakov-za-derbito-386560.html", "text": "Капитанът на Лудогорец Светослав Дяков може да се завърне в игра за предстоящото дерби на 25-ия кръг срещу Левски. Двата тима се изправят един срещу друг на \"Герена\" тази неделя от 17:30 часа в завързан мач.  Халфът на разградчани се подложи на лека хирургическа интервенция на коляното в края на февруари за отстраняване на възпалена тъкан в менискуса. Надеждите на лекарския щаб са, че ще е на линия до края на седмицата.  Наставникът Антони Здравков разполага на неговата позиция с Абел Анисе, Яцек Горалски, Серкан Юсеин и Лукас Саша, но опитът на Дяков е безценен в такива напечени битки и затова със сигурност треньорът ще иска да го има на разположение. ", "date": "2019.03.05", "title": "Вдигат Светльо Дяков за дербито"}
{"url": "https://standartnews.com/sport/nov-uspekh-prati-totnm-na-chetvrtfinal-video-386582.html", "text": "Тотнъм стигна четвъртфиналите в Шампионската лига по доста по-лесен начин от очаквания. Тимът спечели и втория мач срещу Борусия Дортмунд, този път като гост с 1:0 и с общ резултат 4:0 триумфира в сблъсъка. Голът за „шпорите“ на „Сигнал Идуна Парк“ вкара обичайният заподозрян Хари Кейн в началото на второто полувреме. След попадението желанието на Борусия сякаш се изпари и тимът не можа да направи нищо запомнящо се.", "date": "2019.03.05", "title": "Нов успех прати Тотнъм на четвъртфинал (ВИДЕО)"}
{"url": "https://standartnews.com/sport/udarikha-slaviya-s-10-000-globa-386561.html", "text": "На свое заседание Дисциплинарната комисия към БФС взе съответните решения и наказания след изиграването на срещите от 24-ия кръг. \r\nНяма как да не направи впечатление, че Славия е наказан с 11 000 лева за две провинения след столичното дерби Славия - Левски. \r\nСлед двубоя президентът на \"белите\" Венци Стефанов отправи упреци към главния съдия на двубоя Станислав Тодоров, а реакцията от централата на закъсня. \r\nКлубът е глобен с 10 000 лева по доклад за обиди към длъжностни лица от ръководители на Футболен клуб, а останалите 1000 лева са за обидни и нецензурни скандирания. По доклад - По доклад на гл. съдия и делегата за нанесени обиди към длъжностни лица от ръководители на ФК, на основание чл.36, ал.1, т.1, б.А, предложение 1 от ДП /2018-2019/ ДК наказва ПФК \"Славия\" гр. София с имуществена санкция в размер на 10000 лева. - За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК \"Славия\" гр. София  с имуществена санкция в размер на 1000 лева. Малко по-рано през деня и Комисията по етика и феърплей излезе с решение по отношение поведението на Стефанов.  Левски, Лудогорец  и Етър също са с наказания от Дисциплинарната комисия - парични глоби за различни провинения.  Със спиране от състезателни права Иво Иванов Иванов  ФК „Верея” Стара Загора - 1 мач, 300 лева Момчил Емилов Цветанов  ПФК „Локомотив“ Пловдив - 1 мач, 250 лева Иван Георгиев Бандаловски ПФК „Берое“ Стара Загора - 2 мача, 200 лева Карлос Охене ПФК „Берое“ Стара Загора - 3 мача, 800 лева Фабиано Донато Алвеш  ПФК „Септември“ София - 2 мача, 200 лева Петко Валентинов Цанков ФК „Витоша“ Бистрица - 1 мач, 250 лева Александър Станисавлевич ПФК „Славия“ София - 1 мач, 300 лева Тейнур Марем Марем ПФК „Славия“ София - 1 мач, 250 лева ПО ДОКЛАД За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ФК \"Етър\" гр. Велико Търново  с имуществена санкция в размер на 1000 лева. За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ПФК \"Лудогорец\" гр. Разград с имуществена санкция в размер на 300 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК \"Левски\" гр. София  с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2018/2019/ – ДК наказва  ПФК \"Левски\" гр. София с имуществена санкция в размер на 300 лева.", "date": "2019.03.05", "title": "Удариха Славия с 10 000 лева глоба"}
{"url": "https://standartnews.com/svyat/astronavti-pechatat-meso-v-kosmosa-386526.html", "text": "Екипажът на Международната космическа станция (МКС) няма да може да опита първото месо, „напечатано“ в Космоса. Образците са доставени на Земята за проучване, съобщи БГНЕС. Биопринтерът беше доставен на борда на станцията на 3 декември 2018 г. С негова помощ стана възможно „отпечатването“ на малки образци човешка хрущялна тъкан и щитовидна жлеза на гризач. Органите, които бяха създадени в условия на безтегловност, бяха събрани от доставени на космическата станция клетки.  \r\n  \r\nПрез август на борда на МКС ще бъдат изпратени и синтетични материали на основата на керамика. По същото време вероятно ще се проведе още един експеримент - по събирането на месо или риба от мускулни клетки. Размерите на образците месо, които ще се появят в орбита, ще бъдат от порядъка на няколко милиметра или няколко сантиметра.", "date": "2019.03.05", "title": "Астронавти „печатат“ месо в Космоса"}
{"url": "https://standartnews.com/svyat/3-bombi-za-dve-letishcha-v-london-386577.html", "text": "Три малки бомби са били изпратени до две летища и голяма жп гара в Лондон. Няма ранени и трафикът не е бил засегнат, съобщи Би Би Си.   Британската полиция за борба с тероризма разследва случая. Трите устройства, изпратени до летищата Хийтроу и Лондон Сити и гара Ватерло тази сутрин е можело да предизвикат малък пожар, ако бъдат задействани, съобщи полицията. Мотивите се изясняват. Според властите инцидентите са свързани помежду си. ", "date": "2019.03.05", "title": "3 бомби за две летища в Лондон"}
{"url": "https://standartnews.com/svyat/enp-iska-da-izklyuchi-orban-386578.html", "text": "Европейската народна партия откри процедура по изключването на управляващата в Унгария партия Фидес. 12 формации в групата на ЕНП от 9 държави са поискали премиерът Виктор Орбан да бъде изгонен. Въпросът ще бъде обсъден на среща в Европарламента на 20 март. Будапеща прекратява кампанията срещу милиардера Джордж Сорос и председателя на Европейската комисия Жан Клод Юнкер, които обвини, че подкрепят незаконната миграция в Евросъюза. На 15 март обаче започва нова кампания срещу вицепрезидента на Комисията Франс Тимерманс. Комисията беше категорична в мнението си за унгарските правителствени кампании: „Те изопачават истината и се опитват да нарисуват черна картина на таен заговор за вкарването на повече мигранти в Европа”, каза говорителят на Комисията  Маргаритис Скинас. „Цел на тези кампании са президентът на Комисията, вицепрезидентът Франс Тимерманс и други представители на институцията. Затова ние ще отговорим и ще се защитим със същата сила, каквато имат неистините и измамната реторика”, добави той.", "date": "2019.03.05", "title": "ЕНП иска да изключи Орбан"}
