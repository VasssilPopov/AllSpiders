{"url": "https://www.standartnews.com/sport/lyubo-penev-poema-km-sashch-392582.html", "text": "Любослав Пенев може да продължи треньорската си кариера в Мейджър Лийг Сокър на САЩ, твърди БТА. Пенев е сред вариантите за нов наставник на ФК Синсинати. Той за последно води ЦСКА, но изненадващо напусна \"Българска армия\" в началото на май десетина дни след драматичното отпадане от Ботев Пловдив на полуфиналите в турнира за купата на България. ФК Синсинати, който е последен в Източната конференция, търси нов старши треньор, след като преди две седмици Алан Кок беше уволнен заради слабото начало на сезона, а на негово място до намирането на постоянен наставник беше назначен 29-годишния му асистент Йоан Даме. По-рано през седмицата ФК Синсинати постигна споразумение с холандеца Герард Найкамп за нов генерален мениджър на клуба и той ще избере новия наставник на представителния отбор от листа с кандидати, в който според информации влизат още британците Дейвид Мойс и Алан Пардю, както и няколко местни специалисти.", "date": "2019.05.20", "title": "Любо Пенев поема към САЩ"}
{"url": "https://standartnews.com/regionalni/startira-sistemata-za-videonablyudenie-v-kirkovo-392583.html", "text": "С цел превантивна дейност и осъществяване на контрол за движение вече функционира система за видеонаблюдение на обществени места в община Кирково. Така се подобрява сигурността на жителите и гостите, както и на всички преминаващи през общината, пътувайки от и за Гърция през ГКПП „Маказа”, съобщиха от общинска администрация. Осигурено е видеонаблюдение на най-невралгичните точки на общината. Това са входовете и изходите на община Кирково, разклонът за с. Върбен, с. Пресека, с. Подкова, също мостът  на Кирково за ГКПП „Маказа”. Системата е базирана на съвременните цифрови технологии и има възможност да бъде разширявана. Камерите са високотехнологични с много добра разделителна способност. Благодарение на специална ANPR система за разпознаване на регистрационни табели могат да се различават номерата на преминаващите автомобили. Системата е под непрекъснат мониторинг. Всички камери са свързани помежду си с общ софтуер и предават информацията в реално време към Центъра за управление на трафика, който се намира в РУ Кирково.  ", "date": "2019.05.20", "title": "Стартира системата за видеонаблюдение в Кирково"}
{"url": "https://www.standartnews.com/sport/ruski-triumf-v-evroligata-po-basketbol-392506.html", "text": "Баскетболистите на ЦСКА (Москва) спечелиха Евролигата, след като победиха на финала Анадолу Ефес с 91:83 т. За руския тим това е осми успех в турнира, като за последно те го спечелиха през 2016-а. Най-резултатни за победителите бяха Кори Хигинс и Уил Клайбърн с по 20 точки. За Анадолу над всички отново бе Шейн Ларкин с 29 точки, а дабъл-дабъл за турския тим записа Брайънт Дънстън с 13 точки и 10 борби. Миналогодишният шампион Реал Мадрид заслужи бронзовите медали след категорична победа в малкия финал над Фенербахче с 94:75. Финалната четворка в Евролигата игра тази година във Витория-Гастейс (Исп).    фото ЕПА/БГНЕС", "date": "2019.05.20", "title": "Руски триумф в Евролигата по баскетбол"}
{"url": "https://standartnews.com/mneniya/zashcho-studentski-grad-stana-las-vegas-392559.html", "text": " От тримата осъдени убийци в затвора е само един. Друг бе намерен чак в Южна Африка, но така и не е върнат у нас. От третия пък няма никаква следа.  Вече е ясно, че възмездие и справедливост за побоя до смърт над Стоян няма да има.  \r\nТръгнаха проверки, започна да се говори за имотите на университетите и за какво точно се отдават те. Вдигна се малко шум - и амнезията се върна отново. До днес.  \r\nДокато УНСС поиска пари, които държавата му е обещала, за да завърши един корпус за обучение, и веднага стана ясно, че  . И че най-вероятно не е единственото.  Само че се премълчава, че това стана с благословията на държавата, която превърна за нула време Студентски град в Лас Вегас по времето, когато  и нотариалните актове никой ги нямаше за нищо. Десетки реститути и обикновени мутри се сдобиха с разрешение да строят преместваеми павилиони в Студентски град, за да ги превърнат в кръчми и чалготеки, в които бъдещето на нацията да дава по петдесетачка на вечер, за да му пее Преслава на уше.  \r\nВсъщност не - по-вероятно е бъдещето на нацията да не припарва дотам, освен на осми декември, когато му се прииска културна програма, а в останалото време да се чувства маргинализирано в столичния Лас Вегас, където споделя стая с още двама съквартиранти.  \r\nВсичко това - благодарение на    Той се изчалгари до такава степен, че самото образователно министерство успя да загуби своя сграда и друг да я отдаде за чалготека, която след това стана и обект на проверка на МВР къде се разпространяват наркотици. Става дума за   която бе една от малкото дискотеки, преди демокрацията да ни залее, и за чието връщане министерството още води дела.  \r\nВ сайта й /под настоящото име \"Плаза\"/ пише, че се  , а \"Коментатори\" отдолу пишат \"pieneto kofti koponat tup\" /Надявам се да не се нуждае от превод/.  \r\nЩом като една държавна институция не е успяла сама да опази имота си, как ще проверява тези на подопечните си университети? Да не говорим какво става от години с бившите пионерски лагери, които са част от базата на ведомството и в които, при добро желание и правилно отдаване под аренда, биха могли да почиват деца. От тях май работят само 30.  \r\nАма ако и техните обитатели напишат \"Пиенето кофти, купонът тъп\", лошо ни се пише.  \r\n ", "date": "2019.05.20", "title": "Защо Студентски град стана Лас Вегас"}
{"url": "https://www.standartnews.com/sport/ministr-kralev-nagradi-srebrniya-medalist-ot-golemiya-shlem-po-dzhudo-392547.html", "text": "Министърът на младежта и спорта Красен Кралев награди джудиста Ивайло Иванов, който спечели сребърен медал на турнира от Големия шлем в Баку (10-12 май). Възпитаникът на Атанас Герчев беше безапелационен до финала в категория до 81 килограма, където отстъпи при \"златна точка\" на представителя на Израел Саги Муки. Преди това Иванов записа 4 последователни победи над Оумар Джало Алфа (Франция), Хосе Мария Мендиола (Испания), Алан Кубетцов (Русия) и Тато Григалашвили (Грузия). Министър Кралев поздрави Ивайло Иванов за отличното му представяне и изрази увереност, че няма да има проблем със спечелването на квота за Олимпийските игри. В момента Иванов се намира на 8-а позиция в олимпийската ранглиста, която му осигурява виза за Токио. На Иванов му предстои лагер в Сърбия тази седмица, където ще се подготвя за предстоящите Европейски игри в Минск (21-30 юни). В беларуската столица турнирът по джудо е със статут на Европейско първенство и също носи точки за Игрите в Токио през 2020. На срещата присъства и вицепрезидентът на Българската федерация по джудо Даме Стойков.", "date": "2019.05.20", "title": "Министър Кралев награди сребърния медалист от Големия шлем по джудо"}
{"url": "https://www.standartnews.com/sport/brus-kopka-e-noviyat-1-v-golfa-392523.html", "text": "Брукс Кьопка удържа на натиска на световния номер 1 Дъстин Джонсън и спечели втората си последователна титла от PGA Championship, а с това и четвъртия си успех от мейджър надпревара в кариерата, съобщи БНР. \r\nРекордната в историята на турнира преднина от седем удара на американеца преди финалния ден бе съкратена на само един, но той се справи въпреки четирите си поредни богита в първите девет дупки и едно на 17-а дупка. Кьопка завърши с кръг от четири над пар 74 на ветровития Бетпейдж Блек, за да приключи 72-те дупки на - 8 под 272 и да надиграе Джонсън с два удара. Триумфът на американеца означава и че той е новият номер 1 в света, измествайки именно своя сънародник. Разликата в края на драматичния финален ден дойде от богитата на Джонсън на 16-а и 17-а дупка, преди Кьопка да завърши успешно на 18-а. Американецът, който ще търси трети последователен успех на Ю Ес Оупън на Пебъл Бийч следващия месец, се превърна в първия голфър, който защитава титлите си на два последователни Мейджъра, след като грабна the Wanamaker Trophy и наградния фонд от 1.98 млн. долара за победителя. фото ЕПА/БГНЕС", "date": "2019.05.20", "title": "Брус Кьопка е новият №1 в голфа"}
{"url": "https://www.standartnews.com/sport/rostov-bie-s-gol-na-ivelin-popov-392519.html", "text": "Капитанът на националния отбор на България по футбол Ивелин Попов донесе победата на Ростов срещу руския шампион Зенит. Попето се разписа от дузпа в 68-ата минута и записа пълни 90 минути. Голът бе първи за Попов за новия му клуб в шампионата от 11 мача, след като имаше две попадение в турнира за Купата на Русия, в който се размина на крачка от финала. Закономерно българският нападател бе избран и за играч на мача. С победата Ростов се изкачи на седмото място в класирането с 41 т. В последния кръг от първенството Ростов гостува на Ахмат Грозни, който е девети в класирането с 39 т.", "date": "2019.05.20", "title": "Ростов бие с гол на Ивелин Попов"}
{"url": "https://www.standartnews.com/sport/ministr-kralev-uvazhi-trzhestvoto-za-90-godini-osk-loko-sf-392537.html", "text": "Министърът на младежта и спорта Красен Кралев присъства на откриването на тържественото честване на 90-годишния юбилей на ОСК „Локомотив” София. В приветствието си той се обърна към треньорите, състезателите, ветераните и ръководителите на спортните клубове с благодарност, че от създаването на “Локомотив” София до днес са защитавали с достойнство честта на България на редица международни форуми. Кралев изтъкна, че чрез множеството спечелени европейски медали, медали от световни първенства и олимпийски игри, състезателите от “Локомотив” София мотивират младите поколения да спортуват.“ОКС „Локомотив” са една от най-големите спортни организации в България със своите 16 клуба и над 1500 деца, картотекирани в тях. “Уверявам Ви, че винаги можете да разчитате на Министерство на младежта и спорта като на надежден партньор. Вярвам, че заедно с ръководството на Локомотив София ще работим за подновяване на спортните съоръжения и бази, за да бъдат използвани безопасно от децата и възрастните”, заяви спортният министър. “Най-старото железничарско дружество в Европа е дало на страната ни редица успешни и славни спортисти. В момента в ОСК „Локомотив” тренират 1500 деца в 16 вида спорт. Много усилия положихме да реновираме базата и да подобрим условията, при които тренират нашите деца. Това е нужно за постигане на добрите резултати в спорта”, каза председателят на ОСК “Локомотив” София Даме Стойков. Toй благодари на Министерството на младежта и спорта, лично на министър Кралев и на Столична община за доброто партньорство и подкрепата, която оказват на Локомотив София.", "date": "2019.05.20", "title": "Министър Кралев уважи тържеството за 90-години ОСК Локо (Сф)"}
{"url": "https://www.standartnews.com/sport/italianets-priel-da-doyde-v-levski-392581.html", "text": "След като вчера стана ясно, че Левски е отправил изкусителна оферта на италианския офанзивен полузащитник Диего Фабрини, днес медиите в Румъния разкриват, че той окончателно я е приел и има споразумение с тима. Така футболистът на Ботошани може да се смята за първото лятно попълнение на \"сините\".  Според информацията на Sport.ro, той е склонил на предложението от 20 хил. евро месечна заплата, както и еднократен бонус от 50 хил. евро при подписването на сделката. По този начин е отхвърлил конкурентното предложение от Южна Корея.  Въпреки че играе в отбор без особени претенции като Ботошани, Фабрини е определян за един от най-добрите играчи на позицията си в румънския шампионат. Той обаче обявил на ръководството, че няма как да остане и за следващата кампания, а иска да отиде в отбор с претенции.  Италианецът се реши да отиде в Румъния срещу минимална заплата от по-малко от 5000 евро на месец, само и само да възроди кариерата си, която в последните години беше зациклила здраво. Той успя да го стори и сега иска по-голямо предизвикателство, а от Ботошани са обявили, че няма да му правят проблеми при добра оферта, каквато е и постъпила от Левски.  Фабрини идва на \"Герена\" по личното настояване на мастития мениджър Джовани Бекали и главния скаут на Левски Богдан Патрашку, пише още изданието. Последният му мач в северната ни съседка е на 1 юни, докато за \"сините\" подготовката за новия сезон започва на 8 юни и ще има съвсем малко време за почивка. ", "date": "2019.05.20", "title": "Италианец приел да дойде в Левски"}
{"url": "https://www.standartnews.com/sport/grigor-drpna-s-edna-pozitsiya-v-ranglistata-392524.html", "text": "Най-добрият български тенисист Григор Димитров се изкачи с едно място в световната ранглиста. Гришо, който през миналата седмица отпадна в първия кръг на турнира по тенис от сериите \"Мастърс\" в Рим, запази актива си от 985 точки, но вече е 47-и класацията на АТП. Лидер остана шампионът от Откритото първенство на Австралия Новак Джокович с 12355 точки, следван от победителя в италианската столица Рафаел Надал (Испания) със 7945 точки. Швейцарецът Роджър Федерер е трети с 5950 точки. Днес след 19 ч Григор играе в I кръг на турнира от сериите АТР 250 в Женева срещу 78-ия в света Федерико Делбонис (Арж). Победителят от този мач ще срещне унгарецът Мартон Фучович, който е под №4 в схемата на турнира и почива в първия кръг.", "date": "2019.05.20", "title": "Григор дръпна с една позиция в ранглистата"}
{"url": "https://standartnews.com/kultura/plamen-kartalov-zavistta-i-bratoubiystvoto-sa-vechni-temi-392522.html", "text": " „Янините девет братя“ – един от безспорните хитове в афиша на Софийската опера, отново ще получи овации на 25 май. Любомир Пипков създава прочутата си творба през 30-те години на ХХ век в Париж. Тя е чисто европейска, но с корени в българската земя. Сюжетът на драмата е винаги актуален. Темата за завистта, за братоубийството, за това как талантливият и напредничав човек е спиран, звучи напълно съвременно. „Тук ми идва на ум баснята за „Щуреца и мравката“: кое е по-престижно да си мравка – работлива или щурец – мързелив. Ето тази стара метафора предопредели много нива в държавността, които някак си се отнесоха по този  начин  към изкуството. Затова трябва да променим статута  „Цигулар къща не храни“. „Янините девет братя“ е не само вдъхновяващо композиторско писмо, но и послание към всички нас тук и сега“, казва режисьорът на грандиозната постановка академик Пламен Карталов. Шефът на първата ни класическа трупа коментира още: „Имаме интересен пример с тетралогията на Рихард Вагнер „Пръстенът на нибелунга“. За него казваха: „Кой ще я гледа и слуша?“. А в Софийската опера дойдоха хора от цял свят, които прелетяха морета и океани, за да се запознаят с четирите заглавия от „Пръстена“. Сигурен съм, че „Янините девет братя“ не бива да се изпуска от никого. В нея са участвали най-големите ни певци – във версиите от 1937-а и 1961-а. След това операта на Пипков е играна в Русе и Стара Загора. Сега тя се връща на 25 май отново на сцената на първия ни оперен театър, защото е писана за него. „Янините девет братя“ е национален опус за българската история. Краят на спектакъла е падането на България под турско робство – алегория на социалното зло. Тук се транспонират и пренасят интересни пластове. Темата за майката, която налага властта си във фамилията, защото деветте братя растат без баща, е от основните. Има я във фолклора, в митологията, в народните песни. Либретото е по оригинални фолклорни бисери и по разказа на Никола Веселинов „Янините девет братя“. Основното е митологизъм с историзъм и съвременно усещане за интерпретация“. Според академика, операта на Пипков се измерва с „Катерина Измайлова“ на Шостакович, „Едип цар“ на Енеску, „Рицарят синята брада“, които са световноизвестни. „Неслучайно, когато Пол Дюка гледа  творбата на Пипков, казва: „Вие изравяте от дълбините на българската земя един нов стил.“ Това е заложено във всеки такт, във всяка музикална фраза, във всяка хармония на произведението. Операта не е чисто фолклорна, а е национална, защото в нея звучат  българският дух и българската атмосфера. Тук са заложени кодове не само на едно усещане за национална драматургия, но в „Янините девет братя“ е бръкнато дълбоко в изворите на митологията, на фолклора. Пипков заслужава световно признание“, убеден е Карталов. „В моята постановка съм вкарал елементи от маскарадните игри. Има маски и бабугери, които гонят злото. Естествено, гоненето на злото взимам от фолклора и целият хор е облечен с 60 бабугерски костюма  и това много добре кореспондира с музиката. Не липсват карнавални панаирни сцени. Историята на „Янините девет братя“ е стара, но самият композитор решава съвременни проблеми със съвременни средства. Операта на Любомир Пипков носи силен и дълбок психологизъм, който ще бръкне в душите на хората - уверен съм в това“, добавя Карталов. В ролите са Александър Георгиев, Антон Радев, Хрисимир Дамянов, Светозар Рангелов, Лилия Кехайова,  Атанас Младенов, Цветан Цветков, Даниел Острецов, Ангел Антонов, Емил Павлов, Калин Душков, Росен Ненчев, Валентин Ватев, Николай Войнов, Стефан Димитров, Петър Бучков, Костадин Андреев, Габриела Георгиева, Румяна Петрова. Професор Валерия Федотова, която гледа спектакъла в Болшой театър, пише: „В „Янините девет братя“ са разкрити извечните проблеми на битието: доброта, талант, стремеж към създаване на красота, завист, злоба, предателство, разрушаване на прекрасното. Това съчинение е мащабна, сложна по структура музикална фреска. И най-важна роля в нейното въплъщаване играе много точният, обмислен режисьорски замисъл на Пламен Карталов, обединяващ повествователните фрагменти, острите сюжетни сцени, драматичните диалози, сгъстения драматизъм и безкомпромисното стълкновение между образите. Случващото се е разкрито в героично-трагичен ореол, възникват и неочаквани комични поврати. Очевидно е, че Карталов владее до съвършенство оперната драматургия, при това тънко постига и същността на музиката на Пипков. Масовите хорови сцени са разгърнати в енергично живо действие, в което се вплитат народните обреди на кукерите и русалиите.“", "date": "2019.05.20", "title": "Пламен Карталов: Завистта и братоубийството са вечни теми"}
{"url": "https://standartnews.com/kultura/cheshki-dramaturg-idva-za-premiera-v-narodniya-392531.html", "text": "Прочутият чешки драматург Петер Зеленка гостува в Народния театър на 29 и 30 май. Тогава са премиерите на неговата пиеса  „Теремин: музика, любов и шпионаж“. Режисьор на спектакъла за камерната сцена е Валентин Ганев. Историята на великия изобретател, музикант и двоен агент Лев Теремин е истинска комедия с привкус на трагедия. В главната роля влиза младият Стефан Додуров, пред публиката излизат Йосиф Шамли, Деян Ангелов, Стефан Къшев, Стефания Колева, Руси Чанев, Теодор Елмазов, Пламен Пеев, Гергана Змийчарова...  Художник е  Красимир Вълканов, музиката е на Слав Бистрев, а Николай Гундеров е дясната ръка в режисурата на Валентин Ганев, който също участва в постановката. „Пиесата е с много двойни дъна. Личността на Лев Теремин предизвиква сълзи – жесток човек, неспособен да общува с близките си, крайно несправедлив към тях, нараняващ емоционално съпругата приятелите си. На финала обаче зрителят си дава сметка защо Теремин е точно такъв – животът му е същински ад. Той е бил двоен агент и е имал дарбата да прозира отвъд видимото на нещата и събитията“, разказва Петър Зеленка. “Една от темите е какво знаем ние за действителните намерения на хората, за техните мотиви. Приемаме за даденост, че всеки изобретател би трябвало да се гордее със своите творения, но защо не допуснем, че той по принуда е изобретявал и мрази работата си. Въпросът е може ли наистина човек да изобретява с примка на шията, възможно ли е да заповядаш на някого да бъде гений. Ето това пита тази пиеса”, добавят световноизвестният драматург. Зрителите ще видят и чуят, а може и да опитат звука на няколко действащи Тереминвокса. Единият от тях е подарък за екипа от Петър Зеленка. Тереминвокс е безконтактен музикален инструмент,  прародител на днешния синтезатор и в по-широк смисъл родоначалник на електронната музика. През 2019-а изобретението навършва 100 години. Валентин Ганев и неговият екип обещават много музика и изпълнена с обрати криминално-любовно-шпионско-политическа театрална игра. И също като главния герой на пиесата, Теремин,  са готови да сключат сделка с дявола, за да я постигнат.", "date": "2019.05.20", "title": "Чешки драматург идва за премиера в Народния"}
{"url": "https://standartnews.com/kultura/dicho-vseki-moy-obraz-v-kapkite-e-spetsialen-392533.html", "text": " „Всеки образ изисква много работа и много труд. Като малък харесвах Felicita на Ал Бано и Ромина Пауър – някои хитове остават просто закодирани в човека. Фънки танцуваше, а Михаела Маринова като моя дуетна половинка беше страхотна!“, споделя ентусиазма си Дичо, който победи в единадесетата нощ на имитациите.  „Силвия Кацарова беше от най-трудните ми превъплъщания - благодарен съм на самата Силвия, което дойде и пя с мен и Етиен на бекстейджа преди излизането ми. Всеки образ ми е дал нещо – за музикантите е изключително полезно да минат през различни стилове“, категоричен е той. За всеобща изненада близките до стила на рокаджията образи на Лени Кравиц и Боно тъкмо заради това не са били толкова сполучиливи, колкото Сашо Роман и Ал Бано.  За полуфинала на 20 май Мария Илиева се впуска в двоен образ с „Каризма“, а Петя Буюклиева мери глас в образа на Арета Франклин. Тита ще бъде Никол Шерцингер, а Деси Добрева ще скочи в дълбоките води на операта с Монсерат Кабайе. Милко Калайджиев ще се присъедини към титаните на рока като Данчо Караджов, а Папи Ханс ще бъде MC Hammer. Стефан на свой ред ще бъде Емил Димитров, а Дичо ще се върне към женските образа с M People.", "date": "2019.05.20", "title": "Дичо: Всеки мой образ в „Капките“ е специален"}
{"url": "https://standartnews.com/kultura/9-khita-si-osporvat-zlatnata-lipa-392571.html", "text": "9 актуални екранни хита си оспорват гран при на „Златната липа“. Седмото издание на фестивала за ново европейско кино стартира на 1 юни в Стара Загора.  До 5 юни зрителите ще гледат в конкурса на елитния форум някои от най-силните творби, създадени през последната година. „Заглавията са внимателно подбрани, така че международното жури, което тази година ще бъде председателствано от Илиян Джевелеков („Вездесъщият“, „Love.net“), ще бъде затруднено със сигурност в избора си“, коментира създателят и  директор на „Златната липа“ Магдалена Ралчева. Шест от включените в състезанието ленти са копродукции. Между тях е и „Ага“ - българското предложение, което ще се бори за „Златна липа“ в категориите „Най-добър филм“, „Най-добър актьор“, „Най-добра актриса“, „Най-добър режисьор“, както и за специалното отличие на Съюза на филмовите дейци. Копродукцията между България, Германия и Франция с режисьор Милко Лазаров имаше премиера  на „Берлинале“, където направи изключително силно впечатление на публиката. „Зрителите са останали като хипнотизирани на местата си доста време след финала на прожекцията“, споделя  Магдалена Ралчева. Драматичната история е за мъж, който след смъртта на съпругата си се опитва да открие напусналата ги преди години дъщеря Áга. Сценарият е на Милко Лазаров и Симеон Венциславов, оператор е Калоян Божилов, а в ролите са Михаил Апросимов, Феодосия Иванова, Галина Тихонова, Сергей Егоров, Афанасий Килаев. „Áга“ е вторият пълнометражен филм на Милко Лазаров след „Отчуждение“ (2013). Франция и Белгия влизат в надпреварата с  „Болката“ на Еманюел Финкел (2018) по романа на Маргьорит Дюрас. Действието пренася в лятото на 1944 година, когато Франция все още е под немска окупация. Писателят Робер Антелм, голяма фигура на съпротивата, е арестуван и депортиран. Неговата млада съпруга Маргьорит, писателка от съпротивата, среща Рабие, френски агент от Гестапо. Готова на всичко, за да намери съпруга си, тя започва двусмислена връзка с този неприятен човек, но и единственият, който може да ѝ помогне. Еманюел Финкел е бивш асистент на Жан-Люк Годар, един от най-големите почитатели на Дюрас. „Болката“ е петият му игрален филм. Русия се представя с „Глинената яма“ – последният филм на вече покойната легендарна актриса и режисьор Вера Глаголева по сценарий на Олга Погодина-Кузмина. Действието се развива в отдалечен руски град през 90-те години, където животът изглежда замръзнал и подходящ да се скриеш от неприятностите на големия свят, за да лекуваш раните на душата си. След неуспешен опит „да живее в Москва“, главната героиня Мила решава да се върне в къщата на майка си, където заварва сватбата на сестра си с красив мъж от Централна Азия. Той става причина за нови страсти. Ужасни обрати очакват участниците в семейната драма. Исландия прави премиера на  „Златната липа“ и конкурса на фестивала с „Жена на война“   на Бенедикт Ерлингсон (2018).  Хала обявява война на местната фабрика за алуминий. Тя е готова да рискува всичко, за да защити неосквернената исландска природа, която обожава, докато неочаквано в живота ѝ не се появява едно сираче. Бенедикт Ерлингсон е изявен режисьор, писател и актьор. „Жена на война“ е вторият му игрален филм, който е селектиран на 57-то издание на Седмицата на Критиката в Кан. Унгарският „Залез“ (2018) /на снимката/ в копродукция с Франция е режисиран от Ласло Немеш. В  Будапеща през 1913-а пристига Ирис Лейтер - с големи надежди да работи в легендарния магазин за шапки, който е принадлежал на покойните ѝ родители. Тя е приета студено от новия собственик Оскар Брил, но при нея идва мъж, който търси някой си Калман Лейтер. Отказвайки да напусне града, младата жена тръгва по следите на Калман, защото той е единствената ѝ връзка с миналото. Приключението ѝ я повежда из тъмните улици на Будапеща...  „Избор“ (2018) от Естония, режисиран от Лина Тришкина-Ванатало, е за 30-годишен строителен работник, който една съботна утрин получава разтърсваща новина – приятелката му, която не е виждал повече от 6 месеца, е на път да влезе в родилното. Тя обаче не е готова за майчинство и ако Ерик също не иска детето, то ще бъде прието за осиновяване. На него се пада трудната задача да направи своя избор. „Избор“ е дебютът на Лина Тришкина-Ванатало и е естонският кандидат за „Оскар“ за най-добър чуждоезичен Филм. „Съседи“ (2018) е от най-любопитните заглавия - филмът на грузинския режисьор Гигиша Абашидзе е копродукция между Грузия и Македония. Комедията разказва историята на съседи в стария Тбилиси, които започват квартална война със със  семейство, склонно да продаде имота си на новопоявил се инвеститор, който иска да изкупи дворовете и къщите им.  Осмото заглавие в конкурсната програма е датският „Чаровникът“ (2018) на Милад Алами, създаден в копродукция със Швеция и Франция. Почти всяка вечер красивият Есмаил облича костюм и се отправя към добре познатия луксозен винен бар, търсейки случайни жени за забавление. Есмаил не е типичният гражданин. Ирански емигрант, живеещ в Дания, той трябва скоро да намери датска партньорка или да бъде депортиран. Времето тече, а напрежението нараства, когато завладяваща млада жена влиза в живота на Есмаил, заплашвайки да преобърне живота му. Последното, девото предложение, идва от Австрия - „Ченгета“ (2018) на Стефан Лукас. Крис е обучаван от специалните  полицейски части, a динамичният му всекидневен живот е изпълнен с напрежение. Когато прострелва човек по време на операция при самозащита, колегите му се отнасят с него като с герой, но външният свят реагира с остра критика... Тези от зрителите, които познаят коя от 9-те ленти ще спечели наградата за „Най-добър филм“, ще получи специален подарък. Стартът на играта е във фейсбук. „Златната липа“ 2019 ще покаже 54 филма през петте фестивални дни и вечери в Стара Загора.  ", "date": "2019.05.20", "title": "9 хита си оспорват „Златната липа“"}
{"url": "https://standartnews.com/kultura/nashentsi-se-naddumvat-v-khamburg-392529.html", "text": "В  бразилския ресторант „Каза Дионила“  в квартал „Епендорф“  в центъра на Хамбург се събраха нашенци,  за да отпуснат душите си, да се посмеят над тъжното и комичното в живота, да възстановят сили в нова екологична среда. 12-то издание на Биеналето на българския хумор в северния мегаполис е единствено  по рода си забавно културно събитие на родния ни език  в  цяла Германия – за всички, които обичат да се шегуват и разказват  небивали истории. „Това е визитна картичка на Клуба на българските  жени и  българските  семейства в Хамбург. Зарежда ни с много настроение, защото отключва врата към веселите традиции и празници на нацията“, казва вдъхновителят и организаторът на събитието  д-р Емилия Юкер – дама с възрожденски плам, отворила сърцето си за диаспората, до която винаги е съпругът ѝ, професор д-р Манфред Юкер. „Всичко започна на 1 април 2006 година – с  подкрепата на Иван Иванов, основател на екологичното образование в средните училища в България, голям почитател на хумора и мой баща“, казва още д-р Емилия Юкер. Лайтмотивът  „Българинът  е оцелял , защото се е смял“ и прословутата габровска котка без опашка  оформиха афиша и тази година.  Участниците се състезаваха в умението да разказват вицове и анекдоти,  фейлетони и опашати лъжи. Сладкодумните разказвачи припомниха шеги и закачки на героите на Михалаки Георгиев, Елин Пелин и Чудомир, на Радой Ралин, Петър Незнакомов и Доньо Донев. Весел прочит на злободневните теми прозвуча в „Микрофонът е ваш“.  Най-добрите смехотворци бяха възнаградени. Символичната корона “Крал на хумора“ получи 23-годишния Радослав Гаджалов, утешителна награда - закачлив сувенир с таралежче, бе връчена  на хороводката  Таня Найес, а специалното отличие за участие на немец в Биеналето грабна  професор д-р Манфред Юкер. Фолклорната група „Българи“ с ръководител Таня Найес и музикален педагог Настя Калчева за пореден път доказа въздействащата сила и красота на хумористичната народна песен - „Залюбих мамо 3 моми“, „Щура Калино“, „Ти чула ли си, Радо“ бяха посрещнати с овации, както и добруджанска  „Стара ле, маѝко“ в изпълнение на Албена и Асен Гаджалови. Голям интерес предизвика и   5-годишната Сияна Узунова, която изпълни закачливата “Ти, лудо Джорето“. „Моя страна“ на  Емил Димитров вдигна всички на крака.", "date": "2019.05.20", "title": "Нашенци се наддумват в Хамбург"}
{"url": "https://standartnews.com/svyat/gugl-udarikha-khuauey-lishavat-gi-ot-android-392502.html", "text": "Важни американски компании прекратиха отношенията си с „Хуауей“ (Huawei) под натиска на Вашингтон, съобщават световните агенции. В резултат новите устройства на втория по големина смартфон производител в света ще бъдат лишени както от възможността да използват US процесори и модеми, така и от достъп до операционната система \"Андроид\" и магазина за приложения на „Гугъл“. Бурята над „Хуауей“ се разрази през миналата седмица, когато президентът на САЩ Доналд Тръмп подписа изпълнителна заповед, с която забранява на „вражески компании“ да извършват дейност в сферата на телекомуникациите в страната. През годините на много места по света мрежовото оборудване на китайците се е оказвало в центъра на политически скандали, примесени с твърдения за вградени от производителя „задни вратички“ за индустриален шпионаж. В САЩ това на няколко пъти доведе и до ограничаване на продажби на мобилни телефони – действие, което „Хуауей“ определя като опит на Вашингтон да предпази местния лидер „Епъл“ от конкуренция на пазара. Този уикенд, обаче, конфликтът ескалира, като, по информация на Ройтерс, потвърдена по-късно и от специализираното издание „Дъ Върдж“, заради изпълнителната заповед „Гугъл“ са прекратили лиценза на „Хуауей“ за достъп до официално поддържаните услуги на най-популярната мобилна операционна система - „Андроид“. От „Гугъл“ специално подчертаха, че промяната няма да засегне наличните в момента у потребителите смартфони (и таблети) на „Хуауей“ т.е. те ще имат достъп до магазина за приложения, вградената в него антивирусна функционалност, а също така ще могат да разчитат на софтуерни обновления.", "date": "2019.05.20", "title": "Гугъл удариха Хуауей, лишават ги от Андроид"}
{"url": "https://standartnews.com/sport/ruski-triumf-v-evroligata-po-basketbol-392506.html", "text": "Баскетболистите на ЦСКА (Москва) спечелиха Евролигата, след като победиха на финала Анадолу Ефес с 91:83 т. За руския тим това е осми успех в турнира, като за последно те го спечелиха през 2016-а. Най-резултатни за победителите бяха Кори Хигинс и Уил Клайбърн с по 20 точки. За Анадолу над всички отново бе Шейн Ларкин с 29 точки, а дабъл-дабъл за турския тим записа Брайънт Дънстън с 13 точки и 10 борби. Миналогодишният шампион Реал Мадрид заслужи бронзовите медали след категорична победа в малкия финал над Фенербахче с 94:75. Финалната четворка в Евролигата игра тази година във Витория-Гастейс (Исп).    фото ЕПА/БГНЕС", "date": "2019.05.20", "title": "Руски триумф в Евролигата по баскетбол"}
{"url": "https://standartnews.com/sport/rostov-bie-s-gol-na-ivelin-popov-392519.html", "text": "Капитанът на националния отбор на България по футбол Ивелин Попов донесе победата на Ростов срещу руския шампион Зенит. Попето се разписа от дузпа в 68-ата минута и записа пълни 90 минути. Голът бе първи за Попов за новия му клуб в шампионата от 11 мача, след като имаше две попадение в турнира за Купата на Русия, в който се размина на крачка от финала. Закономерно българският нападател бе избран и за играч на мача. С победата Ростов се изкачи на седмото място в класирането с 41 т. В последния кръг от първенството Ростов гостува на Ахмат Грозни, който е девети в класирането с 39 т.", "date": "2019.05.20", "title": "Ростов бие с гол на Ивелин Попов"}
{"url": "https://standartnews.com/sport/ministr-kralev-uvazhi-trzhestvoto-za-90-godini-osk-loko-sf-392537.html", "text": "Министърът на младежта и спорта Красен Кралев присъства на откриването на тържественото честване на 90-годишния юбилей на ОСК „Локомотив” София. В приветствието си той се обърна към треньорите, състезателите, ветераните и ръководителите на спортните клубове с благодарност, че от създаването на “Локомотив” София до днес са защитавали с достойнство честта на България на редица международни форуми. Кралев изтъкна, че чрез множеството спечелени европейски медали, медали от световни първенства и олимпийски игри, състезателите от “Локомотив” София мотивират младите поколения да спортуват.“ОКС „Локомотив” са една от най-големите спортни организации в България със своите 16 клуба и над 1500 деца, картотекирани в тях. “Уверявам Ви, че винаги можете да разчитате на Министерство на младежта и спорта като на надежден партньор. Вярвам, че заедно с ръководството на Локомотив София ще работим за подновяване на спортните съоръжения и бази, за да бъдат използвани безопасно от децата и възрастните”, заяви спортният министър. “Най-старото железничарско дружество в Европа е дало на страната ни редица успешни и славни спортисти. В момента в ОСК „Локомотив” тренират 1500 деца в 16 вида спорт. Много усилия положихме да реновираме базата и да подобрим условията, при които тренират нашите деца. Това е нужно за постигане на добрите резултати в спорта”, каза председателят на ОСК “Локомотив” София Даме Стойков. Toй благодари на Министерството на младежта и спорта, лично на министър Кралев и на Столична община за доброто партньорство и подкрепата, която оказват на Локомотив София.", "date": "2019.05.20", "title": "Министър Кралев уважи тържеството за 90-години ОСК Локо (Сф)"}
{"url": "https://standartnews.com/sport/10-blgarki-v-top-750-na-svetovnata-ranglista-392528.html", "text": "174. (172) Виктория Томова – 334 точки 197. (200) Изабелла Шиникова – 294 точки 209. (209) Сесил Каратанчева – 279 точки 268. (264) Елица Костова – 198 точки 429. (427) Александрина Найденова – 75 точки 461. (461) Джулия Терзийска – 61 точки 522. (521) Гергана Топалова – 42 точки 669. (668) Петя Аршинкова – 18 точки 726. (727) Юлия Стаматова – 12 точки 750. (750) Диа Евтимова – 11 точки 159. (164) Изабелла Шиникова – 443 точки 245. (247) Джулия Терзийска – 291 точки 273. (269) Елица Костова – 264 точки 340. (342) Александрина Найденова – 196 точки 591. (594) Диа Евтимова – 45 точки 685. (689) Гергана Топалова – 28 точки 712. (714) Сесил Каратанчева – 23 точки 758. (759) Петя Аршинкова – 20 точки 869. (891) Юлия Стаматова – 11 точки 892. (891) Габриела Михайлова – 10 точки 892. (891) Ани Вангелова – 10 точки. ", "date": "2019.05.20", "title": "10 българки в топ 750 на световната ранглиста"}
{"url": "https://standartnews.com/sport/brus-kopka-e-noviyat-1-v-golfa-392523.html", "text": "Брукс Кьопка удържа на натиска на световния номер 1 Дъстин Джонсън и спечели втората си последователна титла от PGA Championship, а с това и четвъртия си успех от мейджър надпревара в кариерата, съобщи БНР. \r\nРекордната в историята на турнира преднина от седем удара на американеца преди финалния ден бе съкратена на само един, но той се справи въпреки четирите си поредни богита в първите девет дупки и едно на 17-а дупка. Кьопка завърши с кръг от четири над пар 74 на ветровития Бетпейдж Блек, за да приключи 72-те дупки на - 8 под 272 и да надиграе Джонсън с два удара. Триумфът на американеца означава и че той е новият номер 1 в света, измествайки именно своя сънародник. Разликата в края на драматичния финален ден дойде от богитата на Джонсън на 16-а и 17-а дупка, преди Кьопка да завърши успешно на 18-а. Американецът, който ще търси трети последователен успех на Ю Ес Оупън на Пебъл Бийч следващия месец, се превърна в първия голфър, който защитава титлите си на два последователни Мейджъра, след като грабна the Wanamaker Trophy и наградния фонд от 1.98 млн. долара за победителя. фото ЕПА/БГНЕС", "date": "2019.05.20", "title": "Брус Кьопка е новият №1 в голфа"}
{"url": "https://standartnews.com/sport/grigor-drpna-s-edna-pozitsiya-v-ranglistata-392524.html", "text": "Най-добрият български тенисист Григор Димитров се изкачи с едно място в световната ранглиста. Гришо, който през миналата седмица отпадна в първия кръг на турнира по тенис от сериите \"Мастърс\" в Рим, запази актива си от 985 точки, но вече е 47-и класацията на АТП. Лидер остана шампионът от Откритото първенство на Австралия Новак Джокович с 12355 точки, следван от победителя в италианската столица Рафаел Надал (Испания) със 7945 точки. Швейцарецът Роджър Федерер е трети с 5950 точки. Днес след 19 ч Григор играе в I кръг на турнира от сериите АТР 250 в Женева срещу 78-ия в света Федерико Делбонис (Арж). Победителят от този мач ще срещне унгарецът Мартон Фучович, който е под №4 в схемата на турнира и почива в първия кръг.", "date": "2019.05.20", "title": "Григор дръпна с една позиция в ранглистата"}
{"url": "https://standartnews.com/sport/ministr-kralev-nagradi-srebrniya-medalist-ot-golemiya-shlem-po-dzhudo-392547.html", "text": "Министърът на младежта и спорта Красен Кралев награди джудиста Ивайло Иванов, който спечели сребърен медал на турнира от Големия шлем в Баку (10-12 май). Възпитаникът на Атанас Герчев беше безапелационен до финала в категория до 81 килограма, където отстъпи при \"златна точка\" на представителя на Израел Саги Муки. Преди това Иванов записа 4 последователни победи над Оумар Джало Алфа (Франция), Хосе Мария Мендиола (Испания), Алан Кубетцов (Русия) и Тато Григалашвили (Грузия). Министър Кралев поздрави Ивайло Иванов за отличното му представяне и изрази увереност, че няма да има проблем със спечелването на квота за Олимпийските игри. В момента Иванов се намира на 8-а позиция в олимпийската ранглиста, която му осигурява виза за Токио. На Иванов му предстои лагер в Сърбия тази седмица, където ще се подготвя за предстоящите Европейски игри в Минск (21-30 юни). В беларуската столица турнирът по джудо е със статут на Европейско първенство и също носи точки за Игрите в Токио през 2020. На срещата присъства и вицепрезидентът на Българската федерация по джудо Даме Стойков.", "date": "2019.05.20", "title": "Министър Кралев награди сребърния медалист от Големия шлем по джудо"}
{"url": "https://standartnews.com/svyat/11-zhertvi-sled-strelba-v-bar-v-braziliya-392505.html", "text": "са били убити при стрелба в бар в  , в северния бразилски щат Пара, предадоха Франс прес и Асошиейтед прес, като се позоваха на министерството на обществената сигурност. \r\n\"Разследваме мотивите на нападението\", каза по телефона на АФП говорител на министерството. \r\nАП цитира новинарския сайт G1, че  . Говорителка на щатските власти потвърди, че е имало смъртоносна стрелба, но не разкри подробности.", "date": "2019.05.20", "title": "11 жертви след стрелба в бар в Бразилия"}
{"url": "https://standartnews.com/svyat/zelenski-razpusna-predsrochno-ukrainskiya-parlament-392515.html", "text": "Новият украински президент Володимир Зеленски заяви в слово при встъпването си в длъжност, че разпуска парламента и свиква предсрочни избори, без да изчаква вота, който би трябвало да се състои през октомври, предаде БТА. \"Разпускам парламента\", заяви той пред депутатите и делегациите от чужбина, събрани на тържествено заседание на Върховната рада.  Украинският министър на отбраната Степан Полторак подаде оставка, след като новият президент призова членовете на правителството да \"освободят място за бъдещите поколения\". \"Задължавам се с всички свои дела да отстоявам суверенитета и независимостта на Украйна, да се грижа за благото на Отечеството и за благосъстоянието на украинския народ, да отстоявам правата и свободите на гражданите, да спазвам Конституцията на Украйна и законите на Украйна, да изпълнявам задълженията си в интерес на всички сънародници, да повишавам авторитета на Украйна в света\", каза новият държавен глава, цитиран от БТА. Зеленски заяви, че негова първа задача на президентския пост ще бъде прекратяването на огъня в Източна Украйна. Той призова украинците да се връщат в страната.", "date": "2019.05.20", "title": "Зеленски разпусна предсрочно украинския парламент"}
{"url": "https://standartnews.com/svyat/erdogan-ne-se-otkazva-ot-ruskite-s-400-392551.html", "text": "Президентът на Турция Реджеп Таип Ердоган заяви, че няма да забавя покупката на руската оръжейна система S-400, както САЩ предложи. И допълни, че Москва може да достави и по-рано зенитно-ракетният комплекс за противоракетна отбрана. По договор това трябва да стане през юли, припомня Bloomberg. \r\nМиналата седмица стана ясно, че Вашингтон е предложил на Анкара да забави доставката до 2020 г., като подобен ход щеше да даде време на двете най-големи армии в НАТО да изчистят спора помежду си. САЩ настоява Турция да не купува руското въоръжение, като заплаши да изолира страната от програмата F-35. \r\nЕрдоган обаче заяви, че възможността за забавяне е изключена. \r\nПозицията на турския президент, който губи подкрепа у дома, ще създаде още повече напрежение между двете съюзнически страни. Приключването на сделката носи висок риск от нови американски санкции, които ще вкарат Турция в още по-тежка икономическа ситуация. \r\nОт Вашингтон обявиха, че ще продължат опитите за преговори. САЩ посочва, че интегрирането на руски оръжия в турската армия ще помогне на Москва да добие по-добра представа за възможностите на следващото поколение самолети F-35, което да използва в своя полза", "date": "2019.05.20", "title": "Ердоган не се отказва от руските S-400"}
{"url": "https://standartnews.com/svyat/v-kndr-prizovavat-da-razchitat-samo-na-sebe-si-392545.html", "text": "На фона на \"борбата срещу убийствените санкции\" севернокорейска държавна медия призова страната да разчита на силите си, информира \"Йонхап\". Официозът на комунистическия режим \"Родон Синмун\" отбелязва, че би било \"глупаво\" да се чака Западът да отмени санкциите срещу КНДР. Вестникът обяви, че независимостта на икономиката на КНДР е \"вечната линия на живота\". \"Като погледнем пътя на развитие на нашата икономика, не е имало момент без натиска на империалистите със санкции, но изолацията и провежданите през последните години схеми за натиск буквално са убийствени\", подчертава \"Родон Синмун\" и допълва: \"Ние трябва да се откажем от глупавата фантазия, зависимостта и тенденцита да разчитаме на внос и да променим мисленето си, за да решим всеки проблем с наша собствена технология и наши ресурси\". По-рано този месец руският външен министър Сергей Лавров обяви, че Русия и Китай са готови да работят заедно, за да осигурят гаранции за сигурността на КНДР, когато тоталитарната държава завърши процеса по ядрено разоръжаване. Официалният представител подчерта, че сигурността на Пхенян е основен фактор за стабилността в целия регион.", "date": "2019.05.20", "title": "В КНДР призовават да разчитат само на себе си"}
{"url": "https://standartnews.com/svyat/desetki-dzhikhadisti-na-idil-izbiti-pri-bunt-v-zatvor-392540.html", "text": "Членове на групировката „Ислямска държава“ се предизвикали бунт в строго охраняван затвор в Таджикистан. В резултат най-малко 32 души са убити, трима от които - надзиратели, съобщава „Ню Йорк Таймс“. 29 затворници са били убити в размириците, избухнали в затвора във Вахдат, на 10 километра източно от столицата Душанбе. Размириците избухнали в неделя, след като бивши бойци на терористичната организация, въоръжени с ножове, убили трима надзиратели и петима затворници. Един от подстрекателите на бунта е Бекхруз Гулмурод - син на Гулмурод Калиманов. Той е бил полковник от специалните части, който се присъединил към ИДИЛ през 2015 година и бил убит в Сирия. Силите за сигурност отговорили на насилието и убили 24 затворници, преди да възстановят реда в затвора. Там са настанени 1500 души. ИДИЛ, която в един момент контролираше големи територии в Сирия и Ирак, но сега изгуби бастионите си, е поемала отговорност за друг бунт в таджикистански затвор - през ноември миналата година. А преди това, през юли 2018 г., в Таджикистан последователи на джихдистите извършиха смъртоносно нападение срещу западни туристи.", "date": "2019.05.20", "title": "Десетки джихадисти на ИДИЛ избити при бунт в затвор"}
{"url": "https://standartnews.com/sport/italianets-priel-da-doyde-v-levski-392581.html", "text": "След като вчера стана ясно, че Левски е отправил изкусителна оферта на италианския офанзивен полузащитник Диего Фабрини, днес медиите в Румъния разкриват, че той окончателно я е приел и има споразумение с тима. Така футболистът на Ботошани може да се смята за първото лятно попълнение на \"сините\".  Според информацията на Sport.ro, той е склонил на предложението от 20 хил. евро месечна заплата, както и еднократен бонус от 50 хил. евро при подписването на сделката. По този начин е отхвърлил конкурентното предложение от Южна Корея.  Въпреки че играе в отбор без особени претенции като Ботошани, Фабрини е определян за един от най-добрите играчи на позицията си в румънския шампионат. Той обаче обявил на ръководството, че няма как да остане и за следващата кампания, а иска да отиде в отбор с претенции.  Италианецът се реши да отиде в Румъния срещу минимална заплата от по-малко от 5000 евро на месец, само и само да възроди кариерата си, която в последните години беше зациклила здраво. Той успя да го стори и сега иска по-голямо предизвикателство, а от Ботошани са обявили, че няма да му правят проблеми при добра оферта, каквато е и постъпила от Левски.  Фабрини идва на \"Герена\" по личното настояване на мастития мениджър Джовани Бекали и главния скаут на Левски Богдан Патрашку, пише още изданието. Последният му мач в северната ни съседка е на 1 юни, докато за \"сините\" подготовката за новия сезон започва на 8 юни и ще има съвсем малко време за почивка. ", "date": "2019.05.20", "title": "Италианец приел да дойде в Левски"}
{"url": "https://standartnews.com/svyat/mariana-nikolova-pri-zelenski-392558.html", "text": "По време на среща, по покана на новия украински президент, заместник министър-председателят Николова изрази увереност в бъдещото позитивно развитие на двустранните отношения. Тя предаде поздравления от името на министър-председателя Бойко Борисов с пожелания за успешен мандат, ползотворно съвместно сътрудничество и партньорство в интерес на българския и украинския народ. Президентът Зеленски увери вицепремиера Николова, че ще има пълна приемственост и надграждане в отношенията както при двустранния политически и икономически диалог, така и за запазване на правата на българското национално малцинство в Украйна. Държавният глава прояви подчертан интерес и към развитието на туристическия обмен. За церемонията пристигнаха над сто международни делегации, сред които президентите на Унгария, Латвия, Литва, Естония, Грузия, председатели на парламенти, премиери, вицепремиери, министри и други високопоставени гости. След встъпването си в длъжност новият президент на Украйна посрещна главите на чуждите делегации и ръководителите на дипломатическите мисии в Мариинския дворец.", "date": "2019.05.20", "title": "Мариана Николова при Зеленски"}
{"url": "https://www.standartnews.com/sport/10-blgarki-v-top-750-na-svetovnata-ranglista-392528.html", "text": "174. (172) Виктория Томова – 334 точки 197. (200) Изабелла Шиникова – 294 точки 209. (209) Сесил Каратанчева – 279 точки 268. (264) Елица Костова – 198 точки 429. (427) Александрина Найденова – 75 точки 461. (461) Джулия Терзийска – 61 точки 522. (521) Гергана Топалова – 42 точки 669. (668) Петя Аршинкова – 18 точки 726. (727) Юлия Стаматова – 12 точки 750. (750) Диа Евтимова – 11 точки 159. (164) Изабелла Шиникова – 443 точки 245. (247) Джулия Терзийска – 291 точки 273. (269) Елица Костова – 264 точки 340. (342) Александрина Найденова – 196 точки 591. (594) Диа Евтимова – 45 точки 685. (689) Гергана Топалова – 28 точки 712. (714) Сесил Каратанчева – 23 точки 758. (759) Петя Аршинкова – 20 точки 869. (891) Юлия Стаматова – 11 точки 892. (891) Габриела Михайлова – 10 точки 892. (891) Ани Вангелова – 10 точки. ", "date": "2019.05.20", "title": "10 българки в топ 750 на световната ранглиста"}
{"url": "https://standartnews.com/sport/lyubo-penev-poema-km-sashch-392582.html", "text": "Любослав Пенев може да продължи треньорската си кариера в Мейджър Лийг Сокър на САЩ, твърди БТА. Пенев е сред вариантите за нов наставник на ФК Синсинати. Той за последно води ЦСКА, но изненадващо напусна \"Българска армия\" в началото на май десетина дни след драматичното отпадане от Ботев Пловдив на полуфиналите в турнира за купата на България. ФК Синсинати, който е последен в Източната конференция, търси нов старши треньор, след като преди две седмици Алан Кок беше уволнен заради слабото начало на сезона, а на негово място до намирането на постоянен наставник беше назначен 29-годишния му асистент Йоан Даме. По-рано през седмицата ФК Синсинати постигна споразумение с холандеца Герард Найкамп за нов генерален мениджър на клуба и той ще избере новия наставник на представителния отбор от листа с кандидати, в който според информации влизат още британците Дейвид Мойс и Алан Пардю, както и няколко местни специалисти.", "date": "2019.05.20", "title": "Любо Пенев поема към САЩ"}
{"url": "https://standartnews.com/svyat/blgari-rkovodyat-kontrabanda-na-tsigari-392556.html", "text": "Неутрализирана е международна престъпна организация за незаконно производство на цигари, ръководена от българи, съобщиха от МВР. \r\nВ тясно  сътрудничество  и непрекъснат обмен на информация между испанската Национална полиция и ГДБОП – сектор „Контрабанда“ към отдел „Митнически режими, данъчна и осигурителна система“  , с последващо разпространение в страни от ЕС. \r\nРаботата по случая   „Криминална полиция“  за организирана престъпна група от България, която възнамерява да изгради производство на цигари в кралството и да създаде дистрибуторска мрежа на национално и международно ниво. \r\n  \r\nИзяснено е, че  , без да преминава митнически контрол, използван е в Испания за нелегално производство на цигари, разпространявани в последствие основно в страната на производство, в Германия и в Обединеното кралство. В процеса на работа е установено, че консумативите и машините за производството също са внесени в Испания от България. Придобитите от незаконната дейност големи парични суми бивали „изпирани“ чрез други фирми, като голяма част от тях   и жилищни сгради у нас и в Испания. МВР, пресцентър В хода на съвместното разследване са установени складови помещения на престъпната група в Барселона и гр. Константи, провинция Тарагона, където криминалистите предположили, че се осъществява нелегалното производство на цигарите. Изяснено е, че ръководителят на групата в Испания е развил  , като за него работели над 200 души. Той и негови доверени лица, сред които испански и един молдовски гражданин, изградили мрежа от фирми за строителство, транспорт и придобиване на фирми в чужбина. Така изградената структура била високо специализирана, в практиката е ползвана шифрована комуникация, както и устройства за заглушаване на честоти. МВР, пресцентър Разпространяването на нелегално произведените цигари се осъществявало при високи мерки за сигурност. \r\nПри работа в екип, след като са установени достатъчно факти и обстоятелства за престъпната дейност, в началото на април т.г. в Испания  . В хода на акцията са осъществени многобройни претърсвания и изземвания,  , между които и   и е прекратена дейността на нелегална фабрика за цигари в Константи, установена в активен производствен процес.  МВР, пресцентър На територията й са задържани  , както и   Вътрешността на склада, където е била изградена нелегалната фабрика е била оборудвана със система за шумоизолация на машините, като там е била организирана и зона за живеене на работниците с легла, тоалетни, душове, кухня и др. удобства. \r\nКато мярка за сигурност по време на производствения цикъл работниците  . Някои  от тях съобщили, че дори не знаели в коя страна се намират, тъй като в Испания влезли по суша, а в ЕС пристигнали с полети от Украйна. \r\nПри по-нататъшните действия на криминалистите в Сабадел, Галисия и Севиля са задържани шофьори на камиони, занимавали се с дистрибуция на крайния продукт. \r\nСпоред испанските власти нелегалната фабрика е била  , като никога досега при полицейски действия не са засичани толкова много на брой фалшиви марки /общо 13/, произвеждани на едно място. МВР, пресцентър  под търговските марки на 3 известни производителя и други /от общо 13 различни марки/ на обща стойност 4,5 млн. евро, както и голямо количество тютюн, консумативи, пълна поточна линия за първичната фаза  /смесване и обработка на тютюните/ и вторична фаза /производство и пакетиране на готовите изделия/. \r\nДопълнително са иззети пари в брой, автомобили от висок клас и   Иззетият тютюн е на стойност  , което е данъчна измама в размер  от над 5,1 млн. евро.", "date": "2019.05.20", "title": "Българи ръководят контрабанда на цигари"}
{"url": "https://standartnews.com/svyat/spasyavat-blgarin-pod-olimp-392585.html", "text": "Гръцката спасителна служба провежда мащабна операция за спасяване на 25-годишен българин в планината Олимп, съобщи БНР. Към момента е известно, че той е пострадал тежко, но е жив. Минути след подаване на сигнала към мястото се насочва спасителен екип. Изпратена е и група от пожарникари от района на Литохоро, както и лекарски екип. Все още няма информация дали пострадалият българин е изкачвал връх на Олим с група, или сам. Българинът се намира в местността Кофто, която е скалиста и доста рискована за изкачване, споделят планинари. В момента метеорологичните условия са добри и има отлична видимост. Не се съобщава все още, какво е състоянието на пострадалия българин.", "date": "2019.05.20", "title": "Спасяват българин под Олимп"}
{"url": "https://standartnews.com/svyat/mzh-izkateri-149-m-po-ayfelovata-kula-392584.html", "text": "Мъж изкатери 149 м по Айфеловата кула Айфеловата кула бе евакуирана, след като бе забелязан мъж, катерещ се по нея. Когато бил забелязан, той вече бил на втория етаж на кулата на височина около 149 метра. Властите съветват хората да отложат посещенията си, предаде БГНЕС. Според потребители на Twitter полицията е пристигнала на мястото на инцидента и преговаря с мъжа. Районът е отцепен. Символът на френската столица се посещава от няколко милиона души годишно. Кулата е построена по поръчка на френското правителство през 1889 г., проектирана е от инженера Густав Айфел и става най-високата сграда в света по онова време. Първоначално било планирано съоръжението да съществува 20 години и след това да бъде разглобено, тъй като много парижани не харесват дизайна му, но през годините се превръща в символ на френската столица. Това не е първият случай, когато човек се опитва да се покатери на кулата. През 2015 г. Джеймс Кингстън се изкачи по сградата без предпазни въжета и без разрешение.", "date": "2019.05.20", "title": "Мъж изкатери 149 м по Айфеловата кула"}
{"url": "https://standartnews.com/biznes/forum-sbira-bankovi-i-finansovi-eksperti-392546.html", "text": "Кои са макроикономическите предпоставки за развитието на финансовия сектори и към кои модели се насочва индустрията? Отговор на тези и още интересни въпроси ще даде новото издание на . Събитието ще се проведе на 11 юни, от 10 часа, в Best Western Plus Hotel Expo Sofia и за пореден път ще събере водещи банкови и финансови експерти. Дискусията ще открие  , който ще коментира последствията от икономиките на ЕС за паричната политика и банките. Първият панел ще бъде посветен на състоянието на финансовия сектор в България, а модератор ще бъде водещият на предаването „В развитие“ по Bloomberg TV Bulgaria - Делян Петришки. Актуални данни за банковата индустрия в страната ще коментира . Участие в панела ще вземат  Втората част на дискусията „Банки и финанси“ ще се фокусира върху еволюцията на финансовата индустрия. Модератор на панела ще бъде  , който ще насочи вниманието към ползите и предизвикателствата пред дигиталните финансови екосистеми и портфейли, и осигуряването на възвръщаемост на инвестициите в иновативни услуги. Сред участниците, които ще дискутират развитието на финансовата индустрия, са По време на дискусията ще бъдат представени първите изводи от анализа на Българска финтех асоциация за финтех екосистема в страната през миналата година. След това  , който ще бъде модератор на последния панел, и консултантът  ще дискутират как се развива финтех индустрията и кои са най-новите решения в сферата. Генерален партньор на Клуб Investor „Банки и финанси“ е  . Дискусията се провежда с подкрепата на Софтуер Груп, Банка ДСК, Хотел Интернационал.  ", "date": "2019.05.20", "title": "Форум събира банкови и финансови експерти"}
{"url": "https://standartnews.com/svyat/bombardirovach-b-2-pusna-poslanie-km-vragovete-na-trmp-392554.html", "text": "С използването на подобно оръжие САЩ могат да започнат военна кампания срещу Иран и Северна Корея Американските военновъздушни сили публикуваха видеозапис, показващ как тежкият стратегически незабележим бомбардировач B-2 Spirit пуска една след друга с две регулируеми противобункерни бомби GBU-57 Massive Ordnance Penetrator (MOP), които по-късно поразиха наземни цели, информира The Drive, цитирано от Блиц. Както отбелязва изданието, по-рано американските военновъздушни сили не са демонстрирали видеоклип с такова високо качество, който да показва едновременното изхвърляне на две такива бомби от самолет. \r\nПубликуването на подобно видео \"дава ясен сигнал на потенциалните противници на Америка\", които няма да могат да избягат дори в най-укрепените бункери, пише The Drive. „Мислете за това като за приятелско напомняне за това, което е заложено на карта, когато става въпрос за война със САЩ“, препоръчва изданието. Авторите смятат, че именно с използването на подобно оръжие САЩ могат да започнат военна кампания срещу Иран и Северна Корея. \r\nПрез октомври 2018 г., Съединените щати, в отговор на създаването на балистична ракета DF-26 със среден обсег, проведоха първото си учебно използване обучение във въздушната база на Пърл Харбър-Хикем (Хавай) на тежките стратегически незабележими бомбардировачи B-2 Spirit. \r\nNorthrop B-2 Spirit е най-скъпият самолет в историята. Цената на един бомбардировач (без оборудване) се оценява на един милиард долара, с пълно оборудване цената скача двойно. Между 1987 и 2000 г. Northrop произвежда 21 такива машини. \r\nАвиационният боеприпас GBU-57 (Massive Ordnance Penetrator) с маса 13,6 тона се счита за най-мощната неядрена бомба в света. MOP е в състояние да проникне в земята на дълбочина от 61 метра и да удари до 19 метра стоманобетон. Разработката на оръжията е извършена от Boeing през 2007 година. През 2011 г. MOP бяха приети на въоръжение от ВВС. \r\nЕдин B-2 Spirit може да носи два GBU-57.", "date": "2019.05.20", "title": "Бомбардировач B-2 пусна \"послание\" към враговете на Тръмп"}
{"url": "https://standartnews.com/biznes/grtsiya-se-pritesni-ot-ikonomicheskata-ni-stabilnost-392496.html", "text": "Гръцката опозиция критикува предизборно Ципрас, че не е създал условия за връщане на гръцките компании от България. Гръцкият бизнес е привлечен в България от \"стабилна икономическа среда\", съобщават гръцките медии. Над 15 хиляди гръцки компании са се прехвърлили в България, съобщава гръцкото издание \"Икономистас\". В България има \"стабилна икономическа среда\" и \"привлекателно данъчно облагане\", коментира изданието. Приходите на гръцките компании се движат в рамките на 5 милиарда евро на година и дори много от тях увеличават сферите на дейност. Гръцките инвеститори са създали нови 53 хиляди работни места. Темата \"гръцки фирми в България\" се използва и в предизборната кампания. Опозицията коментира както в парламента, така и на срещи с избиратели, че една от основните слабости на икономическата политика на Ципрас е, че правителството не успя да създаде условия за развитие на гръцкия бизнес, като върне \"имигриралите фирми от България\". Повечето гръцки компании са с централи в София, а производствените им отдели са в района на Благоевград, но има много в Пловдив, Хасково и дори Бургас и Варна.", "date": "2019.05.20", "title": "Гърция се притесни от икономическата ни стабилност"}
{"url": "https://standartnews.com/svyat/polyakinya-rodi-shest-bliznacheta-392588.html", "text": "Жена от Краков роди шест близначета в университетската болница, предаде БТА. Майката се чувства нормално. Бебетата тежат по около 1 кг. Всички са настанени в кувьози. Това е първият случай на раждане на шест деца едновременно в Полша, каза представителката на болницата Мария Влодковска. ", "date": "2019.05.20", "title": "Полякиня роди шест близначета"}
{"url": "https://standartnews.com/kultura/anton-antonov-svett-e-nay-tsveten-mezhdu-byaloto-i-chernoto-392534.html", "text": "Антон Антонов отново завладява ценителите на изтънчената живопис – известният художник гостува в „Сезони“ с експозицията „Голото тяло“. Творбите, представени от елитната столична галерия, са издържани в палитрата на силните страсти, интерпретирани с философска сдържаност - с парижки привкус и постмодерна еротика. Ето какво споделя и самият автор. „Създаването на картина може да започне със случайно разлят терпентин, със случайната маска на четката или носено вътре в теб преживяване. Независимо от това в процеса на работа се стига до момент на объркване - струва ти се, че си загубил картината. И точно от този момент започва борбата - за да родиш творбата, но вече едновременно в теб и на платното. Черното и бялото не са цветове. Те присъстват във всяка цветност, но като цветен тон. На границата между двете светът е най-цветен. На границата между Доброто и Злото в нас сме най-живи.  \r\nВ същност граница няма. Има красотата да съзерцаваш всичко в неговото единство. Ние сме Ден и Нощ едновременно. И както има спомени, събуждащи живот в настоящето, така има моменти в потока на непосредственото ни битие, разпръскващи в цялата ни същност вълни от копнежи и толкова очи затворени, отворили се някъде в утрешния ден. Художникът с всяка своя творба разпалва глад за Истината - тази неназовима, неутолима и красива Осезаемост, понесла едно deja vu за самия живот. \"Голото тяло\" - не като самоцел, а като път към човека: неприкрит, беззащитен, уязвим и сам. Също и възможност за екстаз и полет... Това е опит за портрет на човека такъв, какъвто е - не какъвто желае да бъде. Обикновено /голотата / я свързваме с еротиката, но в тази изложба тя е път и размисъл за съкровеното и често непознато друго наше тяло. Мислим, че го познаваме, а истинността за него ни плаши, защото нашето съзнание гради и багри един измислен образ. Голото ни тяло е мярка и отправие в усилието да постигнем кратка хармония между тленност и духовна жар вътре в нас.\"  \r\nАнтон Антонов се изявява като художник още на 15 – в  читалището на Дряново, където преминава детството на софиянеца.  Той и до днес е пламенно отдаден и предан на природата и историята по тези земи. Неслучайно негови приятели се шегуват, че в много от пейзажите му се вижда баира на „Боруна“ – местността над Дряновския манастир, от която се открива приказна гледка.  \r\nПървата му професионална изложба е през 1989-а в Сливен.  Гостувал е в галерии в Германия, Полша, Австрия, Словакия, Франция... Негови творби притежават кметството в японския град Шизуока и Токийският университет, колекционери из цяла Европа, Китай, Турция, Южна Африка, САЩ. Но където и да рисува и да гастролира, Антон Антонов винаги се завръща в ателието си в Дряново.   \r\n„Неведнъж съм казвал, че Антон най-вероятно е прероден френски живописец, влюбен в красотата на меките гънки на планината и широко отворените очи на модела си“, коментирал е Милко Божков.", "date": "2019.05.20", "title": "Антон Антонов: Светът е най-цветен между Бялото и Черното"}
{"url": "https://standartnews.com/kultura/tsikadite-v-ndk-392521.html", "text": "Софийската премиера на спектакъла „Цикадите” с номинираната за „Икар” 2018 в категория „Дебют” Надя Керанова и  Георги Гоцин е на 27 май от 19 часа на сцена Backstage в Театър Азарян. Двамата ще изживеят отново първата си среща в Древен Вавилон, този път на нестандартно място – междинното пространство между живота и смъртта. Защото героите са обвързани в продължение на многобройни прераждания в различни исторически епохи. Възможно ли е случайна среща да събуди спомени, които да променят бъдещето, което очаква героите? Историята им е почти толкова стара, колкото и тази на света. Любовта им също. Дали обаче на прага между живота и смъртта, душите им ще се разминат? За да продължат напред, ще трябва да развържат „възела” в съдбите им. Режисьор е носителката на „Икар” 2017 за дебют в режисурата Александра Петрова. Автор е Мирослав Христов. Сценографията е на Бояна Бъчварова,  а хореографията на Анна Кабакова. Видеоартист е Гергана Лазарова, а музиката е на Data Transporter/ Нино Гомес.", "date": "2019.05.20", "title": "„Цикадите“ в НДК"}
{"url": "https://standartnews.com/biznes/peti-zam-ministr-v-zemedelieto-392562.html", "text": "Пети зам.-министър в земеделието назначи премиерът Бойко Борисов. Чавдар Маринов. Ресорът на Чавдар Маринов ще е свързан с изпълнението на националната политика и политиката на ЕС в областта на растениевъдството и биологичното производство. Така Борисов изпълнява обещанието си биоземеделието да има свой собствен ресорен заместник-министър. Чавдар Маринов ще отговаря още за  управлението на дейността на риска и кризите, насочена към противодействие и компенсиране на щети при неблагоприятни климатични събития. Маринов е завършил Тракийския университет в гр. Стара Загора със специалност „Животновъдство“, има и придобита образователно-квалификационна степен „магистър“ по специалност „Финансов мениджмънт и маркетинг“ от Висше училище по застраховане и финанси в София. В периода 2007-2017 г. е заемал редица експертни длъжности в Държавен фонд „Земеделие“ и Министерството на земеделието и храните. От 2018 г. е изпълнителен директор на Българката асоциация на организациите на производители на плодове и зеленчуци.  ", "date": "2019.05.20", "title": "Пети зам.-министър в земеделието"}
{"url": "https://standartnews.com/kultura/puskat-nov-film-za-vanga-s-nepokazvani-kadri-392497.html", "text": "Режисьорът и сценарист Стоян Петров е направил нов филм за популярната у нас и в чужбина ясновидка Ванга. Лентата се казва „Човек и феномен”, има уникални неизлъчвани досега кадри, предсказания и очевидци, мълчали през последните десетилетия, става ясно от репортаж на бТВ. Петров се запознал с пророчицата случайно, негов приятел ги срещнал. Дотогава не вярва, но след като му разказва момент от детството му, които знаят само той и майка му, нещо в него се преобръща. През последните години от живота ѝ той превежда на Ванга, когато при нея идват рускоговорещи гости. „Предсказанията на Ванга са глобални, които се отнасят до цялото човечество. Те ни се дават, за да може хората заедно да ги преодоляваме”, коментира Петров. Премиерата на филма ще бъде на 19 юни в Зала 1 на НДК от 19 ч.", "date": "2019.05.20", "title": "Пускат нов филм за Ванга с непоказвани кадри"}
{"url": "https://standartnews.com/kultura/kateto-evro-dirizhira-igrite-na-zvezdite-392549.html", "text": "Катерина Евро ще дирижира „Игрите на звездите“ – новото шоу на bTV, което стартира на 31 май и ще се излъчва всеки петък от 21 и 30 часа. В него известни имена от шоубизнеса, културата и спорта ще мерят интелигентност и енергия в дръзки и атрактивни многобои. Водещата ще следи за правилното изпълнение на щурите състезания и за качеството на осъществените предизвикателства. Дежурни капитани на двата отбора са авторът и продуцент Георги Тошев и музикантът Денис Ризов, който напоследък вече е по-често в България, отколкото в Щатите, където замина, след като БНТ спря вечерното му шоу.  Всяка седмица Катето Евро ще кани по две гост звезди и участник, за чиято кауза те ще се борят. Сред първите знаменитости са Владо Пенев, Азис, Дара, Тереза Маринова, Прея, Павел и Венци Венц, Михаела Филева. Отборите играят по пет игри, а гост участникът от тима победител избира една от звездите за партньор във финалната шеста надпревара. Именно там ще може да бъдат спечелени 5000 лева, които трябва да бъдат използвани за съответната кауза – пътешествие до Китайската стена, училище за цирково изкуство, авторски арт проект.", "date": "2019.05.20", "title": "Катето Евро дирижира „Игрите на звездите“"}
{"url": "https://standartnews.com/kultura/mecht-i-prstent-na-khan-kubrat-idvat-na-24-may-392563.html", "text": "Мечът на Хан Кубрат идва на 24 май в София. Тогава започват Дните на Ермитажа в столицата ни, които ще продължат до 30 юни. Два от най-емблематичните за българската история предмета – мечът и пръстенът с монограм  ΧΟΥΒΡΑΤΟΥ ΠΑΤΡΙΚΙΟΥ (ХУВРАТУ ПАТРИКИУ), доказващ името на получилия патрицианско достойнство хан Кубрат,  са от съкровище, открито през 1912 край село Малая Перешчепина на брега на река  Ворскла в околностите на днешния град Полтава в Украйна. Цялата находка се състои от около 800 предмета, повечето от които са златни, а други - от сребро. През 1984 година германският археолог професор Йоахим Вернер предизвиква истинска революция в науката, определяйки ги като собственост на българския владетел хан Кубрат. Съкровището от Малая Перешчепина е интересен и сложен комплекс, който включва различни по своята функционалност групи предмети с ясно разграничена и обоснована културна принадлежност. Тук могат да бъдат идентифицирани изделия, дело на местни “варварски” майстори, както и произведения на торевтиката, изработени в иранската традиция в земите на Сасанидите. Най-голям брой са изделията от благороден метал, произведени в ателиетата на Константинопол. По своя характер съкровището не е хомогенно и не може да бъде ограничено в тесен хронологически период от време (най-ранните находки се датират през първите години на третата четвърт на VII в.). Безспорно най-интересният комплект от предмети принадлежи към личните вещи на хан Кубрат. Те са инсигнии, свързани с висшия сан на техния собственик:  коланна гарнитура от злато, параден железен меч с изящно изработените и украсени златна дръжка и ножница, две златни закопчалки за мантия, две златни гривни. Най-важният артефакт сред тях е пръстен с монограм. Артефактите от толкова важен комплекс, датиращ от времето преди създаването на българската държава, са от изключително значение за историческата наука, но и за историята на изкуството. Това е от редките случаи, за който може да се определи не само етническата принадлежност на собственика на предметите, но и те да бъдат обвързани с конкретно име - името на хан Кубрат. Изложбата е по инициатива на Бойко Борисов и с активното съдействие на министъра на културата Боил Банов. За откриването й идва заместник-директорът на световния музей професор Георги Вилинбахов.  Съпътстващите събития са на 25 май от 16 часа, когато  кураторът,  доцент  д-р Иля Ахмедов, ще изнесе лекция в Балната зала на Двореца, а на 29 май от 16 часа в Квадрат 500 Максим Лапшин ще представи Лабораторията по научна реставрация на кавалетна живопис на Държавния Ермитаж. От 24 май до 30 юни ще има прожекции в Балната зала на филмите „Ах, Ермитаж!“ и „На Ермитажа с любов“.", "date": "2019.05.20", "title": "Мечът и пръстенът на Хан Кубрат идват на 24 май"}
{"url": "https://standartnews.com/kultura/dari-kniga-ela-na-teatr-392520.html", "text": "В седмицата, през която честваме празника на родната просвета и култура 24 май, стартира третото издание на „Дари книга, ела на театър“ - кампанията на военната трупа, която по традиция обединява стотици любители на жанра зад каузата да предодставят различни произведения томчета за хора в неравностойно положение. В „Театър „Българска армия“ приемат книги за деца и възрастни, а срещу всяка от тях дарителите получават талон за 50% отстъпка от цената на един билет за спектакъл по избор през май или юни. При дарение от 3 или повече книги получавате втори талон за отстъпка от цената. От трупата отправят покана:  „Споделете за хора или институции, които имат нужда от книги – ние ще се погрижим да им бъдат доставени“. Определен брой от събраните книги за деца, армейците ще дарят на специализирания детски комплекс на УМБАЛСМ „Пирогов”. През 2018-а бяха събрани над 7000 тома. Книги бяха дарени на детското отделение на Националната кардиологична болница, на малките пациенти от Клиниката по ушни, носни и гърлени болести във ВМА, на читалищата в Долна Малина и Ковачевци, на различни институции за хора в неравностойно положение.", "date": "2019.05.20", "title": "Дари книга, ела на театър"}
{"url": "https://standartnews.com/kultura/us-macho-snima-s-rodna-pevitsa-392518.html", "text": "Певицата Теодора направи голямото си завръщане на музикалната сцена, а сега е готова и с нов проект. Тя живее в САЩ, но активно работи и не спира да поднася изненади на българската публика. В баладата й „Страх ме е от любовта“, която вече се върти по Фен тв, тя отново работи с композитора Дидо Калпаков и текстописеца Йордан Гергов – нейни стари приятели. Видеото е заснето в Лас Вегас – любимия град на Теодора – с участието на Марк Джъстин, актьор от Меката на хазарта. Снимките са започвали в 5 часа по изгрев слънце. Въпреки ниските температури, екипът е издържал стоически 18 часа. Първата локация е туристическата атракция 7 Magic Mountains - 7 големи камъка, разположени в средата на пустинята Невада, украсени в различни цветове.  Втората сцена се развива в един от луксозните хотели в Лас Вегас, а третата е в сърцето на космополитния град. Там Теодора и Марк се превърнали в истинска атракция, тъй като трябвало да тичат сред многобройната тълпа.", "date": "2019.05.20", "title": "US мачо снима с родна певица"}
{"url": "https://standartnews.com/kultura/pavel-i-ventsi-vents-pishat-khitove-po-chorapi-392550.html", "text": "Обичаното хип-хоп дуо Павел и Венци Венц изкараха по чорапи  Sofia Songwriting Camp – първият международен лагер за писане на песни у нас, който се случи в Боровец. Любимците на тийнейджърите заживяха с продуценти на артисти от калибъра на Кайли Миноуг и Риана. „Супер привилегия е да пишеш музика с хора на подобно топ ниво в индустрията. Всички са много готини агенти - никой не е тук, за да се състезава или да почеше егото си, а за да създава хитове и приятелства.Намерих и своята сестра по татуси – Касиопея“, сподели за „Стандарт“ Венци Венц. Касиопея е артистичния псевдоним на Моа Карлбекер, един от най-горещите автори на корейски поп в света. Щурата шведка има над 30 татуировки по тялото си, като някои от тях е направила сама. „Татуираното малко сърце е в чест на майка ми – ключов знак за мен. Любовта е движеща сила в моята музика. Венци също е кълбо от обич“, обясни в паузата между звукозаписните сесии Касиопея. Лагерът за песни по правила се доближаваше до музикална казарма – органзиаторите от  „Вирджиния рекърдс“ не допускаха близки и семейства, за да могат артистите максимално да се фокусират върху писането на песни. Това обаче провокира Венци да пропусне за ден лагера, за да се прибере в София и да нагушка петмесечната си дъщеричка Агуая. Приятелят на Михаела Маринова – футболисът от ЦСКА Александър Дюлгеров, я изпрати до вратата на едно от мобилните студия.  Като истински джентълмен той носеше огромния куфар на певицата, който се оказа зареден с 10 чифта обувки.  Изпълнителката на „Листата падат“ бе обособила специален кът за патъците, сред които впечатляваха кецове на 10-сантиментрова платформа и маратонки с елементи от змийска кожа. Дарина Йотова-Дара пък порази всички както с вокалната си мощ, така и с ексцентричен гардероб. За работата по първия си проект с Крис Йънг, продуцент на Лайнъл Ричи и Род Стюърт, тя избра ръчно везана дреха по тертип на японско кимоно. „Взех я от гардероба на мама!“, сподели с намигване Дара. В паузите между записите Йоана кара скейтборд и като най-опитен шофьор в аритстичното семейство успя да изуми мъжката част от гостите с детайлен разказ на тема „Как се сглабява турбо на кола“. Първият Sofia Songwriting Camp не мина и без инцидент – Никол от 4Magic навехна брутално глезена си на слизане по стълбите след фитнес тренировка. Рехабилитаторите в спа центъра й се притекоха на помощ и след лека доза обезоболяващи хубавицата успя да се качи на токове и геройски издържа участие на 4Magic в Правец. Творците от екипите на Лайнъл Ричи и Уил Ай Ем работиха за репертоара на родните артисти, като целта е създаване на хитове както за българския, така и за международния пазар. Благодарение на Робин Йенсен, един от най-изявените мениджъри в музикалния издателски бизнес (Ekko Music Rights Europe), продукцията на Sofia Songwriting Camp ще потегли към творческите директори на някои от най-големите лейбъли в САЩ, Азия и Европа.", "date": "2019.05.20", "title": "Павел и Венци Венц пишат хитове по чорапи"}
{"url": "https://standartnews.com/regionalni/posledna-vecher-na-tara-ra-bumbiya-392525.html", "text": "Тази вечер е големият финал на театралния фестивал „Тара-ра-бумбия“ в Благоевград. От 19.00 часа на голямата сцена в ДТ „Никола Вапцаров“ премиерно ще бъде представен спектакълът на Калин Ангелов „Под манастирската лоза“ по Елин Пелин. В ролите ще видим актьорите Албена Чобанова, Аладин Алиибрахим, Александър Митев, Андраш Кончалиев, Кънчо Кънев, Мариана Бонева, Мартин Лазаревски, Пепа Манева. Музиката е на Мартин Каров, а сценографията и костюмите са на Никола Налбантов. Това е двадесет и шестата постановка в тазгодишното издание на „Тара-ра-бумбия“. В рамките на 10 дни Благоевград се превърна в територия за млад театър и посрещна десетки актьори, познати не само в България, но и по света, таланти, които виждаме не само на театралната сцена, а и на малкия и големия екран. Билети за последното представление може да намерите на касата на ДТ „Никола Вапцаров“- Благоевград.", "date": "2019.05.20", "title": "Последна вечер на „Тара-ра-бумбия“"}
{"url": "https://standartnews.com/regionalni/otlichavat-prizorite-v-uchilishche-na-godinata-2019-392553.html", "text": "За поредна година кметът на община Благоевград д-р Атанас Камбитов ще връчи приза „Училище на годината“. И този път две учебни заведения ще бъдат удостоени с отличието „Училище на годината 2019“. Церемонията ще се състои в зала „Яворов“ на 23 май от 19.00 часа. В навечерието на Деня на славянската писменост и култура по главните улици на Благоевград ще премине шествие на знамената, което ще тръгне от Съдебна палата в 18.30 часа. След пристигането на знамената в залата миналогодишните победители в кампанията \"Училище на годината\" ще предадат знамето на тазгодишните победители. Ще бъдат наградени и дейци за приноса им в развитието на културата, образованието и науката в  Благоевград. Както всяка година, и тази кметът д-р Атанас Камбитов ще даде специален прием за дейците на културата, образованието и науката. Той ще се проведе в същия ден от 21 часа в зала “22 септември”.", "date": "2019.05.20", "title": "Отличават призьорите в \"Училище на годината 2019\""}
{"url": "https://standartnews.com/regionalni/tsenite-na-chadrite-i-shezlongite-vv-varna-ostavat-sshchite-392570.html", "text": "Цените на чадърите и шезлонгите на градския плаж във Варна ще бъдат,както миналото лято - по 5 лв. Това увери в ефира на Радио Варна търговският директор на фирмата-концесионер на варненския плаж Андрей Василев. Плажната ивици в морската ни столица щяла да се почиства и ръчно, и машинно, а сметта да се извозва в ранните часове на деня, за да не пречи на курортистите. Крайбрежната алея пък щяла да се измива основно веднъж седмично с водоноски \r\n Това  лято жителите и гостите на морската столица ще могат да ползват две атракционни автовлакчета, който ще се движат  по крайбрежната алея. Цената на билетчето е 1 и 2 лв в зависимост от разстоянието на маршрута. Безплатно ще се возят само децата под 8 години. \r\nАтракционните влакчета ще се движат от 8 до 23 часа, без почивен ден, като през активния летен сезон работното време можело да се удължи. \r\n  Още в началото на летния сезон на централния плаж щели да бъдат разкрити 5 спасителни поста и 1 медицински пункт, който ще обслужва курортистите  с реанимационен автомобил.  По 1 спасителен пост ще има на т.н.офицерски плаж, на трета буна и на \"Рапонги\". След 1-ви юни   на най-силно посещаваните места щели да бъдат командировани още водни спасители и медицински лица.  \r\n ", "date": "2019.05.20", "title": "Цените на чадърите и шезлонгите  във Варна остават същите"}
{"url": "https://standartnews.com/kultura/georgi-andreev-praznuva-yubiley-v-bnr-392569.html", "text": "Оркестърът за народна музика на БНР и ансамбъл „Филип Кутев“ ще почетат юбилея на Георги Андреев на 23 май в Първо студио. За първи път двете формации ще свирят заедно в чест на световноизвестния композитор, диригент и гъдулар. В концерта „Момина луна“ ще прозвучат познати и премиерни произведения на прочутия музикант. Маестрото е автор на над 400 песни и пиеси за оркестър, хор и солисти. Произведенията му са белязани от фолклора, заредени са с много енергия и с мащабно експресивно звучене. Свирил е с Робърт Плат и Найджъл Кенеди, носител е на много награди за композиция. От 2000 година е главен диригент на Националния ансамбъл за народни песни и танци „Филип Кутев“.", "date": "2019.05.20", "title": "Георги Андреев празнува юбилей в БНР"}
{"url": "https://standartnews.com/regionalni/remontirat-dzhamiyata-v-razgrad-392536.html", "text": "Екип от експерти, работили по реставрирането на Желязната църква „Свети Стефан\" в Истанбул са готови да се включат в ремонта на  джамията „Макбул Ибрахим паша“ в Разград. Архитект Фикрие Булунмаз и колегата й инженер констуктор Тайлан Акгюл, които възродиха за нов живот българската църква край Босфора, се срещнаха в Разград с областия управител Гюнай Хюсмен. Заедно с губернатора те разгледаха джамията, построена през ХVI век и заявиха, че  са готови да окажат експертна помощ при  реставрирането й. Голямата разградска джамия е вторият по големина мюсюлмански храм у нас. Тя е обявена за културно исторически паметник от национално значение, но е затворена за посетители вече близо 40 години. Преди няколко години вандали, представили себе си за салафисти влязоха в храма и бетонираха пода, като разрушиха   средновековните мозайки там. Решението джамията да бъде ремонтирана бе взето през миналата година от кабинета Борисов 3. Идеята е джамията да се превърне в музей, в който няма да се изпълняват религиозни обряди.  ", "date": "2019.05.20", "title": "Ремонтират джамията в Разград"}
{"url": "https://standartnews.com/regionalni/davat-12-mln-lv-za-detsa-v-risk-vv-veliki-preslav-392577.html", "text": "Преслав за разкриването на нови социални услуги в дневния център за деца с увреждания и центъра за обществена подкрепа, които се изграждат в момента. Одобреният проект се финансира от оперативната европрограма „Развитие на човешките ресурси“. \r\n „Одобрена е цялата сума, която поискахме, дневният център ще обслужва 30 деца и младежи, а центърът за подкрепа ще работи с 50 души”, каза пред Радио Шумен кметът на общината Александър Горчев. В комплекса са предвидени и два мини-апартамента за спешен прием на майки и деца, преживели насилие. Отпуснатите средства щели да осигурят и заплатите на 19 специалисти в двата центъра. Те щели да се издържат с пари от проекта 45 месеца, след това се очаквало държавно финансиране на социалните услуги.  \r\n Общината очаквала всеки момент подписването на договора с управляващия орган на програмата - социалното министерство, за отпускане на първия финансов транш. С парите щели да бъдат финализирани строителните работи на сградата, в която ще бъдат настанени двата центъра за социални услуги. \r\n ", "date": "2019.05.20", "title": "Дават 1,2 млн. лв за деца в риск във Велики Преслав"}
{"url": "https://standartnews.com/regionalni/otkrivat-podpiska-v-zashchita-na-minyu-staykov-v-karnobat-392564.html", "text": "Жители на Карнобат откриват подписка в защита на задържания бизнесмен Миню Стайков, собственик на местния Винпром и един от най-големите работодатели в региона. Както е известно, той е в ареста повече от 8 месеца и срещу него са повдигнати тежки обвинения - за пране на пари и нелегално производство на цигари, както и за злоупотреби с еврофондовете. Инициативен комитет от жители на Карнобат щял да изпрати и петиция до Народното събрание.  \r\n \"Подготвяме петиция до парламента, в която настояваме българското законодателство да бъде съобразено с Европейската харта за правата на човека\", уточни пред БНР Стефан Кенов, адвокат на миню Стайков.", "date": "2019.05.20", "title": "Откриват подписка в защита на Миню Стайков в Карнобат"}
{"url": "https://standartnews.com/regionalni/eksperti-strategiyata-za-deteto-e-neobkhodima-392561.html", "text": "Комплексът за социални услуги за деца и семейства в Стара Загора организира днес дискусия, посветена на предизвикалата толкова вълнения Национална стратегия за детето. \"Това не е идеален, но добър и необходим документ\", заяви в ефира на Радио Стара Загора Ивайло Ябълкаров един от организаторите на дебатите. В тях ще участват водещи български специалисти като д-р Весела Банова от Държавната агенция за закрила на детето и Мая Грозданова от  УНИЦЕФ. \r\n \"Идеята не е да бъдат отделени, извадени децата от \"лошите\" семейства, а да бъдат подкрепени тези семейства при учението и възпитанието на техните потомци\", подчерта Ябълкаров. Според него негативната обществена реакция по отношение на стратегията означава най-вече недоверие към институциите. Иначе и според специалистите в документа имало редица спорни тези като например взетата като основа норвежка система, която е абсолютно неподходяща при нашите условия и традиции. Или пък налагащият се образ на приемните семейства едва ли не като касички за пари.", "date": "2019.05.20", "title": "Експерти: Стратегията за детето е необходима"}
{"url": "https://standartnews.com/regionalni/detski-panair-v-blagoevgrad-392539.html", "text": "Детски панаир отново ще приема децата на Благоевград. На 25 и 26 май малчуганите ще имат възможност да творят. Тази година над 40 културно-образователни инициативи за деца са включени в проекта на Община Благоевград и Фондация „Easyart”. \r\n  \r\nРаботилниците ще бъдат разположени на площад „Македония“ и в Регионалния исторически музей от 10.00 до 18.00 часа.Освен традиционните вече работилници по стъклопис, архитектура, пясъчни рисунки, плъсти и грънчарство, тази година в програмата са включени и няколко нови – традиционна техника тъкане, както и любопитните ателиета по цианотайп или фотограма и ателие по роботика (които ще се проведат само в неделя). Ще има и работилница, в която децата ще могат да направят свой магнит с кон – символа на града. \r\n       \r\nПо традиция Громахолд ще запознаят децата с основните видове строителна техника със специално разработено ателие. Ще бъде показана и истинска пожарна кола, на която малчуганите ще могат да се качат и да усетят вълнението, като влязат в ролята на истински пожарникари. Организаторите са приготвили и атрактивна програма за сцената - музикални и театрални спектакли, танци и игри за най-малките. Събитието е първият културен градски фестивал за деца и се е превърнал в едно от най-очакваните събития за детска аудитория. Основната му цел е децата да бъдат въведени в света на изкуството и културата, като се организират творчески ателиета по изкуство, както на открито, така и в културни институции.  ", "date": "2019.05.20", "title": "Детски панаир в Благоевград"}
