{"url": "https://standartnews.com/svyat/papata-odobri-italianska-popravka-v-otche-nash-394156.html", "text": "Папа Франциск одобри т.нар. италианска поправка в молитвата \"Отче наш\". \r\nВ новото издание на богослужебна книга на католическата църква е направена корекция в превода на италиански на молитвата \"Отче наш\". Тя ще влезе в сила след няколко месеца, колкото е нужно за отпечатването и разпращането на книгата, пише \"Дневник\". \r\nСпоред Евангелие от Матей текстът идва директно от Исус Христос, който отговаря на въпроса на учениците си да ги научи как да се молят. В края на молитвата се казва \"и не ни въвеждай в изкушение...\" (не введи нас во искушение), но през последните години в църквата се оформи дебат, че това създава впечатление, че Бог въвежда човеците в изкушение. \r\nЗатова през 2017 г. папата заяви, че има нужда от по-точен превод на латинското Et ne nos inducas in tentationem. \r\nНовият текст е \"и не позволявай (не ни предавай) да се поддадем на изкушение\". \r\nТова е същото като корекцията в превода на френски, договорена от френските епископи през март 2019 г. и приета от френскоезичните протестантски църкви - от Ne nous soumets pas à la tentation фразата е променена на Ne nous laisse pas entrer en tentation. Тя ще влезе в сила на 3 декември. \r\nСпоред италианското католическо издание Avvenir върху поправката в италианската версия е работено 16 години. \r\nФранциск е казвал, че фразата от молитвата е неточна, тъй като не Бог отвежда хората към грях: \"Не Бог ме хвърля в изкушение и гледа как пропадам. Той не прави това, а ми помага веднага да се вдигна.\"", "date": "2019.06.06", "title": "Папата одобри \"италианска поправка\" в  \"Отче наш\""}
{"url": "https://standartnews.com/regionalni/pozhar-v-sgradata-na-gkpp-zlatarevo-394152.html", "text": "Два екипа огнеборци се борят с огнената стихия към момента. Временно е преустановено пропускането през ГКПП Златарево. Това съобщиха от МВР по повод извънредната ситуация, която се разиграва на границата със Северна Македония.  Причината е възникнал пожар, който вече е локализиран; няма пострадали, уверяват от МВР.  Малко след 17 часа днес в РДПБЗН-Благоевград е получен сигнал за пожар в сградата на ГКПП Златарево, общ. Петрич. На място са изпратени 2 пожарни автомобила със 7 човека личен състав. Огънят е локализиран, установено е, че е тръгнал от ел. табло на първия етаж. Причинени са материални щети, няма пострадали хора, успокояват от силовото ведомство.  За следващите 24 часа пропускането през пункта е преустановено. Пътуващите за Македония ще бъдат пренасочвани към съседни гранични пунктове, с Република Северна Македония те са ГКПП Станке Лисичково и ГКПП Гюешево. \r\n*Граничен контролно-пропускателен пункт Златарево – Ново Село е граничен контролно-пропускателен пункт между България и Северна Македония. От българска страна ГКПП Златарево – Ново Село се намира на около 20 км западно от град Петрич; до ГКПП се стига по път III-198.", "date": "2019.06.06", "title": "Пожар в сградата на  ГКПП-Златарево"}
{"url": "https://standartnews.com/svyat/fbr-izvazhda-dosieto-na-snezhniya-chovek-394089.html", "text": "През 1976 г. Питър Бърн, директор на информационния център, занимаващ се със съществуването на йети, е помолил лаборатория на ФБР да анализира 15 неизвестни косъма и тъкани. Ведомството се е съгласило в името на научното изследване да направи изключение и да проучи предоставените материали. Оказало се, че образците са на представител от семейство еленови. , се казва в писмо на помощник-директора на отдела за научно и техническо обслужване на ФБР Джей Кокрън. Бърн, който в момента е на 93 години, разказа пред телевизия Си Ен Би Си, че не се е надявал да докаже съществуването на снежния човек. За последните 50 години той на два или три пъти е откривал следи от йети в Хималаите. Тези следи показват, че снежният човек има по пет пръста на краката. В същото време Бърн признава, че те могат да са и на индийски садху – индийски странстващ монах, водещ аскетичен начин на живот. Телевизията добавя, че това е първият случай, когато ФБР е правило анализ на образци на косми, за да определи дали те принадлежат на снежния човек. Отбелязва се, че ведомството е действало достатъчно бързо.", "date": "2019.06.06", "title": "ФБР изважда досието на Снежния човек"}
{"url": "https://standartnews.com/svyat/fiat-se-otkaza-ot-sdelkata-s-renault-394085.html", "text": "Fіаt Сhrуѕlеr oбяви, чe ce e oтĸaзaлa oт плaнoвeтe cи зa oбeдинявaнe c Rеnаult в cдeлĸa зa 35 милиapдa дoлapa, ĸoятo тpябвaшe дa cъздaдe тpeтaтa нaй-гoлямa ĸoмпaния в aвтoмoбилния ceĸтop cлeд Vоlkѕwаgеn и Тоуоtа. Kaтo пpичинa зa peшeниeтo cи oт пoтpeбитeля пocoчвaт пpoтивoпocтaвянeтo нa фpeнcĸитe влacти, cъoбщaвa Rеutеrѕ. Cпopeд изтoчници дo нeгo ce e cтигнaлo cлeд ĸaтo cтaнa яcнo, чe Фpaнция щe иcĸa зaбaвянe нa пpoцeca, зa дa пoтъpcи пoдĸpeпaтa oт cтpaнa нa япoнcĸия пapтньop нa гpyпaтa Nіѕѕаn. Oт пpaвитeлcтвoтo в Πapиж нacтoявaxa ĸoмпaниятa дa пoдĸpeпи oбeдинeниeтo, a oт нeйнoтo pъĸoвoдcтвo зaявиxa, чe ĸъм мoмeнтa щe ce \"въздъpжaт\" oт peшeниe oтнocнo нeгo. OБHOBEHA \r\nFіаt и Rеnаult пpaвят пъpвa ĸpaчĸa ĸъм cливaнe днec Двaтa aвтoмoбилни пpoизвoдитeля нaпpeдвaт в пpeгoвopитe Фpeнcĸaтa дъpжaвa, ĸoятo e coбcтвeниĸ нa 15% oт Rеnаult, cъщo тaĸa e нacтoявaлa зa гapaнция, чe в eвpoпeйĸaтa cтpaнa нямa дa бъдaт зaтвopeни paбoтни мecтa, a дивидeнтитe нa aĸциoнepитe в гpyпaтa, вĸлючитeлнo и нa пpaвитeлcтвoтo, щe бъдaт изплaщaни, твъpдят зaпoзнaти. \"Cтaнa яcнo, чe в мoмeнтa във Фpaнция нe cъщecтвyвaт пoлитичecĸи ycлoвия зa ycпeшнoтo извъpшвaнe нa пoдoбнo oбeдинeниe\", пocoчвaт в oфициaлнoтo cи cтaнoвищe oт Fіаt. B oтдeлнo cъoбщeниe oт Rеnаult пocoчвaт, чe \"бopдът нe e бил в cъcтoяниe дa взeмe peшeниe пopaди иcĸaнeтo нa пpeдcтaвитeлитe нa фpeнcĸoтo пpaвитeлcтвo глacyвaнeтo дa бъдe oтлoжeнo\". B peзyлтaт нa нoвинaтa aĸциитe нa Nіѕѕаn и Rеnаult пoeвтиняxa пo вpeмe нa paннaтa тъpгoвия в Toĸиo.", "date": "2019.06.06", "title": "Fiat се отказа от сделката с Renault"}
{"url": "https://standartnews.com/svyat/putin-na-sreshcha-s-15-triliona-dolara-394122.html", "text": "Среща с инвеститори, които управляват общо 15 трилиона долара, има президентът на Русия Владимир Путин. Тя е предвидена за първия ден на Петербургския международен икономически форум. Държавният глава на Русия ще разговаря с представители на международното инвестиционно общество от всички континенти, чиято обща сума на капитала е рекордните 15 трилиона. На срещата ще присъстват и членове на Руският фонд за преки инвестиции /РФПИ/, който ще обяви проект с инвестиционния фонд Baring Vostok, заяви в интервю за РИА Новости шефът на РФПИ Кирил Дмитриев. \r\n\"Срещата ще бъде посветена на планираните инвестиции в национални проекти на Русия. Също така те ще споделят опит за инвестирането в националните трансформации на своите страни\", отбеляза Дмитриев. \r\n\"На форума ще обявим за 10 споразумения в различни сектори: за участие в проекти по формиране на инфраструктурата за Северния морски път, инвестиции в космическия сектор, водещия железопътен оператор, редица селскостопански проекти, а даже и един проект с фонда Baring Vostok в технологиите\", каза Дмитриев. \r\nФорумът традиционно се счита за президентски - президентът на Русия, а не премиерът го посещава, а основните гости са лидерите на чужди страни. Първото му издание е от 1997 г., а Владимир Путин за пръв път дойде в ПМИФ през 2005 година. \r\nТази година основният чуждестранен гост ще бъде китайският президент Си Дзинпинг, а основната тема е дневният ред на устойчивото развитие. \r\nПрограмата на форума е структурирана в четири тематични блока:  \"Световната икономика в търсене на баланс” включва теми, посветени на най-важните тенденции в икономиката, геополитиката, макроикономическото развитие, екологичната сигурност, международната търговия. Няколко сесии ще бъдат посветени на околната среда, включително изучаването и опазването на океаните, намаляването на твърдите битови отпадъци и екотуризма. Като част от блока \"Руската икономика: реализиране на целите на националното развитие\", ще се проведат дискусии и презентации на най-обещаващите и важни проекти от местно значение. Този блок обхваща теми, свързани с пътищата на развитие на руската икономика, нейната роля в глобалното развитие, влиянието на променящите се външни и вътрешни фактори върху отделните сектори и сектори.  Третият блок е “Технологии от бъдещето”. Традиционно ПМИФ е платформа, на която се разглеждат последните постижения в областта на науката и технологиите, които в близко бъдеще ще промени нашите представи за живота и бизнеса, въпросите на научната дипломация и международното сътрудничество в науката. Специален акцент ще бъде поставен върху разработването на изкуствения интелект. „Човекът преди всичко“ е четвъртият блок на ПМИФ 2019. Като част от него ще се обсъжда „Диалогът Трианон“ - руско-френска инициатива на президентите Владимир Путин и Еманюел Макрон, чиято задача е да даде възможност на френските и руските общества да станат по-отворени едно към друго в цялото си разнообразие и въпреки различията. Там са и въпросите за ролята на образованието, културата и изкуството в съвременната икономика, как се променя човешкият живот в дигиталната ера. \r\nВ рамките на ПМИФ 2019 ще се проведат бизнес разговори на участници от Русия с представители на чуждестранни делегации от Австрия, Индия, Италия, Китай, САЩ, Финландия, Франция, Швейцария и други. \r\nПриносът на жените-лидери за изграждането на успешни бизнес модели също ще бъде обсъден на кръгла маса на Организацията за международно развитие към ООН (UNIDO).", "date": "2019.06.06", "title": "Путин на среща с 15 трилиона долара"}
{"url": "https://standartnews.com/svyat/si-dzinpin-i-putin-otkrivat-kt-za-pandi-394124.html", "text": "Китайският президент Си Цзинпин ще посети Русия с внушителна делегация от 1000 души и ще вземе участие в Петербургския международен икономически форум. Лидерът на Поднебесната империя води пратеници на министерства, административни ръководители на региони, публични и частни компании, както и медии. \r\nСи ще има среща с домакина си Владимир Путин, като пред тях делегациите на двете страни ще подпишат близо 30 споразумения за сътрудничество, както и договори за бизнес сделки в областта на търговията, инвестициите и енергетиката. \r\nСи Цзинпин и Путин ще посетят събития, отбелязващи 70-а годишнина от установяването на двустранните отношения. Сред мероприятията е и откриването на специален кът за панди в Московската зоологическа градина. Двойка гигантски панди бяха доставени на зоопарка през април в рамките на съвместен научен проект на Китай и Русия. Позициите на Русия и Китай по ключовите световни проблеми съвпадат до голяма степен, заяви руският президент Владимир Путин в хода на преговорите с китайския си колега Си Дзинпин, предаде РИА Новости. \r\nРуският лидер добави, че преговорите в тесен състав са били „откровени и наситени“. \r\nПо неговите думи, участниците в преговорите са „обсъдили най-важните и изискващи решение въпроси от руско-китайското стратегическо партньорство“ и са констатирали, че то е „преминало на безпрецедентно високо ниво“. \r\nПредседателят на Китай е изразил увереност, че неговата визита в Русия ще стане стимул за развитие на отношенията между двете страни. \r\nКитайският лидер заяви, че е готов заедно с руската страна да издигне отношенията на още по-високо ниво. Си Дзинпин също предаде поздрав на руснаците и тяхното правителство.", "date": "2019.06.06", "title": "Си Цзинпин и Путин откриват кът за панди"}
{"url": "https://standartnews.com/biznes/kak-se-pravi-otsenka-na-vik-aktivi-394148.html", "text": "Предизвикателствата пред текущата актуализация на стойността на публичната ВиК инфраструктура бяха представени на семинар на тема „Изготвяне на оценка на публични ВиК активи“, който се проведе в София. Семинарът имаше за цел да представи междинните резултати и следващите стъпки по изпълнението на договор  с предмет: “Изготвяне на оценка на ВиК активи, публична държавна и публична общинска собственост”. Той се изпълнява от Министерството на регионалното развитие и благоустройството (МРРБ) в рамките на проект „Подпомагане регионалното инвестиционно планиране на отрасъл ВиК“, финансиран от Оперативна програма \"Околна среда 2014-2020 г.\", съфинансирана от Европейския съюз чрез Европейските структурни и инвестиционни фондове. В рамките на договора се реализират четири основни дейности на обособените територии на 39 ВиК оператори, разделни в 2 отделни етапа. Дейностите включват: събиране на изходна информация за изготвяне на оценка на публичните ВиК активи; събиране на допълнителни данни за активите чрез посещения на място при всеки от ВиК операторите; оценка на всички ВиК активи, представляващи публична собственост, които се стопанисват, поддържат и експлоатират от съответния ВиК оператор, на база на унифицирани Инструкции за оценка на публични ВиК активи и изготвянето на варианти за ценообразуването на ВиК услугите за съответната обособена територия, на база на извършената оценка на публичната ВиК инфраструктура. Изпълнението на първите две от дейностите по договора вече приключи. Актуализирани са Инструкциите за извършване на оценките по отношение на базисните цени на отделните групи активи, техническите им характеристики, състояние, реална дата на въвеждането им в експлоатация и други параметри. Събрана е информация за остатъчния полезен живот на активи, които към датата на оценката са напълно амортизирани, но продължават да се използват. Проучен е опитът на три страни членки от ЕС, които имат сходни на България социално-икономически и териториални дадености. За всяка от тях са обследвани ВиК отрасълът, използваните методи за формиране на цените на ВиК услугите и начинът на актуализиране на цените на ВиК услугите и ВиК активите. В хода на изпълнение на договора са идентифицирани и някои предизвикателства пред завеждането и оценката на публичните ВиК активи, като липса на документи за собственост и техническа документация и информация по активи при собствениците – общини и държава в лицето на областните администрации, както и непълни или липсващи регистри на активи при собствениците и операторите. 15 са обособените територии на ВиК оператори, включени в първия етап от реализацията на договора, за които събирането на изходната информация за изготвяне на оценка на публичните активи приключи в края на 2018 г. Това са Бургас, Варна, Видин, Враца, Добрич, Кърджали, Перник, Пловдив, Русе, Силистра, Сливен, Стара Загора, Шумен, Смолян и Ямбол. При изпълнението на дейността са прегледани и допълнени списъците на ВиК инфраструктурата при ВиК операторите и асоциациите по ВиК. Освен това са направени елиминиране на активи, разделяне и групиране на такива и обединяване и групиране на активи, които са заведени самостоятелно. Във втория етап са включени 24 обособени територии на ВиК оператори, за които събирането на изходни и допълнителни данни за публичните ВиК активи приключи в края на м. април 2019 г.:  Велико Търново, Хасково, Габрово, Димитровград, Кюстендил,  Ловеч, София-област, Плевен, Исперих, Монтана, Разград, Търговище, Благоевград, Пазарджик, Севлиево, Дупница, Петрич, Кнежа, Ботевград, Стамболово, Стрелча, Панагюрище, Свищов и Кубрат. До края на м. октомври 2019 г. предстои финализиране на оценката на публичните активи на ВиК операторите, включени във всеки от двата етапа, и изготвяне на варианти за ценообразуването на ВиК услугите за съответната обособена територия, на база на изготвените оценки. В рамките на проект „Подпомагане регионалното инвестиционно планиране на отрасъл ВиК“ вече бяха изготвени регионални прединвестиционни проучвания за 14 консолидирани територии, в които оперира по един ВиК оператор. С проучванията и разработените апликационни форми водоснабдителните компании кандидатстват за финансиране за изграждане и рехабилитация на ВиК инфраструктура от Оперативна програма „Околна среда 2014-2020 г.“ С планираните в тях инвестиции в размер на близо 2 млрд. лв., в над 400 обекта и в 50 населени места, ще бъде подобрено качеството на предоставяните ВиК услуги на над 2 млн. души на територията на цялата страна.  ", "date": "2019.06.06", "title": "Как се прави оценка на ВиК активи"}
{"url": "https://standartnews.com/kultura/dami-ot-blgariya-i-izrael-pokoryavat-4-grada-u-nas-394119.html", "text": "Уникално преживяване очаква ценителите на музиката в София, Пловдив, Благоевград и Сандански. От 9 до 12 юни те ще могат да се насладят на съвместните концерти на женски хор „Наама” от Израел и дамски камерен хор “Лира” от България. Концертите са част от програмата на фестивала „Софийски музикални седмици“, асоциираната програма на „Пловдив – европейска столица на културата 2019“ и се провеждат с финансовата подкрепа на фонд „Култура“ на община Благоевград. \r\nПочитателите на хоровото изкуство ще могат да се насладят на класически творби на световнопризнати автори като Бизе, Сен-Санс, Цезар Франк, емблематични произведения от български и израелски автори като Добри Христов, Филип Кутев, Петър Льондев, Йоел Енгел, Нахум Нарди, Гершон Пренски, както и обработки на фолклорни песни. Хоровите състави ще поднесат своите изпълнения под диригентското ръководство на Пнина Инбар и Галина Попова. \r\n„Съвместният проект е базиран на разбирането на музиката като универсален език за общуване и средство за обединение на представители на различни етноси, нации и култури. Идеята възникна на диригентската среща по време на Международния фестивал на камерните хорове и ансамблите през август 2017 в гр. Крагуйевац, Сърбия“, разказа диригентът на хор „Лира Галина Попова. \r\n„Въпреки кратката ни среща в Крагуйевац, ние намерихме общ език и желанието за партньорство в осъществяването на този предизвикателен проект ни доведоха до изключително успешни резултати“, смята и диригентът на хор „Наама“ Пнина Инбар.   \r\nПроектът беше представен с голям успех в Израел през септември 2018 на престижния Фестивал на вокалната музика в Абу Гош, на музикалния фестивал в град Хайфа и др. \r\nПрограмата започва от Американския университет в Благоевград. В 18,30 ч. на 9 юни двата хора ще се качат на сцената на зала „Аудиториум“. Ден по-късно (10 юни 2019) от 19 ч. дамите ще покорят емблематичната зала „България“ в София. Концертът им част „Софийски музикални седмици“. На 11 юни 2019 те отиват в Пловдив, където 18,30 ч. ще бъдат в историческата зала \"Съединение\" на Регионалния исторически музей. Там ще ги аплодират и десетки чужденци, които в момента са в Европейската столица на културата. Турнето завършва на 12 юни в Сандански. Концертът в Дома на културата започна точно в 18 ч. \r\nЖенски хор „Наама“ е един от най-добрите хорове в Израел. Основан през 1989 г. от Пнина Инбар – певица, диригент и музикален аранжор, хорът е посветен на музикалното изкуство и разпространяването на класическа музика сред многообразна публика от различни възрасти. Съставът се състои от 23 певици, всяка една от които е с музикално образование. Хорът често участва в концерти, фестивали и състезания в Израел и извън страната. Изявява се в пълния си или в по-малък ансамбъл, акапелно или с акомпанимент на пиано, заедно със солисти, оркестри и други инструментални формации. \r\nРазнообразният репертоар на хора включва широк обхват от класически произведения от всякакви периоди, израелски произведения за хор, израелски и международен фолклор, спиричуъли и други. Много от местните фолклорни песни са аранжирани за хор от самия диригент Пнина Инбар. „Наама“ правят записи през 1996, 1999 и 2007 година. Хорът е подкрепен от Израелското министерство на културата. \r\nХор “Наама“ се класира високо и печели първи награди на международни състезания: The Mendelssohn Competition в Германия (1996), Shirat Hayamim, Израел (1996), Арецо, Италия (2000), Пекин, Китай (2002), Уси, Китай (2004), Хайновски фестивал на хрисиянската православна музика, Бялисток, Полша(2005), три бронзови медала в различни категории от Seghizzi Festival в Гориция, Италия (2013). През 2014 „Наама“ пеят в църквата „Св. София“ по покана на българския патриарх по време на турне в България. \r\nДамски камерен хор „Лира” е създаден през 1991 г. от доц. Галина Попова – преподавател по хорово дирижиране и солово пеене в Югозападния университет в Благоевград и диригент на хора от тогава до днес. Първите участници в „Лира” са учащи се в средните и висши учебни заведения в града. Хорът развива вокалната подготовка на младите хористки, като насърчава най-надарените да развият таланта си професионално. \r\nРепертоарът на хора включва образци на духовна и светска музика от различни стилове и епохи. \r\nОт самото си създаване хорът концертира активно на територията на страната, редовно взема участие в престижни български хорови форуми. „Лира“ представя България и на международни хорови конкурси, сред които тези в Крагуевац, Сърбия и Ньошател, Швейцария. Хорът е носител на награда за най-добро хорово звучене в Крагуевац през 2017 г., на Голямата награда на Първия международен хоров фестивал “Черноморски звуци” в Балчик през 2011 г., на награда за високо ниво на хорово представяне в Охрид през 2008 г. и много други.", "date": "2019.06.06", "title": "Дами от България и Израел покоряват 4 града у нас"}
{"url": "https://standartnews.com/biznes/balkan-kholideyz-praznuva-50-g-poleti-velikobritaniya-blgariya-394098.html", "text": "Най-големият туристически оператор у нас „Балкан Холидейз”, който ежегодно води хиляди британски гости в черноморските и в зимните курорти на България, е домакин на група от 80 елитни туристически агенти, които пристигат в Слънчев бряг тази седмица. Повод за събитието е отбелязването на 50-годишен юбилей от първия чартърен полет от Великобритания до България. Представителите на британската туристическа индустрия, които гостуват на “Балкан Холидейз” у нас, имат възможността да се запознаят с предимствата на популярните курорти Слънчев бряг и Несебър, както и да посетят различни хотели и атракции, за да добият впечатления за местните традиции и гостоприемство.   С официална церемония в ресторант „Ханска шатра” в Слънчев бряг домакинът „Балкан Холидейз” награди някои от най-големите туристически агенти за приноса им към популяризиране и продажба на почивки за България. Награди за принос и грижа за издигане имиджа на страната ни като световна туристическа дестинация получиха и водещи български хотелиери, партньори на фирмата. Така компанията, която оперира в туристическия сектор в продължение на 53 години, показа признателност към своите партньори  за лоялността и ангажираността към България като туристическа дестинация. Юбилеят се превърна и в повод за стартирането на новата програма 2020 на най-големия туристически оператор у нас „Балкан Холидейз”. Проучванията показват, че България остава много популярна дестинация за британските туристи. Слънчев бряг наскоро се издигна на челно място в популярно британско проучване сред най-известните европейски курорти. Барометърът Holiday Costs Barometer взема под внимание 9 основни параметъра за оценяване на курортите, които класират Слънчев бряг като най-доброто място по критерий цена-качество в сравнение с курортите в Испания, Гърция и други страни.", "date": "2019.06.06", "title": "“Балкан Холидейз\" празнува 50 г полети Великобритания - България"}
{"url": "https://standartnews.com/svyat/ribari-lovyat-plastmasovi-otpadtsi-v-adriatichesko-more-394146.html", "text": "Край италианския бряг рибари изваждат мрежи с уловените в тях сепии, барбуни и пластмасови отпадъци, предаде Франс прес. Но за пръв път не връщат отпадъците във водата. \r\nДосега рибарите, които са уловили пластмасови отпадъци, можеха да ги върнат в морето или дискретно да ги изхвърлят на сушата с риск да бъдат съдени за незаконното им транспортиране, предаде БТА. \r\nСега около 40 риболовни кораба от пристанището Сан Бенедето дел Тронто на Адриатическия бряг участват в инициатива за събиране и рециклиране на пластмасови отпадъци. Тя трябваше да е едномесечна и да приключи на 7 юни, но срокът й бе удължен до края на лятото. Целта е да се формулират правила за цяла Италия и райони отвъд границите й, за да се намери решение на проблема, свързан с тоновете пластмасови и други отпадъци, които рибарите улавят в мрежите си. \r\n\"Много рибари имат навика да хвърлят отпадъците в морето, защото законът гласи, че не могат да ги върнат на сушата - заяви Елеонора де Сабата, която е координаторка на проекта за неправителствената организация Clean Sea Life (Клийн сий лайф). - Те нямат право да пренасят отпадъци, а в пристанищата няма къде да ги складират.\" \r\nОт началото на инициативата рибари ежеседмично събират 1 тон отпадъци, 60 процента от които са пластмасови. Около 20-25 процента от събраните отпадъци могат да се рециклират. \"Всичко зависи от състоянието на съдържащите се в пластмасата полимери след престоя им в морската вода\", отбеляза Де Сабата.   ", "date": "2019.06.06", "title": "Рибари ловят пластмасови отпадъци в Адриатическо море"}
{"url": "https://standartnews.com/svyat/ptnicheski-samolet-katsna-ekstreno-v-domodedovo-394127.html", "text": "Самолетът Airbus A-320, който излетя от Домодедово до Бордо, се завърна на летището, заяви представител на аеропорта пред агенция РИА Новости. \r\nПред агенцията той е заявил, че причината е задействането на сензора за повреда на шасито. \r\nПриземяването минало благополучно, никой не е пострадал. \r\nДен преди това, поради технически проблеми, Boeing 757-200, който летял от Анталия до Барнаул, се приземил също екстрено: причината била асиметричното освобождаване на закрилките, което се активирало в салона. \r\nВниманието към подобни инциденти е приковано след трагедията в Шереметиево, където на 5 май 41 души загинаха в резултат на аварийно кацане на самолет Sukhoi Superjet 100.", "date": "2019.06.06", "title": "Пътнически самолет кацна екстрено  в Домодедово"}
{"url": "https://standartnews.com/biznes/nokia-32-e-s-ogromen-displey-i-dvudnevna-bateriya-394131.html", "text": "HMD Global, домът на телефоните Nokia обяви, че от тази седмица стартират продажбите на Nokia 3.2 и в България. Nokia 3.2 комбинира най-големия HD+ дисплей в своя ценови клас с вече набралата популярност двудневна батерия и най-новия Android 9 Pie. За цялостно подобряване на  представянето на устройството, Nokia 3.2 съчетава по-голяма сравнена с много други висококачествени смартфони батерия, с добавена хардуерна и софтуерна  производителност . За да изцеди и последната капка енергия от огромната батерия, функцията Adaptive Battery, внедрена в Android 9 Pie, управлява фоновите приложения, като използва AI и се учи от поведението на потребителя, за да знае кога да задейства или увеличава мощността на определени приложения или процеси. Дори има достатъчно мощност, за да поддържа за два дни най-големия дисплей, който някога сме инсталирали в смартфон. Nokia 3.2 разполага с впечатляващ 6,26-инчов HD + дисплей, така че да премахне излишното взиране и допълнително натоварване, докато гледате любимите филми и сериали. Базиран на мобилната платформа Qualcomm® Snapdragon™ 429, смартфонът разполага с  2/16 GB памет, с които се справя с разнообразни задачи без усилие. Той е сред първите смартфони Nokia със специална светлина за съобщения – бутонът за включване свети с пулсираща светлина, за да ви подскаже, кога имате ново съобщение и е необходимо да прегледате приложенията си. За пръв път на пазара се появява смартфон с отделен бутон за Google Assistant. Nokia 3.2 ще революционизира начина, по който комуникирате със своя смартфон. Само натиснете бутона веднъж, за да получите достъп до Google Assistant и да получите помощ относно посока на движение, телефонни разговори, слушане на музика или за да получите отговори на своите въпроси. Сега чрез Google Assistant можете да правите повече и да получавате информация по-бързо от всякога. С двойно натискане на бутона ще получите обобщена информация за вашата дневна програма от Google Assistant с интелигентни съвети и персонализирана информация, включително транспортна обстановка, сметки за плащане и всичко заложено в календара ви, за да не закъснявате за срещи никога повече. Ако натиснете и задържите бутона, ще активирате режим „уоки-токи“, в който Google Assistant ще регистрира вашите запитвания, включително цели изречения, докато не освободите бутона. * Много от най-важните функции на Nokia 3.2 са захранвани с помощта на изкуствен интелектNokia 3.2 ви позволява да използвате Google Assistant и без да отключвате своя телефон, ако изберете тази опция от настройките. Ще можете по-лесно да извършвате основни дейности като настройка на часовника и аларми за напомняне, да слушате музика или да задавате въпроси. Nokia 3.2 е с Android 9 Pie. Смартфонът е включен в програмата Android One, което означава, че предоставя най-новите Android иновации и софтуерни преживявания. Смартфоните Nokia с Android One предлагат голям обем за съхранение на снимки и живот на батерията, както и месечни актуализации на защитата за период от три години, плюс две основни актуализации на операционната система. Nokia 3.2 ще получава месечни актуализации на сигурността за период от три години и две основни актуализации на операционната система, като част от програмата Android One. В допълнение Google Play Protect сканира над 50 милиарда приложения всеки ден, за да защити телефона ви от зловреден софтуер. Това класира Nokia 3.2 след най-защитените телефони на пазара. Идва също и с полезни, иновативни и лесни за достъп услуги като Google Assistant, които ви помагат в ежедневието, както и с Google Photos с безплатно хранилище за снимки във висока резолюция.", "date": "2019.06.06", "title": "Nokia 3.2 е с огромен дисплей и двудневна батерия"}
{"url": "https://standartnews.com/svyat/putin-gotov-na-strudnichestvo-s-es-su-sanktsiite-394154.html", "text": "Реципрочни стъпки по отношение на Европейския съюз обеща Владимир Путин, ако Брюксел желае да сътрудничи с Москва по въпроса за санкциите срещу Русия. Това ще включва и отмяната на наложени срещу европейски страни ограничения в търговията и инвестициите. Това стана ясно от изявление на държавния глава пред ръководители на чуждестранни медии, пристигнали за Петербургския международен икономически форум 2019. \"Има сили, които казват: отношенията трябва да бъдат възстановени. Разбира се, ние приветстваме това, но това не означава, че те са проруски... Какво ще се промени сега в Европейския парламент?\", попита Путин по време на разговора. Според него трябва да се види как ще се вземат решения там, дали ще бъдат достатъчни гласовете на онези, които смятат, че политиката към Руската федерация може да бъде променена. \"Ако това се случи, ние не само ще го приветстваме, ние ще предприемем реципрочни стъпки. Това важи и за премахването на ограниченията, които Руската федерация беше принудена да наложи след определени ограничения от Европейския съюз\", добави президентът. Путин отхвърли отправени в последно време твърдения, че има засилване на проруските сили в Европейския парламент, които са заинтересовани от сътрудничество с Руската федерация. Отношенията между Руската федерация и западните страни се влошиха поради ситуацията в Украйна и около Крим, който се обедини с Русия след референдум. Обвинявайки Руската федерация в намеса на полуострова Западът наложи санкции срещу Москва. Руснаците реагираха като взеха курс към заместване на вноса на стоки и услуги от ЕС с такъв от държави извън Съюза. Ясно е обаче, че разговорът с Москва на езика на санкциите е контрапродуктивен. Русия многократно е заявявала, че не е страна по конфликта в Украйна и даже е субект споразуменията от Минск за урегулиране на ситуацията, припомня, РИА Новости.", "date": "2019.06.06", "title": "Путин готов на сътрудничество с ЕС с/у санкциите"}
{"url": "https://standartnews.com/kultura/osem-stpki-km-bezkraya-na-dzhaza-394102.html", "text": "  \"Oceм cтъпĸи ĸъм бeзĸpaя нa джaзa\" - пoд тoвa мoтo тази вечер стартира Ocмия мeждyнapoдeн \"Джaз фopyм Cтapa Зaгopa\". В продължение на три вечери cpeд aнтичния декор на ĸoмплeĸcа “Aвгycтa Tpaянa” старозагорци и гостите на града ще се насладят на изпълненията на световни джаз изпълнители от САЩ, Италия, Франция, Армения, Австрия и България. Германия. \r\n На фестивалната сцена ще се изявят и млади старозагорски таланти като саксфонистът Добромир Иванов и джаз-квинтетът „Траяна Глас“ с вокален педагог Лиляна Дойчева, която джазмените помнят от емблематичната навремето формация \"Траяна\". \r\n   Мaйcтopcĸи ĸлacoвe нa гocтyвaщи apтиcти, тeмaтични лeĸтopии и джeмceшъни съпъстват оcнoвнитe ĸoнцepти. \r\n Благодарение на генералния спонсор на феста -US-компанията \"Контурглoбaл\", която е собственик и опертатор на ТЕЦ \" Mapицa Изтoĸ-3”, общинa Cтapa Зaгopa и фoндaция “Джaзтeт” и  останалите меценати и тази година вхъдът за всички прояви е свободен.", "date": "2019.06.06", "title": "Осем стъпки към безкрая на джаза"}
{"url": "https://standartnews.com/svyat/sanitar-serien-ubiets-osden-na-do-zhivot-v-germaniya-394149.html", "text": "Бившият санитар и сериен убиец Нилс Хьогел беше осъден от съда в германския град Олденбург на доживотен затвор. Процесът над изверга продължи само 7 месеца. \r\nХьогел е признат за виновен в убийството на 85 души. Съдът подчерта особената жестокост, с която са извършени престъпленията срещу беззащитни хора, които са се намирали във властта на санитаря. Произнесената присъда означава, че той не може да подаде молба за помилване след 15 години, което се допуска в случай на доживотен затвор. \r\nВ скоро време може да започнат още два процеса срещу служители в клиниката, в която е работил Нилс Хьогел. Те са обвинени в даване на лъжливи показания и безхаберие. \r\nОт 2000 до 2005 г. Хьогел, който е работил в клиника в Олденбург и в Делменхорст, провинция Долна Саксония, е убивал пациентите си с помощта на смъртоносни дози лекарства. Той беше осъден през 2015 г. за убийството на двама пациенти, които са били затворници. \r\nПо време на втория процес прокуратурата обвини Хьогел за убийството на 97 души, а адвокатите настояваха, че той е извършил само 55. Двете страни искаха доживотен затвор за обвиняемия. /РИА Новости/", "date": "2019.06.06", "title": "Санитар сериен убиец осъден на до живот в Германия"}
{"url": "https://standartnews.com/biznes/i-khaskovo-s-optichna-mrezha-ot-vivacom-394125.html", "text": " Жителите на град Хасково вече могат да се възползват от . Това е 27-ят град в страната, който става част от оптичната мрежа на телекома. Технологията дава достъп до двете най-иновативни фиксирани услуги на VIVACOM - интернет със скорост до 900 Mbps и интерактивна телевизия с над 230 канала, от които 60+ с HD качество. Оптичната мрежа осигурява и по-голяма стабилност на интернет връзката и не зависи от метеорологичните условия. Редица са възможностите на интерактивната телевизия от VIVACOM. Те помагат на потребителите да гледат програма по техен избор в удобно за тях време. Клиентите могат да спират програмата на пауза, да превъртат напред и назад отминали предавания. И още – на запис може да се глeдa пpoпycнaт мaч или cepиaл - това става с фyнĸциятa TB Apxив, която cъxpaнявa излъченото до 7 дни назад от програмата на каналите, означени със символа TV Archive. Потребителите имат възможност дa пoдpeдят ĸaнaлитe в ІРТV пo cвoй coбcтвeн избop, дa cъздaдaт cпиcъĸ c любими филми и пpeдaвaния и дopи дa глeдaт едновременно двa ĸaнaлa. He нa пocлeднo мяcтo, клиентите разполагат с огромен избop зa ĸaчecтвeнo видeo cъдъpжaниe oт ĸaтaлoг c нaд 6 000 зaглaвия, чacт oт ІРТV плaтфopмaтa нa тeлeĸoмa. Със стартирането на технологията в Хасково, компанията вече покрива над 1 200 000 домакинства с оптична мрежа в цялата страна.", "date": "2019.06.06", "title": "И Хасково с оптична мрежа от VIVACOM"}
{"url": "https://standartnews.com/sport/ronaldo-prati-portugaliya-na-final-v-ligata-na-natsiite-394065.html", "text": "Футболистите на Португалия постигнаха трудна, но заслужена победа с 3:1 срещу Швейцария на стадион \"До Драгао\" в Порто в 1/2-финален двубой от турнира за Лигата на нациите. Отборът на иберийците е на финал в турнира и в него на 9 юни ще срещне победителя от сблъсъка между Англия и Холандия, който е на 6 юни. Звездата на домакините Кристиано Роналдо бе големият герой на вечерта. Той вкара и трите гола при завръщането си с екипа на Португалия след година отсъствие от мачовете на националния тим. Крстияно се разписа в 25-ата, 88-ата и 90-ата минути, а за гостите попадението бе дело на Родригес, който успя да вкара в 57-ата от дузпа. Победителят в този исторически първи турнир от Лигата на нациите ще получи 10,5 млн. евро.", "date": "2019.06.06", "title": "Роналдо прати Португалия на финал в Лигата на нациите"}
{"url": "https://standartnews.com/sport/evropeyskiyat-kurort-na-sporta-albena-priema-bdeshchite-shampioni-394094.html", "text": "Бъдещите шампиони на България се събират в „Европейския курорт на \r\nспорта“ Албена за Олимпийски фестивал 2019 \r\nЗа 12-а поредна година Българският олимпийски комитет събира младите \r\nспортни таланти от страната на Фестивала „Олимпийски надежди“. \r\nНадпреварите от 9 до 11 юни отново ще са в курортен комплекс „Албена“, \r\nкойто тази година е с титлата „Европейски курорт на спорта“. \r\nПо традиция фестивалът на БОК е под мотото \"Да открием олимпийските \r\nнадежди на България“. От основаването си досега тези състезания са били \r\nпърво сериозно изпитание за много български спортни надежди, по-късно \r\nутвърдили се в националните отбори, участвали в младежки олимпийски \r\nигри, а част от тях вече и на олимпийски игри. Целта на фестивала е да \r\nдопринася за популяризирането на основните идеали, принципи и ценности \r\nна олимпизма и разпространяването им сред младото поколение, както и да \r\nдаде възможност за изява на младите спортни таланти. \r\nТова лято състезанията се организират в 7 вида спорт - лека атлетика, \r\nфутбол, баскетбол 3х3, тенис на маса, плажен волейбол, плуване и плажна \r\nборба. Тази година силни се очертават турнирите по плажна борба и плажен \r\nволейбол. При борците в отделните стилове в предишните три години \r\nучастваха по над 20 отбора с по 8 състезатели и това направи тези \r\nтурнири най-масовите. Очакванията са те да бъдат сред най-многолюдните \r\nкато участници и сега, а допълнителен интерес предизвиква  \r\nорганизираният по време на Фестивала треньорски семинар на специалистите \r\nпо борба у нас. \r\nМного силно се включват участници от Северна Македония, които ще се \r\nприсъединят към традиционните гости от Румъния. Северните ни съседи \r\nпристигат с пълни отбори в баскетбола и волейбола, а македонците \r\nизпращат волейболисти. Турнирът по плажен волейбол се очертава като \r\nизключително силен, тъй като сред участниците личат имената на двама \r\nюношески национали – Самуил Вълчинов и Дамян Колев са водени от \r\nтреньорката Любомира Василева. \r\nСъс сигурност отново футболът ще предизвика силни емоции и ще бъде сред \r\nнай-атрактивните надпревари. Очакват се два отбора от Варна и региона: \r\nДобруджа и вероятно Черноморец Балчик, наред с тях ще участват тимовете \r\nна Дунав Русе, Шумен, Национал София и Миньор Перник. Отборите ще \r\nоформят две групи по три състава, най-добрите отиват на кръст на \r\nполуфинали. \r\nВ леката атлетика силно присъствие заявяват отново представители на \r\nклубове от София, Пловдив, Шумен, Русе, Варна и Добрич. Кросовите \r\nбягания на 1 и на 3 км са из алеите на курорта. В плуването най-много \r\nучастници са заявили школата на Черно море и СК Бриз от Бургас. Силен се \r\nочертава и турнирът по тенис на маса, който ще бъде квалификационен за \r\nследващите по-важни изпитания в календара на федерацията. \r\nВече има и заявки за близо 450 участници, като над 100 са записани за \r\nстартовете по лека атлетика.", "date": "2019.06.06", "title": "\"Европейския курорт на спорта\" Албена приема бъдещите шампиони"}
{"url": "https://www.standartnews.com/sport/ronaldo-prati-portugaliya-na-final-v-ligata-na-natsiite-394065.html", "text": "Футболистите на Португалия постигнаха трудна, но заслужена победа с 3:1 срещу Швейцария на стадион \"До Драгао\" в Порто в 1/2-финален двубой от турнира за Лигата на нациите. Отборът на иберийците е на финал в турнира и в него на 9 юни ще срещне победителя от сблъсъка между Англия и Холандия, който е на 6 юни. Звездата на домакините Кристиано Роналдо бе големият герой на вечерта. Той вкара и трите гола при завръщането си с екипа на Португалия след година отсъствие от мачовете на националния тим. Крстияно се разписа в 25-ата, 88-ата и 90-ата минути, а за гостите попадението бе дело на Родригес, който успя да вкара в 57-ата от дузпа. Победителят в този исторически първи турнир от Лигата на нациите ще получи 10,5 млн. евро.", "date": "2019.06.06", "title": "Роналдо прати Португалия на финал в Лигата на нациите"}
{"url": "https://standartnews.com/sport/toronto-iznenada-goldn-steyt-v-mach-3-394067.html", "text": "Баскетболистите на Торонто показаха характер, за да си върнат домакинското предимство във финалите в НБА на САЩ и Канада след победа над Голдън Стейт със 123:109 в Оукланд. Отлично нападение и силна защита помогнаха на Раптърс да спечелят и да поведат с 2-1 в серията, а бяха улеснени и от липсата на Клей Томпсън за шампионите от Уориърс. Гардът бе запазен заради лекото разтежение в бедрото като се очаква да се върне за мач №4 в събота сутринта. Домакин отново е Голдън Стейт.", "date": "2019.06.06", "title": "Торонто изненада Голдън Стейт в мач №3"}
{"url": "https://standartnews.com/sport/georgi-tsonov-s-pobeda-na-turnira-v-kalitea-394066.html", "text": "Една от големите ни надежди за световното първенство по лека атлетика в Доха (26 септември - 6 октомври) Георги Цонов откри сезона с победа на троен скок в международния турнир по скокове в гръцкия град Калитеа. Синът на Стойко Цонов спечели с 16.80 м (+0.1 м/сек), които постигна още в първия опит.  Втора в тройния скок при жените завърши олимпийската шампионка за кадетки и световна за девойки старша възраст Александра Начева. С 13.56 (+0.1 м/сек) тя отстъпи само с 5 см на гъркинята Спиридула Каруди (13.61 м).", "date": "2019.06.06", "title": "Георги Цонов с победа на турнира в Калитеа"}
{"url": "https://www.standartnews.com/sport/toronto-iznenada-goldn-steyt-v-mach-3-394067.html", "text": "Баскетболистите на Торонто показаха характер, за да си върнат домакинското предимство във финалите в НБА на САЩ и Канада след победа над Голдън Стейт със 123:109 в Оукланд. Отлично нападение и силна защита помогнаха на Раптърс да спечелят и да поведат с 2-1 в серията, а бяха улеснени и от липсата на Клей Томпсън за шампионите от Уориърс. Гардът бе запазен заради лекото разтежение в бедрото като се очаква да се върне за мач №4 в събота сутринта. Домакин отново е Голдън Стейт.", "date": "2019.06.06", "title": "Торонто изненада Голдън Стейт в мач №3"}
{"url": "https://www.standartnews.com/sport/georgi-tsonov-s-pobeda-na-turnira-v-kalitea-394066.html", "text": "Една от големите ни надежди за световното първенство по лека атлетика в Доха (26 септември - 6 октомври) Георги Цонов откри сезона с победа на троен скок в международния турнир по скокове в гръцкия град Калитеа. Синът на Стойко Цонов спечели с 16.80 м (+0.1 м/сек), които постигна още в първия опит.  Втора в тройния скок при жените завърши олимпийската шампионка за кадетки и световна за девойки старша възраст Александра Начева. С 13.56 (+0.1 м/сек) тя отстъпи само с 5 см на гъркинята Спиридула Каруди (13.61 м).", "date": "2019.06.06", "title": "Георги Цонов с победа на турнира в Калитеа"}
{"url": "https://www.standartnews.com/sport/evropeyskiyat-kurort-na-sporta-albena-priema-bdeshchite-shampioni-394094.html", "text": "Бъдещите шампиони на България се събират в „Европейския курорт на \r\nспорта“ Албена за Олимпийски фестивал 2019 \r\nЗа 12-а поредна година Българският олимпийски комитет събира младите \r\nспортни таланти от страната на Фестивала „Олимпийски надежди“. \r\nНадпреварите от 9 до 11 юни отново ще са в курортен комплекс „Албена“, \r\nкойто тази година е с титлата „Европейски курорт на спорта“. \r\nПо традиция фестивалът на БОК е под мотото \"Да открием олимпийските \r\nнадежди на България“. От основаването си досега тези състезания са били \r\nпърво сериозно изпитание за много български спортни надежди, по-късно \r\nутвърдили се в националните отбори, участвали в младежки олимпийски \r\nигри, а част от тях вече и на олимпийски игри. Целта на фестивала е да \r\nдопринася за популяризирането на основните идеали, принципи и ценности \r\nна олимпизма и разпространяването им сред младото поколение, както и да \r\nдаде възможност за изява на младите спортни таланти. \r\nТова лято състезанията се организират в 7 вида спорт - лека атлетика, \r\nфутбол, баскетбол 3х3, тенис на маса, плажен волейбол, плуване и плажна \r\nборба. Тази година силни се очертават турнирите по плажна борба и плажен \r\nволейбол. При борците в отделните стилове в предишните три години \r\nучастваха по над 20 отбора с по 8 състезатели и това направи тези \r\nтурнири най-масовите. Очакванията са те да бъдат сред най-многолюдните \r\nкато участници и сега, а допълнителен интерес предизвиква  \r\nорганизираният по време на Фестивала треньорски семинар на специалистите \r\nпо борба у нас. \r\nМного силно се включват участници от Северна Македония, които ще се \r\nприсъединят към традиционните гости от Румъния. Северните ни съседи \r\nпристигат с пълни отбори в баскетбола и волейбола, а македонците \r\nизпращат волейболисти. Турнирът по плажен волейбол се очертава като \r\nизключително силен, тъй като сред участниците личат имената на двама \r\nюношески национали – Самуил Вълчинов и Дамян Колев са водени от \r\nтреньорката Любомира Василева. \r\nСъс сигурност отново футболът ще предизвика силни емоции и ще бъде сред \r\nнай-атрактивните надпревари. Очакват се два отбора от Варна и региона: \r\nДобруджа и вероятно Черноморец Балчик, наред с тях ще участват тимовете \r\nна Дунав Русе, Шумен, Национал София и Миньор Перник. Отборите ще \r\nоформят две групи по три състава, най-добрите отиват на кръст на \r\nполуфинали. \r\nВ леката атлетика силно присъствие заявяват отново представители на \r\nклубове от София, Пловдив, Шумен, Русе, Варна и Добрич. Кросовите \r\nбягания на 1 и на 3 км са из алеите на курорта. В плуването най-много \r\nучастници са заявили школата на Черно море и СК Бриз от Бургас. Силен се \r\nочертава и турнирът по тенис на маса, който ще бъде квалификационен за \r\nследващите по-важни изпитания в календара на федерацията. \r\nВече има и заявки за близо 450 участници, като над 100 са записани за \r\nстартовете по лека атлетика.", "date": "2019.06.06", "title": "\"Европейския курорт на спорта\" Албена приема бъдещите шампиони"}
{"url": "https://standartnews.com/sport/grtskata-atletika-nagradi-dobromir-karamarinov-394081.html", "text": "Гръцката атлетическа федерация (SEGAS) награди Добромир Карамаринов, първи вицепрезидент на Европейската атлетика, президент на Асоциацията на балканските атлетически федерации и председател на Българската федерация по лека атлетика. Плакетът, който Карамаринов получи от Панайотис Димакос, вицепрезидент на SEGAS е за подкрепата, която е оказал за провеждането на поредното издание на турнира по скокове в Калитеа (Гърция). В това състезание Георги Цонов спечели надпреварата при мъжете в тройния скок, а Александра Начева остана втора при жените в същата дисциплина. Специален гост на турнира бе Роберт Емиян, европейски рекордьор в скока на дължина и президент на атлетическата федерация на Армения.", "date": "2019.06.06", "title": "Гръцката атлетика награди Добромир Карамаринов"}
{"url": "https://standartnews.com/sport/kontuziya-sprya-andreev-na-rolan-garos-394103.html", "text": "Водещият български талант в тениса Адриан Андреев отпадна на осминафиналите на турнира „Ролан Гарос“ при юношите. Така приключи българското участие в Париж тази година. Андреев отстъпи на Тоби Алекс Кодат (САЩ) след 6:7(5), 3:5 и отказване на софиянеца. Мачът се доигра днес, след като беше спрян от дъжда при 4:4 гейма вчера. При доиграването Адриан спаси точка за пробив още в първия гейм и взе подаването си за 5:4. Стигна се до тайбрек после. В него размяната на половините дойде при 4:2 точки за 18-годишния софиянец. След това обаче Кодат спечели пет от следващите шест разигравания, а с това и сета. Двамата си размениха по един брейк в самото начало на следващата част. За съжаление Андреев допусна нов пробив за 3:5. След това, Адриан, който имаше физически проблем, реши да се откаже.", "date": "2019.06.06", "title": "Контузия спря Андреев на \"Ролан Гарос\""}
{"url": "https://standartnews.com/sport/neymar-s-nova-kontuziya-394095.html", "text": "Футболистите на Бразилия победиха в столицата на страната с 2:0 Катар в контролна среща преди началото на турнира Копа Америка, но  загуби най-голямата си звезда Неймар. Футболистът на Пари Сен Жермен напусна терена още в 21-вата минута на мача на един крак, а в последствие стана ясно, че е разкъсал връзки в десния си глезен. Контузията ще попречи на Неймар да играе на започващото на 14 юни южноамериканско първенство, на което Бразилия е домакин. \r\nНеймар започна мача в нападателна тройка заедно с Габриел Жезус и Ричарлисон, като нападателят на Евертън бе този, който откри резултата в 16-ата минута с глава след центриране на Дани Алвеш. Осем минути по-късно Бразилия удвои чрез Жезус, който бе точен след подаване на Ричарлисон. До края на мача нов гол не падна, а гостите от Катар така и не успяха да създадат нещо опасно пред вратата на Едерсон. фото ЕПА/БГНЕС", "date": "2019.06.06", "title": "Неймар с нова контузия"}
{"url": "https://www.standartnews.com/sport/grtskata-atletika-nagradi-dobromir-karamarinov-394081.html", "text": "Гръцката атлетическа федерация (SEGAS) награди Добромир Карамаринов, първи вицепрезидент на Европейската атлетика, президент на Асоциацията на балканските атлетически федерации и председател на Българската федерация по лека атлетика. Плакетът, който Карамаринов получи от Панайотис Димакос, вицепрезидент на SEGAS е за подкрепата, която е оказал за провеждането на поредното издание на турнира по скокове в Калитеа (Гърция). В това състезание Георги Цонов спечели надпреварата при мъжете в тройния скок, а Александра Начева остана втора при жените в същата дисциплина. Специален гост на турнира бе Роберт Емиян, европейски рекордьор в скока на дължина и президент на атлетическата федерация на Армения.", "date": "2019.06.06", "title": "Гръцката атлетика награди Добромир Карамаринов"}
{"url": "https://standartnews.com/sport/ministr-kralev-nagradi-medalisti-v-boksa-394104.html", "text": "Министърът на младежта и спорта Красен Кралев награди с почетни плакети на ММС медалистите от Европейското първенство по бокс за юноши и девойки (15-16 годишни), което се проведе от 24 май до 1 юни в Галац. В румънския град родните състезатели спечелиха 5 медала – 3 златни, 1 сребърен и 1 бронзов, а страната ни се нареди на 2-о място в класирането по отличия. Европейски титли за България донесоха Радослав Росенов (кат. до 50 кг), Красимир Джуров (кат. до 52 кг) и Уилиам Чолов (кат. до 70 кг), сребърен медал завоюва Диана Ал Шаар (кат. до 80 кг), а бронз спечели Пенка Костова (кат. над 80 кг). „Поздравявам Ви за страхотните резултати. Сигурен съм, че ще продължите да развивате таланта си и след няколко години ще ни радвате с успехи от големи първенства при мъжете и жените“, заяви Красен Кралев. Почетни плакети от спортния министър получиха и треньорите на националните отбори за юноши и девойки Борислав Георгиев, Роман Цветков, Светлана Каменова и Ангел Тодоров. На срещата присъстваха още председателят на Българската федерация по бокс Красимир Инински и световният шампион Детелин Далаклиев.  ", "date": "2019.06.06", "title": "Министър Кралев награди медалисти в бокса"}
{"url": "https://standartnews.com/sport/khendersn-pod-vpros-za-bitkata-angliya-kholandiya-394107.html", "text": "Англия и Холандия ще определят довечера съперника на домакина Португалия във финала на първото издание на футболната Лига на нациите. Двубоят е от 21:45 наше време в град Гимараеш и ще бъде предавана пряко от БНТ1. Британският селекционер Гарет Саутгейт още не е сигурен, че ще може да разчита на Джордан Хендерсън. Халфът на Ливърпул се подготвя по индивидуална програма и пропусна снощната тренировка. Освен това наставникът предвижда да остави капитана на отбора Хари Кейн на пейката. Нападателят на Тотнъм се завърна след контузия за финала в Шампионската лига, но показа, че му трябва време, за да влезе във форма. „Имаме брилянтен опит от достигането до полуфиналите на Световното първенство и знаем какво е да играеш в големи мачове. Това, което трябва да направим е да се превърнем от отбор, играещ на полуфинал, отбор, който печели в него“, заяви Саутгейт на пресконференцията си преди срещата, цитиран от сайта на УЕФА. Колегата му Роналд Куман няма кадрови проблеми и ще заложи на най-добрите си футболисти довечера. „Ще бъде фантастичен мач. Англия, както и Холандия, претърпя голямо развитие. Те също дават шанс на млади играчи и имат много таланти в състава. Срещата е 50-50 и всичко ще зависи от индивидуалната класа на футболистите. За нас това е отлична възможност да спечелим титла. Сега е времето на Холандия“, показа самочувствие Куман. За последно двата отбора се срещнаха в официален мач на Евро'96 на Острова, когато Англия спечели с 4:1 срещу \"оранжевите\" в груповата фаза.", "date": "2019.06.06", "title": "Хендерсън под въпрос за битката Англия - Холандия"}
{"url": "https://www.standartnews.com/sport/kontuziya-sprya-andreev-na-rolan-garos-394103.html", "text": "Водещият български талант в тениса Адриан Андреев отпадна на осминафиналите на турнира „Ролан Гарос“ при юношите. Така приключи българското участие в Париж тази година. Андреев отстъпи на Тоби Алекс Кодат (САЩ) след 6:7(5), 3:5 и отказване на софиянеца. Мачът се доигра днес, след като беше спрян от дъжда при 4:4 гейма вчера. При доиграването Адриан спаси точка за пробив още в първия гейм и взе подаването си за 5:4. Стигна се до тайбрек после. В него размяната на половините дойде при 4:2 точки за 18-годишния софиянец. След това обаче Кодат спечели пет от следващите шест разигравания, а с това и сета. Двамата си размениха по един брейк в самото начало на следващата част. За съжаление Андреев допусна нов пробив за 3:5. След това, Адриан, който имаше физически проблем, реши да се откаже.", "date": "2019.06.06", "title": "Контузия спря Андреев на \"Ролан Гарос\""}
{"url": "https://standartnews.com/sport/nov-proval-na-voleybolistkite-394108.html", "text": "България регистрира нова загуба в Лигата на нациите по волейбол при жените. В Банкок българките паднаха с 1:3 (20:25, 21:25, 31:29, 20:25) срещу Доминиканската република и допуснаха деветото си последователно поражение в турнира. В първите две части доминканките превъзхождаха изцяло българския състав на блокада и в атака. Воденият от Иван Петков тим изостана в резултата след 20:25 и 21:25, но в третия гейм показа характер и двубоят продължи. Българките спасиха шест мачбола и на свой ред завършиха успешно разиграване при собсвен начален удар, за да спечелят драматично с 31:29. В последния гейм Доминиканската република отново доказа по-голямата си класа, за да спечелии с 25:20 за 128 минути при общо седмия си мачбол. Мирослава Паскова беше най-резултатна за България с 20 точки, а нейната съотборничка Гергаона Димитрова добави още 19 точки. Брайелин Мартинес се отличи с 26 точки за победителките. След това поражение България остава на 16-та позиция без нито една записана победа. Доминиканската република заема осмо място във временното класиране в турнира.", "date": "2019.06.06", "title": "Нов провал на волейболистките"}
{"url": "https://www.standartnews.com/sport/ministr-kralev-nagradi-medalisti-v-boksa-394104.html", "text": "Министърът на младежта и спорта Красен Кралев награди с почетни плакети на ММС медалистите от Европейското първенство по бокс за юноши и девойки (15-16 годишни), което се проведе от 24 май до 1 юни в Галац. В румънския град родните състезатели спечелиха 5 медала – 3 златни, 1 сребърен и 1 бронзов, а страната ни се нареди на 2-о място в класирането по отличия. Европейски титли за България донесоха Радослав Росенов (кат. до 50 кг), Красимир Джуров (кат. до 52 кг) и Уилиам Чолов (кат. до 70 кг), сребърен медал завоюва Диана Ал Шаар (кат. до 80 кг), а бронз спечели Пенка Костова (кат. над 80 кг). „Поздравявам Ви за страхотните резултати. Сигурен съм, че ще продължите да развивате таланта си и след няколко години ще ни радвате с успехи от големи първенства при мъжете и жените“, заяви Красен Кралев. Почетни плакети от спортния министър получиха и треньорите на националните отбори за юноши и девойки Борислав Георгиев, Роман Цветков, Светлана Каменова и Ангел Тодоров. На срещата присъстваха още председателят на Българската федерация по бокс Красимир Инински и световният шампион Детелин Далаклиев.  ", "date": "2019.06.06", "title": "Министър Кралев награди медалисти в бокса"}
{"url": "https://standartnews.com/sport/detsa-i-veterani-uchastvat-v-turnir-sreshchu-nasilieto-394110.html", "text": "В периода 25–30 юни 2019 г. на стадион “Градски” в гр. Балчик ще се проведе футболен турнир под мотото “За по-добър старт”. За пета поредна година курортният ни град ще се превърне отново в арена на едно от най-мащабните спортни събития със социален характер по родното Черноморие. Турнирът се организира от социалната организация “СОНИК СТАРТ“ и отново ще се проведе под патронажа на Николай Ангелов – кмет на община Балчик. Събитието ще бъде открито на площада на Балчик от самия градоначалник, а след това на градския стадион ще се изиграе първия демонстрационен мач между ФК „Черноморец“ Балчик и легендарния тим на звездите „Отбор на Сърцето“, съставен от редица популярни личности, сред които Лео, Играта, Монти, Дончо, Спенс, Skiller, Миро, Пацо, Георги Янев, Даниел Златков, Станислав Райчев, Бебо Халваджиян, Мартин Зафиров, Младен Василев и Янко Узунов. По време на откриването някои от играчите от „Отборът на сърцето“ ще изнесат концерт в подкрепа на каузата. В музикалното изпълнение ще се включат Дичо, DJ Дончо, Играта, Лео, Монти, Спенс и Skiller. След официалната част в рамките на 6 дни деца и футболни ветерани ще се включат в играта, за да спечелят победа не само на терена. Те ще засвидетелстват своята съпричастност и ангажираност към каузата за равен старт на всички, независимо от различията. Всяка година събитието привлича стотици участници, желаещи да преминат заедно пътя от спорт към толерантност, да вдъхновят и дадат добрия пример за преборване на стереотипите, стигмите и предразсъдъците, които засягат уязвими групи от общността.  Футболен турнир “За по-добър старт” през 2019 г. ще включи две възрастови категории  деца:  14-15 г. (2004-2005) и 16-17 г. (2002 – 2003) и ветерани. Традиционно ще вземат участие и отбори от деца, ползватели на социалните услуги, предоставяни от организацията. Това е още един от начините, чрез които екипите на „СОНИК СТАРТ“ се грижат за старта на децата и подкрепят тяхното развитие. Мотото на организацията е, че спортът и надпреварата са нещо повече от преследване на победата – те са призив за приятелство, подадена ръка и възможност за среща с различия, които оставят незаличима следа.", "date": "2019.06.06", "title": "Деца и ветерани участват в турнир срещу насилието"}
{"url": "https://standartnews.com/sport/senzatsiya-pri-zhenite-na-rolan-garos-394111.html", "text": "17-годишната американка Аманда Анисимова сътвори супер сензация, след като отстрани шампионката от миналата година Симона Халеп на четвъртфиналите на „Ролан Гарос“. Анисимова се наложи с 6:2, 6:4 след едва 68 минути игра на „Филип Шатрие“. \r\n„Опитвах се да запазя спокойствие, но ми беше много нервно. С всеки изминал гейм ми беше все по-трудно да контролирам нервите си. Опитвах се да играя бекхенд по правата, целта ми беше да задържам Симона на основната линия. За първи път играх на централния корт в Париж и мога да кажа, че това е най-красивият корт, на който съм стъпвала“, коментира Анисимова. \r\nАмериканката приключи срещата с 25 печеливши удара и 24 непредизвикани грешки. \r\nС успеха днес Анисимова си осигури и пробив в Топ 30 на ранглистата при следващото ѝ обновяване в понеделник. \r\nЗа първия си полуфинал в Париж се класира и Ашли Барти, която в същото време се наложи над Мадисън Кийс с 6:3, 7:5. Този двубой се проведе на „Сюзан Ланглен“ и продължи 69 минути. \r\nИменно Анисимова и Барти ще определят едната финалистка в турнира. Другата ще стане известна от сблъсъка Йохана Конта – Маркета Вондрушова.", "date": "2019.06.06", "title": "Сензация при жените на \"Ролан Гарос\""}
{"url": "https://www.standartnews.com/sport/khendersn-pod-vpros-za-bitkata-angliya-kholandiya-394107.html", "text": "Англия и Холандия ще определят довечера съперника на домакина Португалия във финала на първото издание на футболната Лига на нациите. Двубоят е от 21:45 наше време в град Гимараеш и ще бъде предавана пряко от БНТ1. Британският селекционер Гарет Саутгейт още не е сигурен, че ще може да разчита на Джордан Хендерсън. Халфът на Ливърпул се подготвя по индивидуална програма и пропусна снощната тренировка. Освен това наставникът предвижда да остави капитана на отбора Хари Кейн на пейката. Нападателят на Тотнъм се завърна след контузия за финала в Шампионската лига, но показа, че му трябва време, за да влезе във форма. „Имаме брилянтен опит от достигането до полуфиналите на Световното първенство и знаем какво е да играеш в големи мачове. Това, което трябва да направим е да се превърнем от отбор, играещ на полуфинал, отбор, който печели в него“, заяви Саутгейт на пресконференцията си преди срещата, цитиран от сайта на УЕФА. Колегата му Роналд Куман няма кадрови проблеми и ще заложи на най-добрите си футболисти довечера. „Ще бъде фантастичен мач. Англия, както и Холандия, претърпя голямо развитие. Те също дават шанс на млади играчи и имат много таланти в състава. Срещата е 50-50 и всичко ще зависи от индивидуалната класа на футболистите. За нас това е отлична възможност да спечелим титла. Сега е времето на Холандия“, показа самочувствие Куман. За последно двата отбора се срещнаха в официален мач на Евро'96 на Острова, когато Англия спечели с 4:1 срещу \"оранжевите\" в груповата фаза.", "date": "2019.06.06", "title": "Хендерсън под въпрос за битката Англия - Холандия"}
{"url": "https://www.standartnews.com/sport/nov-proval-na-voleybolistkite-394108.html", "text": "България регистрира нова загуба в Лигата на нациите по волейбол при жените. В Банкок българките паднаха с 1:3 (20:25, 21:25, 31:29, 20:25) срещу Доминиканската република и допуснаха деветото си последователно поражение в турнира. В първите две части доминканките превъзхождаха изцяло българския състав на блокада и в атака. Воденият от Иван Петков тим изостана в резултата след 20:25 и 21:25, но в третия гейм показа характер и двубоят продължи. Българките спасиха шест мачбола и на свой ред завършиха успешно разиграване при собсвен начален удар, за да спечелят драматично с 31:29. В последния гейм Доминиканската република отново доказа по-голямата си класа, за да спечелии с 25:20 за 128 минути при общо седмия си мачбол. Мирослава Паскова беше най-резултатна за България с 20 точки, а нейната съотборничка Гергаона Димитрова добави още 19 точки. Брайелин Мартинес се отличи с 26 точки за победителките. След това поражение България остава на 16-та позиция без нито една записана победа. Доминиканската република заема осмо място във временното класиране в турнира.", "date": "2019.06.06", "title": "Нов провал на волейболистките"}
{"url": "https://www.standartnews.com/sport/detsa-i-veterani-uchastvat-v-turnir-sreshchu-nasilieto-394110.html", "text": "В периода 25–30 юни 2019 г. на стадион “Градски” в гр. Балчик ще се проведе футболен турнир под мотото “За по-добър старт”. За пета поредна година курортният ни град ще се превърне отново в арена на едно от най-мащабните спортни събития със социален характер по родното Черноморие. Турнирът се организира от социалната организация “СОНИК СТАРТ“ и отново ще се проведе под патронажа на Николай Ангелов – кмет на община Балчик. Събитието ще бъде открито на площада на Балчик от самия градоначалник, а след това на градския стадион ще се изиграе първия демонстрационен мач между ФК „Черноморец“ Балчик и легендарния тим на звездите „Отбор на Сърцето“, съставен от редица популярни личности, сред които Лео, Играта, Монти, Дончо, Спенс, Skiller, Миро, Пацо, Георги Янев, Даниел Златков, Станислав Райчев, Бебо Халваджиян, Мартин Зафиров, Младен Василев и Янко Узунов. По време на откриването някои от играчите от „Отборът на сърцето“ ще изнесат концерт в подкрепа на каузата. В музикалното изпълнение ще се включат Дичо, DJ Дончо, Играта, Лео, Монти, Спенс и Skiller. След официалната част в рамките на 6 дни деца и футболни ветерани ще се включат в играта, за да спечелят победа не само на терена. Те ще засвидетелстват своята съпричастност и ангажираност към каузата за равен старт на всички, независимо от различията. Всяка година събитието привлича стотици участници, желаещи да преминат заедно пътя от спорт към толерантност, да вдъхновят и дадат добрия пример за преборване на стереотипите, стигмите и предразсъдъците, които засягат уязвими групи от общността.  Футболен турнир “За по-добър старт” през 2019 г. ще включи две възрастови категории  деца:  14-15 г. (2004-2005) и 16-17 г. (2002 – 2003) и ветерани. Традиционно ще вземат участие и отбори от деца, ползватели на социалните услуги, предоставяни от организацията. Това е още един от начините, чрез които екипите на „СОНИК СТАРТ“ се грижат за старта на децата и подкрепят тяхното развитие. Мотото на организацията е, че спортът и надпреварата са нещо повече от преследване на победата – те са призив за приятелство, подадена ръка и възможност за среща с различия, които оставят незаличима следа.", "date": "2019.06.06", "title": "Деца и ветерани участват в турнир срещу насилието"}
{"url": "https://www.standartnews.com/sport/senzatsiya-pri-zhenite-na-rolan-garos-394111.html", "text": "17-годишната американка Аманда Анисимова сътвори супер сензация, след като отстрани шампионката от миналата година Симона Халеп на четвъртфиналите на „Ролан Гарос“. Анисимова се наложи с 6:2, 6:4 след едва 68 минути игра на „Филип Шатрие“. \r\n„Опитвах се да запазя спокойствие, но ми беше много нервно. С всеки изминал гейм ми беше все по-трудно да контролирам нервите си. Опитвах се да играя бекхенд по правата, целта ми беше да задържам Симона на основната линия. За първи път играх на централния корт в Париж и мога да кажа, че това е най-красивият корт, на който съм стъпвала“, коментира Анисимова. \r\nАмериканката приключи срещата с 25 печеливши удара и 24 непредизвикани грешки. \r\nС успеха днес Анисимова си осигури и пробив в Топ 30 на ранглистата при следващото ѝ обновяване в понеделник. \r\nЗа първия си полуфинал в Париж се класира и Ашли Барти, която в същото време се наложи над Мадисън Кийс с 6:3, 7:5. Този двубой се проведе на „Сюзан Ланглен“ и продължи 69 минути. \r\nИменно Анисимова и Барти ще определят едната финалистка в турнира. Другата ще стане известна от сблъсъка Йохана Конта – Маркета Вондрушова.", "date": "2019.06.06", "title": "Сензация при жените на \"Ролан Гарос\""}
{"url": "https://standartnews.com/sport/beroe-pokaza-vtori-nov-394114.html", "text": "Петко Цанков е второто ново попълнение на Берое за предстоящия сезон, след като подписа своя договор с клуба. Той е привлечен като свободен агент, а за последно игра във Витоша Бистрица). Цанков играе като крило или краен бранител.  Той ще започне подготовка с Берое на 12 юни, когато е първото занимание за сезона. Петко Цанков е роден във Варна и е на 23 г. Той е юноша на Черно море и започва своята кариера именно във варненския тим. След това той играе за отборите на Калиакра, Добруджа и Черноморец Балчик. През сезон 2016/17 г. преминава в състава на Витоша Бистрица, където играе и последно. За „бистришките тигри“ той участва в 70 срещи, в които бележи 4 попадения.", "date": "2019.06.06", "title": "Берое показа втори нов"}
{"url": "https://standartnews.com/sport/fiorentina-ima-nov-sobstvenik-394121.html", "text": "Милиардерът Роко Комисо е новият собственик на италианския Фиорентина, съобщиха от американската му кабелна компания Mediacom Communications. Той наследява семейство Дела Вале, които продават акциите на клуба от Флоренция. Все още не са ясни подробности относно сделката. По-рано Ройтерс публикува информация, че споразумението се оценява на около 160 млн. евро. Роденият в Италия Комисо, който е собственик и на американския Ню Йорк Космос, и президент и главен изпълнителен директор на Mediacom, не успя да купи дял в друг италианския клуб – Милан. Комисо е роден в Италия, но семейството му емигрира в САЩ, когато той е много малък.", "date": "2019.06.06", "title": "Фиорентина има нов собственик"}
{"url": "https://www.standartnews.com/sport/beroe-pokaza-vtori-nov-394114.html", "text": "Петко Цанков е второто ново попълнение на Берое за предстоящия сезон, след като подписа своя договор с клуба. Той е привлечен като свободен агент, а за последно игра във Витоша Бистрица). Цанков играе като крило или краен бранител.  Той ще започне подготовка с Берое на 12 юни, когато е първото занимание за сезона. Петко Цанков е роден във Варна и е на 23 г. Той е юноша на Черно море и започва своята кариера именно във варненския тим. След това той играе за отборите на Калиакра, Добруджа и Черноморец Балчик. През сезон 2016/17 г. преминава в състава на Витоша Бистрица, където играе и последно. За „бистришките тигри“ той участва в 70 срещи, в които бележи 4 попадения.", "date": "2019.06.06", "title": "Берое показа втори нов"}
{"url": "https://standartnews.com/sport/dzhokovich-i-tiym-sa-na-polufinal-v-rolan-garos-394136.html", "text": "IСветовният №1 в тениса Новак Джокович вече е на полуфинал на \"Ролан Гарос\". Сърбинът спечели със 7:5, 6:2, 6:2 над Александър Зверев за 2 часа и 10 минути. За място на финала Ноле ще играе утре срещу Доминик Тийм (Ав). Четвъртият поставен в Париж достига до полуфинал на \"Ролан Гарос\" за четвърта поредна година. Днес той победи на четвъртфинала 10-ия в схемата Карен Хачанов (Рус) с 6:2, 6:4, 6:2 за 1 час и 49 минути.", "date": "2019.06.06", "title": "Джокович и Тийм са на полуфинал в \"Ролан Гарос\""}
{"url": "https://www.standartnews.com/sport/fiorentina-ima-nov-sobstvenik-394121.html", "text": "Милиардерът Роко Комисо е новият собственик на италианския Фиорентина, съобщиха от американската му кабелна компания Mediacom Communications. Той наследява семейство Дела Вале, които продават акциите на клуба от Флоренция. Все още не са ясни подробности относно сделката. По-рано Ройтерс публикува информация, че споразумението се оценява на около 160 млн. евро. Роденият в Италия Комисо, който е собственик и на американския Ню Йорк Космос, и президент и главен изпълнителен директор на Mediacom, не успя да купи дял в друг италианския клуб – Милан. Комисо е роден в Италия, но семейството му емигрира в САЩ, когато той е много малък.", "date": "2019.06.06", "title": "Фиорентина има нов собственик"}
{"url": "https://standartnews.com/biznes/vtori-sme-v-sveta-po-iznos-na-pateshki-drob-394143.html", "text": "България е №1 в света пo изнoc нa пшeницa зa пoceв и нa втopo мяcтo пo eĸcпopт нa cпиpaчни мapĸyчи и пaтeшĸи дpoб. B пocлeднaтa ĸaтeгopия cтpaнaтa ни дъpжи 24,5% oт cвeтoвния пaзap. Oбщият eĸcпopт нa пъpвитe тpи видa cтoĸи възлизa нa 264 милиoнa дoлapa. \r\nToвa пoĸaзвaт дaннитe нa Бългapcĸaтa cтoпaнcĸa ĸaмapa (БCK) зa 2018 гoдинa, пише money.bg. \r\nOт дpyгa cтpaнa нaй-гoлямa cтoйнocт ĸъм изнoca дoбaвя тoзи нa ĸaтoднa мeд, ĸoйтo зa изминaлaтa гoдинa възлизa нa 1,251 милиapдa дoлapa. Ha втopo мяcтo пo пpинoc e гpyпaтa нa лeĸитe гopивa c 1,089 милиapдa дoлapa, a cлeд тяx e тaзи нa aнoднaтa мeд c 1,075 милиapдa дoлapa. \r\nTeзи тpи cтoĸи, зaeднo c тeжĸитe гopивa и пшeницaтa пpeдcтaвлявaт 15,6% oт изнoca нa cтpaнaтa, a cypoвинитe и eнepгoнocитeлитe пpeдcтaвлявa oĸoлo 30 нa cтo oт цeлия eĸcпopт пpeз миналата гoдинa. \r\n\"Дoбpe ce пpeдcтaвят изнocът нa мeдиĸaмeнти, ĸaбeлни cнoпoвe зa aвтoмoбилиcтpoeнeтo, мacлoдaeн cлънчoглeд, чacти и възли зa мaшини и aпapaти, pyди нa блaгopoдни мeтaли. Bпeчaтлeниe пpaви pъcт oт 113% нa биoдизeл и тpъби зa гaз - 228%, дoĸaтo изнocът нa eлeĸтpoeнepгия cпaдa cъc 7%\", пocoчвaт oт БCK. \r\nЗa пocлeднитe 5 гoдини нaй-cepиoзнo yвeличeниe в cтoйнocттa нa eĸcпopтa имa пpи пpиcпocoблeниятa зa cтoмия (oлoвeн cĸpaп, вeлocипeди cъc cпoмaгaтeлeн двигaтeл, тpъби зa гaз и дpyги) - нaд 10 пъти. \r\nB cъщoтo вpeмe cпpямo минaлaтa гoдинa нaй-гoлямo yвeличeниe нa изнoca имa пpи вeтepинapнитe вaĸcини, ceмeнaтa зa пoceв, чacтитe зa мoтoциĸлeти и дpyги. \r\nCпopeд oцeнĸaтa нa БCK изнocът нa cтoĸи c дoбaвeнa cтoйнocт pacтe и ce влияe пo-мaлĸo oт ĸypca нa щaтcĸия дoлap, ĸaĸтo и oт цeнитe нa eнepгoнocитeли и cypoвини. \r\n\"Toзи изнoc фopмиpa oĸoлo 24% oт oбщия, пpи тoвa тyĸ нe e вĸлючeн изнocът нa cпeциaлнa пpoдyĸция. Изнocът нa cypoвини и мaтepиaли c ниcĸa cтeпeн нa пpepaбoтĸa пpoдължaвa дa нaмaлявa cвoя дял и зa 2018 г. ce oцeнявa нa 29-30%\", ce пocoчвa в дoĸлaдa. \r\nCpeд гpyпитe cтoĸи в тaзи ĸaтeгopия ca нacитeни интeгpaлни плaтĸи, ĸoмпoнeнти зa aвтoмoбилocтpoeнeтo, xлaдилници и фpизepи, фapмaцeвтични и мeдицинcĸи издeлия, oптични издeлия, coфтyepни пpoдyĸти, cĸи, cнoyбopд, вeлocипeди и дpyги. \r\nOcнoвнитe пaзapи зa тeзи cтoĸи ca Гepмaния, Итaлия и Фpaнция. Oт Kaмapaтa aĸцeнтиpaт въpxy тoвa, чe издeлиятa, пpaвeни тyĸ, ce вгpaждaт и в дpyги пpoдyĸти и тaĸa ce peaлизиpaт в cвeтoвeн мaщaб.  ", "date": "2019.06.06", "title": "Втори сме в света по износ на патешки дроб"}
{"url": "https://standartnews.com/biznes/rayfayzenbank-posreshchna-studenti-ot-lyatno-uchilishche-burov-394137.html", "text": "Фондация „Атанас Буров“, съвместно с Райфайзенбанк (България) и Българската народна банка, организираха лятно училище на тема „Иновации в банкирането и Финтех“. В училището, което се провежда вече 17 години, участваха 10 студента от УНСС, Икономически университет – Варна, СУ „Св. Климент Охридски“ и НБУ. Фондация „Атанас Буров“ съхранява банкерските традиции от 1992 г. до днес, като подпомага банковото и финансовото дело в България, организира широка образователна дейност в областта на банковото и финансов дело, както и обучение, квалификация и специализация на кадри. В рамките на инициативата Лятно училище „Буров“ водещи експерти на Райфайзенбанк представиха на участниците как модерните информационни технологии се внедряват в бизнес развитието и практиката на банката. Фокус на презентациите и последвалите ги дискусии бяха иновациите. Основната идея на инициативата е бъдещите икономисти да се запознаят със специалисти от практиката и да се докоснат до иновациите във финансовите услуги и банкирането. Студентите и техните ментори от банката работиха по групи за решаване на практически казус, който ги предизвика да покажат освен своите знания и умения за работа в екип. Единственото по рода си Лятно финансово училище има за цел да подготвя студентите за реализация във финансовия сектор. Програмата е насочена към мотивирани и отлични студенти от последните курсове, проявяващи интерес към модерното банкиране. Преобладаващата част от завършилите училището впоследствие започват кариерното си развитие във водещи финансови институции или са одобрявани за стипендианти на фондацията. Освен с участие в обучителната програма, Райфайзенбанк подкрепя фондация „Атанас Буров“ и чрез благотворителната си инициатива „Избери, за да помогнеш“. През 2019-а, за 11-а поредна година, Райфайзенбанк подпомага важни за обществото проекти в здравеопазването, социалната сфера, културата, образованието и екологията.  ", "date": "2019.06.06", "title": "Райфайзенбанк посрещна студенти от лятно училище \"Буров\""}
{"url": "https://standartnews.com/regionalni/kamen-donev-gostuva-v-blagoevgrad-394093.html", "text": "Един от най-обичаните български актьори Камен Донев ще постави на благоевградска сцена хитовия си моноспектакъл Лекция № 2 - “ВЪЗГЛЕДИТЕ НА ЕДИН УЧИТЕЛ ЗА ВСЕОБЩАТА ПРОСВЕТА”. Представлението ще се играе на 14 юни от 18.00 часа в зала „Пейо Яворов“. Втората лекция е посветена на всеобщата просвета. Построена аналогично на предишния спектакъл, със същия дидактичен характер и абсолютна невъзможност да бъде преразказана. В продължение на два часа Камен Донев редува скороговор на различни езици, житейски мъдрости с английски валс, грузински танц, диско, суинг, ария от Риголето, прескача от стихове на Неруда до битови сцени. Моноспектакълът гарантира на публиката смях и незабравими емоции. Билети се предлагат на касата на зала „Пейо Яворов“. Резервации могат да бъдат направени и на тел.“ 0884 115 138.  ", "date": "2019.06.06", "title": "Камен Донев гостува в Благоевград"}
{"url": "https://standartnews.com/regionalni/3d-i-4d-kartini-ozhivyavat-v-blagoevgrad-394116.html", "text": "Уникални 3D и 4D картини ще „оживеят“ в Благоевград по време на Международен арт фестивал. Събитието ще се проведе от 10 до 20 юни в областния център. Това е поредният проект финансиран от Фонд „Култура“ към Община Благоевград. Стената на улица \"14-ти полк\" и тротоара под нея ще бъдат изрисувани с 3D и 4D картини, които ще пресъздадат гледки от Благоевград, както и културни обекти. Фестивалът се организира съвместно с Association of Art \"Аrt Universe\". Сдружението е единственото в България, работещо с български художници, които са участвали в арт проекти в Италия, Франция и Германия. По време на фестивала, своето творчество ще покаже и Браниша Джорджевич от Сърбия. Първият 3D фестивал в Благоевград се проведе през 2014 година, когато бяха изрисувани красиви картини на различни места в града. 3D АРТ е изкуство на стрийт културата. То представлява илюзии, основани на ефекта на изненадата - от различни точки виждате различни неща. Този вид изкуство е използвано от художниците още през Ренесанса и Барока.  ", "date": "2019.06.06", "title": "3D и 4D картини „оживяват“ в Благоевград"}
{"url": "https://standartnews.com/biznes/prostorni-apartamenti-za-prodazhba-v-royal-394147.html", "text": "Специални предложения за всеки, желаещ да закупи просторен и уютен дом в комплекс, изпълнен с материали от най-високо качество предлага жилищен парк Royal Garden в Ден на отворени врати. Откритото събитие е тази събота, 8 юни 2019г. от 11:00 до 16:00 часа, в търговския офис на компанията инвеститор Галакси Инвестмънт Груп, който се намира между улиците \"Владивосток\" и \"Митрополит Максим\" в град Пловдив. \r\nВ рамките на инициативата всички посетители ще могат да направят оглед на свободните за продажба апартаменти и да усетят комфорта, който комплексът предлага. \r\n\"Royal Garden\" се намира в квартал “Отдих и култура“, който разполага с новоизградена инфраструктура, паркови зони и удобни транспортни връзки. Жилищният парк е сред предпочитаните комплекси в града заради комбинацията от сигурност и градска среда, съчетана с обширни зелени площи и добра локация. Очаква се Royal Garden да бъде изцяло завършен през есента на 2019-та година.  ", "date": "2019.06.06", "title": "Просторни апартаменти за продажба в Royal"}
{"url": "https://standartnews.com/regionalni/remontirat-22-ulitsi-v-6-sela-394100.html", "text": "22 улици в 6 села в община Самуил ще бъдат ремонтирани това лято. Местната управа на най-малката разградска община обяви намерението си да обнови 11 улици в общинския център и още толкова в селата Владимировци, Ножарово, Голяма вода, Хърсово и Кривица. 611 хиляди лева е стойността на обществената поръчка, а средствата са осигурени от местния бюджет. На 13 юни ще бъдат отворени офертите на фирмите, които искат да извършат ремонта. Кметството заяви, че критериите, по които ще се избере изпълнител, са два - цена и технически характеристики, като определящо значение ще има ценовато предложение, което  носи 60 от възможните 100 точки.  ", "date": "2019.06.06", "title": "Ремонтират 22 улици в 6 села"}
{"url": "https://standartnews.com/regionalni/podobryavat-kachestvoto-na-vzdukha-v-blagoevgrad-394129.html", "text": "Община Благоевград е включена като конкретен бенефициент в предстояща процедура „Мерки за подобряване качеството на атмосферния въздух – 2“ по Оперативна програма „Околна среда“. В бъдеще това ще даде възможност за предприемане на допълнителни мерки за по-чист въздух и по-чиста околна среда. Процедурата е насочена към преодоляване на замърсяванията с фини прахови частици, генерирани от горивни устройства на твърдо гориво. Предвижда се процедурата да финансира инвестиционни мерки по подмяна на отоплителни уреди на твърдо гориво с такива, щадящи околната среда. Ще се финансират и дейности по демонтаж на заменяните отоплителни устройства, както и други спомагателни такива. Програмата за качеството на атмосферния въздух на Община Благоевград за периода 2019-2023 г. посочва фините прахови частици като основен замърсител на въздуха в града. С реализиране на предвидените мерки ще бъде постигнат значим напредък за решаване на този проблем.  ", "date": "2019.06.06", "title": "Подобряват качеството на въздуха в Благоевград"}
{"url": "https://standartnews.com/regionalni/fotoizlozhba-pochetnite-grazhdani-na-blagoevgrad-394126.html", "text": "На 14 юни 2019 г. от 17 часа в Регионалния исторически музей в Благоевград ще бъде открита изложба „Почетните граждани на Благоевград“. Детският парламент към Община Благоевград и Общественият посредник на общината доц. д-р Валентин Василев ще представят фотоси на личности, удостоени със званието „Почетен гражданин“ на община Благоевград. Гражданите и гостите на града ще имат възможност да разгледат 39 фотокомпозиции, показващи почетните граждани, избрани от Общинския съвет в Благоевград от 1997 г. до днес. Чрез изложбата присъстващите ще се запознаят с видните граждани, допринесли за развитието на Благоевград и утвърждаването му като културен и образователен център.  ", "date": "2019.06.06", "title": "Фотоизложба \"Почетните граждани на Благоевград\""}
{"url": "https://standartnews.com/regionalni/maystorsko-koloezdene-demonstrirat-uchenitsi-394133.html", "text": "40 велосипедисти от 7 училища на територията на община Кирково показаха отлична теоретична подготовка и умения по майсторско колоездене. Инициативата е съвместна на полицейското управление и общинската администрация и се провежда за петнадесети път. Първият етап от надпреварата включваше решаване на тест за проверка на знанията за правилата за движение по пътищата, а във втория  колоездачите демонстрираха майсторско колоездене при заобикаляне на 5 конуса в зиг-заг, пренасяне на чаша с вода, движение през тесни тунели и улей, хвърляне на малка плътна топка в цел, указване на извършвани маневри пред пешеходна пътека. Първо място в отборното класиране заеха учениците от ОУ “Иван Вазов” в с. Чакаларово, на второ място е отборът на ОУ ,,Васил Левски“ в с. Тихомир, а на трето – СУ “Христо Ботев” в с. Чорбаджийско. \r\nНаградите за отборите-първенци – купи, трофеи и медали, футболни топки за всички отбори и други предметни награда за победителите, бяха връчени от Валентина Димитрова -зам.- кмет на община Кирково и Веселин Каменов началник на група „Охранителна полиция“ в  РУ-Кирково. Всички участници в състезанието получиха специално изработени чаши с мотото \"Заедно и безопасно на пътя“, подарени им от местната Комисия за борба с противообществените прояви на малолетни и непълнолетни.  ", "date": "2019.06.06", "title": "Майсторско колоездене демонстрират ученици"}
{"url": "https://standartnews.com/regionalni/lekari-se-boryat-za-zhivota-na-rodilka-v-dobrich-394139.html", "text": "Лекарите в многопрофилната болница в Добрич продължават да се борят за живота на родилка, получила рядко срещано усложнение при раждане тази сутрин. . Младата жена е развила амниотична емболия, която се среща много рядко - веднъж на 20 - 30 000 раждания. Смъртността при този вид емболия достига до 80 на сто в световен мащаб, уточняват специалистите.  \r\n При раждането тази сутрин пациентката е получила задух, гърч, а кръвното и сърдечните тонове се сриват до критично ниско ниво. Заради спирането на кръвосъсирването, младата жена е загубила много кръв, а наличната в многопрофилната болница в Добрич е свършила. Днес 12 души са дарили кръв, но акцията продължава, от здравното заведение апелират за още  доброволна помощ и утре \r\n. Кръводарителите трябва да са с кръвна група 0 и RH +.  В момента състоянието на родилката е стабилизирано и тя настанена в реанимация. Засега лекарите обаче не  лекарите не можели да дадат пргонози за живота й. ", "date": "2019.06.06", "title": "Лекари се борят за живота на родилка в Добрич"}
{"url": "https://standartnews.com/svyat/papa-frantsisk-priema-vladimir-putin-na-4-yuli-394083.html", "text": "Главата на Римокатолическата църква папа Франциск ще приеме президента на Русия Владимир Путин на 4 юли, съобщи АФП, като цитира съобщение на Ватикана. На 5 ноември 2003 г. тогавашният Папа Йоан Павел II прие руския президент Владимир Путин. На тази среща папата постави като приоритет подобряването на отношенията между Ватикана и Руската православна църква. Президентът Путин беше на двудневно държавно посещение в Италия по покана на италианския президент Силвио Берлускони и участва в срещата на върха на Европейския съюз.  ", "date": "2019.06.06", "title": "Папа Франциск приема Владимир Путин на 4 юли"}
{"url": "https://www.standartnews.com/sport/neymar-s-nova-kontuziya-394095.html", "text": "Футболистите на Бразилия победиха в столицата на страната с 2:0 Катар в контролна среща преди началото на турнира Копа Америка, но  загуби най-голямата си звезда Неймар. Футболистът на Пари Сен Жермен напусна терена още в 21-вата минута на мача на един крак, а в последствие стана ясно, че е разкъсал връзки в десния си глезен. Контузията ще попречи на Неймар да играе на започващото на 14 юни южноамериканско първенство, на което Бразилия е домакин. \r\nНеймар започна мача в нападателна тройка заедно с Габриел Жезус и Ричарлисон, като нападателят на Евертън бе този, който откри резултата в 16-ата минута с глава след центриране на Дани Алвеш. Осем минути по-късно Бразилия удвои чрез Жезус, който бе точен след подаване на Ричарлисон. До края на мача нов гол не падна, а гостите от Катар така и не успяха да създадат нещо опасно пред вратата на Едерсон. фото ЕПА/БГНЕС", "date": "2019.06.06", "title": "Неймар с нова контузия"}
{"url": "https://www.standartnews.com/sport/dzhokovich-i-tiym-sa-na-polufinal-v-rolan-garos-394136.html", "text": "IСветовният №1 в тениса Новак Джокович вече е на полуфинал на \"Ролан Гарос\". Сърбинът спечели със 7:5, 6:2, 6:2 над Александър Зверев за 2 часа и 10 минути. За място на финала Ноле ще играе утре срещу Доминик Тийм (Ав). Четвъртият поставен в Париж достига до полуфинал на \"Ролан Гарос\" за четвърта поредна година. Днес той победи на четвъртфинала 10-ия в схемата Карен Хачанов (Рус) с 6:2, 6:4, 6:2 за 1 час и 49 минути.", "date": "2019.06.06", "title": "Джокович и Тийм са на полуфинал в \"Ролан Гарос\""}
