{"url": "https://www.standartnews.com/regionalni/kitaristi-ot-24-drzhavi-na-festival-v-pleven-379367.html", "text": "Четвъртият международен фестивал на китарата, който привлече рекорден брой участници - 179 от 24 държави, започва в Плевен. Те дойдоха от много европейски страни, както и от далечни държави като Южна Корея и Япония. Това съобщи директорът на феста Николай Михайлов - зам.-директор на Националното училище по изкуствата \"Панайот Пипков\" -Плевен. Четвъртото издание на българския музикален форум привлече и 36 официални гости от световния елит на музикалното изкуство за китара. Майсторите ще се представят в шест концерта, ще направят три уъркшопа и ще изнесат 107 майсторски класове, както и ще бъдат част от престижното международно жури, уточни Михайлов. Конкурсната програмата има четири жанрови категории и 15 възрастови групи. Официалното откриване е тази вечер от 19.00 часа в зала \"Емил Димитров\" на читалище \"Съгласие 1869\". Музикалното събитие ще продължи до 2 декември с концерти за класическа, електрическа и акустична китара, китара и глас, изложение на музикални продукти и представяне на музикални инструменти и лютиери.  След Плевен проявата ще има изяви с победителите от конкурса в осем български града. Първото издание на фестивала е през 2015 година и бързо се утвърди като един от най-големите по рода си в Европа, каза Михайлов. Организатори са сдружение \"Изкуството до мен\", НУИ \"Панайот Пипков\", читалищата \"ЛИК 1959\" и \"Съгласие 1869\" в Плевен.", "date": "2018.11.28", "title": "Китаристи от 24 държави на фестивал в Плевен"}
{"url": "https://www.standartnews.com/regionalni/khranata-v-detskite-gradini-v-troyan-ot-kukhnya-mayka-379362.html", "text": "Община Троян предвижда промяна в организацията за приготвяне на храна за децата от детските градини в града. За целта ще бъде разкрита кухня-майка, съобщават от общинската администрация. В последните години Община Троян финансира средно 56 процента от себестойността на услугите в детските градини, като този процент ежегодно нараства. В този смисъл, за да се запазват таксите, които семействата плащат, Общината търси решения за оптимизиране на разходите.  Оттам посочват още, че целта за преминаване към обединено приготвяне на храна е повишаване на качеството на приготвяната храна за здравословно хранене на децата в детските градини и намаляване на режийните разходи, което ще доведе до по-ефективно управление на финансовите ресурси. Очаква се дейността на ново звено \"Кухня-майка\" да започне през 2019 г., а персоналът ще се осигури от наличния сега в детските градини в града.", "date": "2018.11.28", "title": "Храната в детските градини в Троян от кухня-майка"}
{"url": "https://www.standartnews.com/regionalni/fenove-na-beroe-predlagat-starazogarskata-zhp-gara-da-bde-v-zelen-379414.html", "text": "\r\n  Желанието на националния фенклуб на \"Берое\" е да бъде използван зеленият беройски цвят в декорацията на легендарната Старозагорска гара, възпята и от старозагореца Стефан Вълдобрев. Това стана ясно при днешното представяне на проекта за реконструкция на гаровия комплекс в общинската зала „П.Р. Славейков“ . Министърът на транспорта, информационните технологии и съобщенията Росен Желязков, който също присъства на представянето на проекта, приветства идеята на феновете. Прогнозната стойност реконструкцията на гаровия комплекс в Стара Загора е 11 млн.лв. \r\n Общо 6 млрд. лв. до момента се влагат в обновлението на жп инфраструктурата у нас с цел развитието на екологичен, бърз и ефективен  транспорт, съобщи  Росен Желязков. Някои от проектите били реализирани, а други са в процес на реализация. Не по-малко средства щели бъдат вложени и през следващия програмен период. \r\nОбновлението на гарите по линията София – Бургас ще приключи до края на 2020 г., а влаковете ще се вижат със 160 км/час, съобщи генералният директор на ДП Националната компания „Железопътна инфраструктура“ Красимир Папукчийски, който също взе участва в представянето на проекта за Старозагорската гара. \r\n ", "date": "2018.11.28", "title": "Фенове на “Берое“ предлагат Старазогарската жп гара да бъде в зелен"}
{"url": "https://www.standartnews.com/regionalni/spryakha-tirovete-po-shoseto-ruse-razgrad-379373.html", "text": "Спряха движението на тежкотоварни камиони по шосето Русе Разград. Ограничението се въвежда заради влошената зимна обстановка и снегонавяванията на пътя, съобщи от пресцентъра на областната управа в Разград. Забраната важи за товарни автомобили над 12 тона. От сутринта в сряда в този участък на пътя са станали няколко инцидента. Тирове са заседнали край разградското село Осенец и в местността „Дервента” близо до Цар Калоян. Авариралите тирове вече са изтеглени от шосето, уточняват от областния щаб за борба с бедствията в Разград. 24 машини чистят пътищата в Лудогорието. Всички шосета са проходими при зимни условия. Няма селища без вода и ток.", "date": "2018.11.28", "title": "Спряха тировете по шосето Русе-Разград"}
{"url": "https://www.standartnews.com/sport/rezultati-ot-shampionskata-liga-379416.html", "text": "\r\n19,55 часа Атлетико Мадрид - Монако 2:0 \r\n22,00 часа Борусия Дортмунд - Брюж 0:0 \r\n22,00 часа ПСВ - Барселона 1:2 \r\n22,00 часа Тотнъм - Интер 1:0 \r\n22,00 часа ПСЖ - Ливърпул 2:1 \r\n22,00 часа Наполи - Цървена звезда 3:1 \r\n19,55 часа Локомотив Москва - Галатасарай 2:0 \r\n22,00 часа Порто - Шалке 3:1", "date": "2018.11.28", "title": "Резултати от Шампионската лига"}
{"url": "https://www.standartnews.com/regionalni/tri-ekopteki-shche-oblagorodi-obshchina-berkovitsa-379370.html", "text": "Три туристически маршрута ще трасира и облагороди през следващата година и половина община Берковица по съвместен проект на българските общини Берковица и Шабла и румънските общини Банеаса и Аджиджа. Проектът е финансиран от програмата за трансгранично сътрудничество между България и Румъния. Финансирането е в размер на 506 314 евро, съобщиха от общината в Берковица. Екопътеките тръгват от Туристическия информационен център в Берковица и стигат до местността \"Калето\" над Берковица, до Хайдушките водопади в Стара планина и до връх Ком  /2017 метра/. По трасето ще бъдат разположени беседки, пейки с маси, кошчета, цветарници, информационни табла, указателни знаци и табели, стойки за велосипеди и т.н. По проекта ТИЦ-Берковица ще закупи и дрон, ще изготви портфолио с туристическите пътеки, туристически пътеводител и туристическа карта.", "date": "2018.11.28", "title": "Три екопътеки ще облагороди община Берковица"}
{"url": "https://www.standartnews.com/regionalni/selo-popina-brani-lodkostoyankata-si-379385.html", "text": "Жители на дунавското село Попина скочиха в защита на лодкостоянката си край брега на реката. Местните хора направиха подписка, в която заявяват че са против немерението на фирма от Силистра да постори там понтонен пристан. Общинсккият съвет в Ситово се вслуша в гласа на избирателите и отхвърли искането на дружеството „Надин Силистра” да вдигне съоръжение за ремонт на кораби на километър 403 край брега на реката. Фирмата е пожелала да стои върху свой собствен парцел, но пристанът ще отнеме около 60% от терена, където сега рибарите връзват лодките си, заключи местният парламент в Ситово. Общинарите решиха, че става дума обществено значима територия, която е в полза на местната общност и предназначението й следва да не се променя.", "date": "2018.11.28", "title": "Село Попина брани лодкостоянката си"}
{"url": "https://www.standartnews.com/kultura/mel-bi-progovori-za-narkotitsite-i-opita-za-samoubiystvo-379409.html", "text": "В биографичната си книга „Брутално честна“ Мел Би откровеничи за всичко в живота и кариерата си. 43-годишната звезда от „Спайс гърлс“ разказва за опита си за самоубийство на 39, за употребата на наркотици, за това, което прави кокаинът с нея. Тя коментира развода си със Стивън Белафонте, споделяйки бурните им отношения. Мел нагълтва пълен флакон аспирин в къщата си под наем в баровския лондонски квартал Кенсингтън на 11 декември 2014-та. „Поемайки всяко хапче в устата си, се питах: „Сигурна ли си?“. И продължавах – 10, 20, 50, 100. „Сигурна ли си?“ Но животът ми беше измама. Зад блясъка на славата се чувствах емоционално очукана, отчуждена от семейството си, грозна и мразена от човека, който някога беше обещал да ме обича и да ме защитава - съпругът ми и мениджър Стивън.  Гледайки назад  днес, четири години по-късно, знам, че предозирането бе мощен вик за помощ - първичен писък на разбита жена“, връща лентата Мел. „Усещах, че потъвам на толкова много нива. Не се гордея, че приемах кокаин и не мога да се преструвам, че това ми помогна да преодолея трудностите“, продължава тя. Мел не крие, че Еди Мърфи играе важна роля в живота на дъщеря им Анжела, родена през 2006-та.  „Бях истински, лудо, дълбоко влюбена в Еди. След като планирахме сватбата и аз забременях - вярвах, че Еди искаше много това дете, бях зрелищено изоставена, докато усамотена за няколко дни търсех смисъла на нашата връзка. Еди бе споменал пред журналист, че вече не сме заедно и че се съмнява, че той е бащата на детето ни – аз никога не съм имала никакво съмнение за това“, твърди Мел. Тя напуска Стивън с 936 долара в банката – и с куфари, пълни с дрехи, книги и играчки.  „Изобщо не ми пукаше, бях щастлива, децата ми бяха щастливи.  Пуснах музиката на макс (съжалявам за съседите) и танцувах из цялата къща, която беше в стил прекален  Versace – въобще не по моя вкус. Но бях свободна. Най-накрая, след десет години бях свободна.“ В интервю за Daily Mail TV Стивън Белафонте отрече твърденията на Мел в мемоарите й.", "date": "2018.11.28", "title": "Мел Би проговори за наркотиците и опита за самоубийство"}
{"url": "https://www.standartnews.com/regionalni/evn-vlozhi-37-miliona-leva-v-krdzhaliysko-tazi-godina-379395.html", "text": "През 2018 г EVN е вложила 3,7 млн лева в област Кърджали, съобщи Робърт Дик, председател на Управителния съвет на „ЕVN-България“ на среща с областния управител Никола Чанев. Бе посочено също, че са изградени 13 км нови електропроводи средно напрежение, 16,9 км – ниско и 22 трафопоста, което ще подобри качеството и сигурността на електроснабдяването и ще намалят риска от аварии. На 100 процента е въведено дистанционно отчитане на електромерите. В навечерието на зимата в регион Кърджали са взети всички превантивни мерки за недопускане на усложнения. Съоръженията средно и ниско напрежение са инспектирани, реновират се далекопроводите от Смолян за Ардино, подменени са авариралите стълбове, изолатори и проводници. Почиства се сервитутът на просеките, за да се осигури достъп до съоръженията в горски масиви, осигурено е високо проходимо зимно оборудване.", "date": "2018.11.28", "title": "EVN вложи 3,7 милиона лева в Кърджалийско тази година"}
{"url": "https://www.standartnews.com/regionalni/bankov-zaem-spasyava-bolnitsata-v-dulovo-379380.html", "text": "З милиона кредит ще тегли болницата в Дулово, за да се спаси от фалита. Общинският съвет разреши на управителя на лечебното заведение доктор Константин Попов да изтегли заема.Средствата ще отидат за погасяване на задължения в размер на 3,1 млн. лева, натрупани от клиниката към НАП в периода 2006-2012 година, обясни кметът доктор Юксел Ахмед. Заради съществуващите лимити, определени от здравната каса, до скоро болницата в Дулово не е била в състояние да поема задължения към банки. Промана в нормативната уредба обаче вече позволява клиниката да разполага с приходи от около 200 хиляди лева месечно. Тези постъпления са достатъчни, да се поддържа работният режим в болницата и да се обслужва бъдещият кредит, твърдят от местната управа. И болничното ръководство, и общинарите се надяват заемът да стабилизира финансите лечебното заведение, на което разчитат хората от Дулово и околните села.", "date": "2018.11.28", "title": "Банков заем спасява болницата в Дулово"}
{"url": "https://www.standartnews.com/sport/otkrivat-pametna-plocha-na-ayan-sadkov-379377.html", "text": "На специална церемония преди предстоящото дерби между Локомотив (Пловдив) и Ботев (Пловдив), на стадион “Локомотив”, ще бъде открита плоча в памет на Аян Садъков. В комплекса на “Лаута” вече има отлят бетон, където ще бъде сложен възпоменателният знак, вляво от бариерата пред кортовете. Част от средствата са осигурени от собственика на “черно-белите” Христо Крушарски, но инициативата бе подкрепена и от много фенове и приятели на клуба. Легендата почина на 1 юли 2017 след няколкогодишна битка с амиотрофичната латерална склероза. В кариерата си един от най-великите играчи на Локо записа мачове и за градския съперник, от които също ще засвидетелстват уважението си. За откриването на мемориала са поканени легенди от отбора, с който Садъков игра на Световното в Мексико, начело с Наско Сираков. Очакват се кметът на Пловдив Иван Тотев и областният управител Здравко Димитров. В петък (30 ноември) от 11:00ч. ще се проведе пресконференция по повод предстоящото откриване на паметника на легендата Аян Садъков на Лаута. Брифингът ще се състои в конферентната зала на стадион \"Локомотив\".", "date": "2018.11.28", "title": "Откриват паметна плоча на Аян Садъков"}
{"url": "https://www.standartnews.com/sport/nasha-pevitsa-zavela-igrach-na-tsska-na-opera-379375.html", "text": "Талантливата и млада певица Михаела Маринова разказа за връзката си с футболиста на ЦСКА Александър Дюлгеров. \"Вече сме заедно от една година. Наистина, в него срещнах човек, който ме разбира и подкрепя. Имаме просто нужда да бъдем един до друг\", сподели Михаела. \"Вече избрахме новото ни жилище. Вече всичко е готово, остава да се нанесем. Бях на последния мач между ЦСКА и Левски. Като се вкара гол, разбирам, че е вкаран гол. Той пък започна да разбира повече от музика. Заведох го и на опера, трая 4 часа. това беше един вид тест за него. Сашо е играл в танцов ансамбъл в Благоевград, но в един момент футболът е надделял у него\", добави певицата.", "date": "2018.11.28", "title": "Наша певица завела играч на ЦСКА на опера"}
{"url": "https://www.standartnews.com/kultura/dgri-skot-3-pti-otkazva-da-igrae-vrkolaka-379390.html", "text": "Хю Джакман, който играе Върколака в продължение на 18 години, не е бил първоначалният избор за ролята при старта на култовата поредица „X-Men“. Самият той споделя, че е получил ангажимента, след като колегата му от Шотландия Дъгри Скот е бил принуден да се оттегли от проекта заради участието си в „Мисията невъзможна 2“.  Преди да започне снимките за „X-Men“ Хю случайно засича Дъгри при откриването на Fox studios в Сидни. Ситуацията е доста неловка и за двамата. „Казах на Дъгри: „Приятелю, наистина съжалявам“. А той отвърна: „Друже, това няма нищо общо с теб - ролята е чудесна, отивай и ги разбий, ще бъдеш страхотен“. 50-годишният Джакман добавя, че винаги е смятал Скот за първокласен актьор. По-късно Дъгри разкрива, че три пъти е отхвърлял Върколака – просто не е бил неговият образ. Най-накрая приема, но понеже снимките за „Мисията невъзможна 2“ излизат от график, Хю поема нататък. Наскоро Джакман обеща, че Върколака ще се върне на големия екран. „Надявам се, че все ще се намери кой да го купи“, подхвърля актьорът. Хю слага за първи път ноктите на Върколака в \"Х-Мен\" през 2000 година. Оттогава до днес холивудският ас влиза в няколко продължения и предистории на знаменитата сага.", "date": "2018.11.28", "title": "Дъгри Скот 3 пъти отказва да играе Върколака"}
{"url": "https://www.standartnews.com/regionalni/starozagorski-biznesmen-spasi-bronzov-gerb-na-stara-zagora-379356.html", "text": "Старозагорският бизнесмен Евгени Спиров е спасил уникален бронзов герб на Стара Загора, предаден за претопяване в стара карловска леярна. Знакът изобразява един от забележителните символи на града – лъвицата с лъвчето от каменен релеф от 11-12 в., открит при разкопки през 1949 г. Това е официалният герб на общината и един от символите не само на града, но и на България. Бронозовото копие, което тежи около 40 кг,  е било изработено вероятно по поръчка преди много години. Защо не е прибрано от поръчителите не е ясно. За жалост, калъпът, по който е отлят бронзовият  знак, не е бил открит. Спиров е предал бронзовия знак на общината и е получил благодарствен адрес от кмета на Стара Загора Живко Тодоров. \"Поздравявам Ви за будното гражданско самосъзнание и активност, които проявявате не само в конкретния случай, а и при вземането на важни за нашия град решения. Стара Загора има нужда от повече активни и милеещи за добруването на града личности като Вас самия\",  се казва в него. Кметът Живко Тодоров имал намерение да постави красивия бронзов знак на сградата на община Стара Загора, която през следващата година ще бъде изцяло обновена", "date": "2018.11.28", "title": "Старозагорски бизнесмен спаси бронзов герб на Стара Загора"}
{"url": "https://www.standartnews.com/sport/stoychev-i-kaziyski-se-vrshchat-v-italiya-379400.html", "text": "Българският специалист Радостин Стойчев напуска полския Шчечин, в който беше спортен директор от лятото насам. Според изданието \"Гадзета ди Модена\", още в началото на декември той ще се завърне в Италия. Там се очаква да поеме Ема Вилас Сиена, като интересното е, че още на 8 декември той може да изведе този отбор срещу бившия си състав Модена. Според изданието, заедно с него там ще се озове и българският волейболист Матей Казийски, който също се подвизаваше в полския тим. Причината за раздялата на Стойчев с Шчечин е финансовата криза, налегнала клуба. Отборът дори вече е прекратил тренировките си, твърдят медиите в Полша и по-нататъшното му съществуване е поставено под огромна въпросителна. Точно това беше и причината за отмяната на мача с Трефл Гданск. Развръзка около бъдещето на полския тим трябва да има в близките няколко дни. ", "date": "2018.11.28", "title": "Стойчев и Казийски се връщат в Италия"}
{"url": "https://www.standartnews.com/sport/niki-mikhaylov-tuk-sm-za-da-ostana-379396.html", "text": "Новият вратар на Левски Николай Михайлов разкри как се е стигнало до завръщането му в родния клуб, както и дали планира да си тръгне след изтичането на контракта му през лятото. Според бившия страж на Твенте, той е на \"Герена\", за да остане и ще даде всичко от себе си за успехите на отбора, чувствайки се супер да се завърне в \"родния дом\".  \"Чувствам се супер, вкъщи винаги е хубаво. С повечето момчета се познаваме, с другата част се запознахме. Всичко върви по план, с всеки изминал ден се чувствам все по-добре. Работим здраво да бъдем там, където трябва да бъдем. За два дни е много трудно да усетя атмосферата. Но мисля, че като минат десетина дни, ще видим как стоят нещата. От това, което виждам, момчетата са уважителни, има сплотен колектив. Надявам се тази седмица да тренираме добре, уикенда да вземем трите точки и да вървим после мач за мач. Не трябва да губим точки срещу не толкова претенциозни отбори. Мисля, че програмата до края на полусезона е в полза на Левски и трябва да си вземем точките, за да не изоставаме от първите две места\", заяви Михайлов и говори за конкуренцията с останалите петима стражи в разширения състав.  \"Работи се супер, с повечето момчета от вратарите се познаваме, единствено с Полачек се запознахме преди два дни. Работим здраво, конкуренцията е здравословна. Има си спортно-техническо ръководство, те си решават кой ще играе и кой ще е в групата\", добави Михайлов и разкри кога може да е готов за игра. \"Аз работя по индивидуална програма, всеки ден тренирам по два пъти. Със сигурност за този и следващия мач няма да съм готов, така че гледаме ден за ден и седмица за седмица. Аз съм дошъл тук, за да помагам на другите вратари. Все пак тук сме в името на Левски, да помагаме и да върви отборът нагоре. Има млади момчета, които се учат от по-възрастните, така че работим яко и да му мислят треньорите. Не искам да давам прогнози кога ще играя. Когато се почувствам 100% готов и когато стигна кондиционното ниво, което сме заложили като програма с докторите и треньорите, като се чувствам готов, просто ще си проличи на тренировките, чак тогава ще преценим дали ще мога да играя.\"  \"Мисля, че десет дни ще ми трябват със сигурност, за да се почувствам готов. Няма как, все пак пет месеца не съм играл, само с индивидуални тренировки не става. Последните две седмици само тренирам с отбора и не е достатъчно. Това е миниподготовка за мен, трябва да съм готов 100%. Не мога да рискувам със себе си, не мога да рискувам с името на Левски и трябва да съм напълно готов\", добави вратарят. Той сподели и защо е останал без отбор, след като напусна Омония Никозия през лятото и как се е стигнало до разбирателството му със собственика на \"сините\" Спас Русев, както и дали е имало разговори с него и преди. \"Такава е ситуацията, бях в Кипър, там имаше промени в клуба. Разбрахме се да изчакам и да видим какви ще са взаимоотношенията. После лятото изчаках да видя какви са опциите, те не бяха достатъчно добри лично за мен. Изчаках, но в един момент стана доста късно. Знаете, че и преди две години, и миналата година говорихме с г-н Русев, в началото на лятото говорихме също, тогава имахме различни виждания за нещата, но сега и двете страни се разбрахме в името на Левски да помогна с каквото мога:\", сподели Михайлов. За последно той носи синия екип преди 12 години, като беше част от състава при европейската епопея на тима в началото на века. Тогава Левски стигна 1/4-финал за Купата на УЕФА, а после игра и в групите на Шампионската лига. Футболистът се върна на тези славни за \"сините\" времена. \"Това бяха най-добрите времена на Левски, когато бях предния път тук. Аз излязох от отбора на 16-17 години, бях дете тогава. Аз съм юноша на клуба, натрупах опит в чужбина, така че естествено, че съм надъхан, щом съм дошъл тук. Най-малкото, аз съм тук, за да помогна, никога не сме говорили колко да ми е дълъг договорът, при какви обстоятелства ще си тръгна, финансови параметри, никога не е било казус това с г-н Русев\", допълни Михайлов и говори отново за договора си. \"Просто имаше точки, свързани с бившия ми клуб и затова се забавих с подписването. Но това е, в България всеки е разбрал-недоразбрал и пише небивалици. С г-н Русев се разбрахме за десет минути. Моята идея беше, рано или късно, да се завърнеш в българската действителност, всичко е съдба.\"  \"Неслучайно съм се завърнал в Левски и се надявам с моето присъствие и с тези добри футболисти и треньори, с подкрепата на тази велика публика, този и следващия сезон да постигнем успехи и да зарадваме най-накрая да зарадваме тези фенове. Защото малко несериозно ми звучи вече 10 години да няма нито един трофей\", сподели вратарят и пак обяви, че до последно отборът ще се бори за титлата. \"Левски всяка година е претендент за титлата, това е в ДНК-то на клуба, на феновете и те искат да видят трофеите тук, на \"Герена\". Така че последните 7-8 години хегемон е Лудогорец, добри футболисти и организация имат и нещата им се случват. Но това не означава, че ние няма да се противопоставим и да се борим до последния момент, в който можем да станем шампиони. От Купата отпаднахме доста леко, имаше и малшанс, затова оттук-нататък гледаме напред, играем мач за мач и ще броим точки. В плейофната фаза вече всички ще губят точки - и Левски, и ЦСКА, и Лудогорец, това са претендентите за титлата. Нека не броим точките сега, а да играем мач за мач\", добави Михайлов и разкри дали е възможно да остане на \"Герена\" и след изтичането на настоящия му контракт.  \"Аз съм се разбрал с г-н Русев, имаме изисквания един към друг до лятото. Вече сме се разбрали за още две годишен договор, така че аз нямам намерение да си тръгвам от Левски. Аз съм тук, за да помогна. Левски ми даде много, аз се отплатих тогава, сега е дошло времето явно пак да дам всичко за Левски и се надявам да се отплатя, когато и да било. Футболът е бизнес и в крайния случай Левски да бъде щастлив от моето привличане\", заяви Михайлов и говори какви трябва да са целите пред тима.  \"Ние ако не мислим, че може да се повтори приказката, да не се захващаме тогава. През тези години в Европа, особено в предварителните кръгове, се падаме с доста непретенциозни отбори, правят се наистина под нивото на Левски мачове и не успяваме да елиминираме елементарни отбори. Но сега има доста класни чужденци, много добър треньор и се надявам наистина от сега до лятото да се направи едно ядро. Със сигурност януари ще има още нови попълнения и се надявам лятото вече да сме в добра позиция. Ние трябва да сме напълно готови, имаме две подготовки, доста дълго време като период е. Преди 12 години отборът беше страхотен, с невероятни футболисти, не може всяка година да се постигат такива успехи, но стана прекалено дълго време без никакви. Стана много време да не сме шампиони, да не сме взели титлата и трябва минимум да играем в групите на Лига Европа, защото за мен Левски е добър европейски отбор\", завърши Ники Михайлов. ", "date": "2018.11.28", "title": "Ники Михайлов: Тук съм, за да остана"}
{"url": "https://www.standartnews.com/sport/bfalo-s-deseta-poredna-v-nkhl-379357.html", "text": "Бъфало Сейбърс постигна 10-а поредна победа, надделявайки с 3:2 след продължение над Сан Хосе и излезе еднолично начело в Националната хокейна лига. Бъфало има 36 точки и изпревари Нешвил, който остана с 35 след загубата от Колорадо у дома. \r\nБъфало - Сан Хосе 3:2 след прод. \r\nФиладелфия - Отава 3:4 \r\nМонреал - Каролина 1:2 \r\nТампа Бей - Анахайм 1:3 \r\nВанкувър - Лос Анджелис 1:2 след прод. \r\nЕдмънтън - Далас 1:0 след прод. \r\nНешвил - Колорадо 2:3 \r\nМинесота - Аризона 3:4 \r\nУинипег - Питсбърг 3:4 \r\nЧикаго - Лас Вегас 3:8", "date": "2018.11.28", "title": "Бъфало с десета поредна в НХЛ"}
{"url": "https://www.standartnews.com/biznes/pravim-svmestni-obucheniya-s-ebay-za-msp-379392.html", "text": "Министерството на икономиката и световният гигант eBay стартират съвместни обучения за дигитализиране на български малки и средни предприятия. Това стана ясно по време на среща между заместник-министърът на икономиката Александър Манолев с директора на дигиталната платформа за Източна Европа, Русия и Израел Иля Кретов. В нея участие взеха и изпълнителният директор от Изпълнителна дирекция за насърчаване на малките и средни предприятия Бойко Таков, експерти от министерството, а от страна на ebay – Ана Назарян, директор Правни Въпроси и връзки с правителствата ЦИЕ и Николаус Линднер, директор Връзки с правителствата на Европейската Икономическа общност и Германия. Над 6 хил. малки и средни предприятия, и физически лица от България към момента продават продукти през глобалната платформа, стана ясно по време на срещата. Сред техните най-големи пазари са САЩ (38% от продажбите), Великобритания (15%), Германия (14%) и др., а продукти на български търговци достигат до 140 държави по света. Смятаме, че можем да предложим още много на българския бизнес, посочи Иля Кретов като обясни, че ebay са готови да организират обучения за български предприемачи, за да научат повече за възможностите на електронната търговия и начините да бъдат по-ефективни. Зам.-министър Манолев подчерта, че това е добра възможност и се ангажира ИАНМСП да участва в подготовката на подобни обучения като селектира и покани заинтересовани компании. Обсъдени бяха възможностите и за организиране на таргетирани събития към българските стартъпи.  „Възможностите на е-търговията са наистина огромни и това е един от най-достъпните инструменти за насърчаване на експорта на малките и средни предприятия“, посочи зам.-министър Манолев и допълни, че все още електронната търговия не е достатъчно добре застъпена в нашата страна. Според Евростат, около 9% от компаниите в страната продават онлайн, а около 27% от потребителите са пазарували в мрежата през последната година. „Като позитивна тенденция можем да посочим, че ръстът, който онлайн търговията има в България, изпреварва средния в Европейския съюз“, каза Александър Манолев.", "date": "2018.11.28", "title": "Правим съвместни обучения с ebay за МСП"}
{"url": "https://www.standartnews.com/sport/denvr-ssipa-leykrs-379359.html", "text": "Денвър затвърди добрите отзиви за играта си през новия сезон и хвърли исторически бой на Лос Анджелис Лейкърс. Нъгетс спечелиха със 117:85 срещу ЛеБрон Джеймс и съотборниците му, постигайки най-голямата победа в клубната история срещу този съперник, подобрявайки досегашното върхово постижение - 29 точки разлика през 1993 година. \r\nДетройт - Ню Йорк Никс 115:108 \r\nМаями - Атланта 113:115 \r\nМемфис - Торонто 114:122 \r\nДенвър - ЛА Лейкърс 117:85 \r\nФиникс - Индиана 104:109", "date": "2018.11.28", "title": "Денвър съсипа Лейкърс"}
{"url": "https://www.standartnews.com/biznes/angelkova-sbra-izvestni-gotvachi-na-pomoshch-379311.html", "text": "С майстори в кулинарията ще обединим усилия за популяризиране на страната чрез уникалната българска кухня. Това обсъдихме на работна среща с едни от най-известните специалисти в кулинарното изкуство в България, написа туристическият министър Николина Ангелкова в профила си в социалната мрежа Фейсбук. „В разговора участваха Андрей Стоилов, президент на Българската асоциация на професионалните готвачи, шефовете Иван Манчев, Виктор Ангелов, Борис Петров, Лео Бианки, Иван Звездев, Ути Бъчваров, Жоро Иванов. Представих пред тях съвместния проект за 12-винено-кулинарни дестинации, който обхваща цялата страна и включва 55 общини, близо 120 туристически обекта, над 80 характерни храни и 12 традиционни винени сорта“, написа още Николина Ангелкова.", "date": "2018.11.28", "title": "Ангелкова събра известни готвачи на помощ"}
{"url": "https://www.standartnews.com/sport/yuventus-i-milan-idvat-za-detskiya-turnir-lchezar-tsotsorkov-379368.html", "text": "Европейските футболни грандове Ювентус и Милан  \r\nще пратят свои отбори за международния детски турнир „Проф. д-р Лъчезар Цоцорков“, който ще се проведе на 4 и 5 декември в Панагюрище. \r\nВ надпреварата в зала \"Арена Асарел\" ще участват също тимовете на Локомотив (София), Национал (София), Миньор (Перник), Черноморец (Бургас), Лион (Пловдив) и Олимпия (София). Бивши футболни легенди от България и Италия ще уважат турнира, за да подкрепят малките футболисти, а след това самите те ще се изправят едни срещу други в „Мач на звездите“. \r\nСред очакваните гости са Салваторе Скилачи,  Франко Барези, Анджело Коломбо, Стефано Еранио, Стефано Такони, Морено Торичели и Диего Фикара. Срещу италианските асове ще излязат родните легенди Георги Иванов – Гонзо, Наско Сираков, Даниел Боримиров, Цанко Цветанов, Йордан Господинов, Асен Караславов, Бончо Генчев. \r\nЦелта на международния турнир е да се превърне в традиционен, за да привлича все повече деца в професионалния и масовия спорт. Турнирът ще покаже, че в една неголяма българска община, каквато е Панагюрище, могат да се реализират проекти на световно ниво. Той ще представи на италианските гости възможностите на спортната зала \"Арена Асарел\" за събития от същия ранг. Стадионът в Панагюрище, плувният комплекс в хотел \"Каменград\" и Парк хотел \"Асарел\" могат да привлекат много професионални отбори, които да осъществяват подготовките си за състезания в страната ни. През първия ден от турнира ще се играят мачове в групите от 2 полувремена по 20 минути. Входът за първия ден е безплатен, а за втория , когато ще се играят полуфиналите, финалите и „Мача на звездите“, билети се продават на символична стойност от 5 лв., 10 лв., семеен билет за двама възрастни и 2 деца.  Билетите се продават в Ивентим, а местните фенове могат да ги закупят от рецепцията на Каменград Хотел & СПА. \r\nМачовете на 4  декември 2018 г. ще са от 9 до 18 ч., а на 5 декември от 9 до 20.30 ч.", "date": "2018.11.28", "title": "Ювентус и Милан идват за детския турнир \"Лъчезар Цоцорков\""}
{"url": "https://www.standartnews.com/biznes/37-mlrd-leva-defitsit-vv-fond-pensii-za-2019-g-379378.html", "text": "Дефицит във фонд \"Пенсии\" от 3 721 343 000 лева прие парламентът с гласуването на второ четене на текстове от законопроекта за бюджета на държавното обществено осигуряване (ДОО) за 2019 г. Предвидените приходи и трансфери във фонд \"Пенсии\" са общо 5 134 099 700 лв., а планираните разходи 8 855 442 700 лева. Тази разгорещена дискусия заслужава да завърши с приемане на поне едно разумно предложение, коментира председателят на социалната комисия в парламента Хасан Адемов (ДПС). Той призова пенсиите да бъдат увеличени с 5,7 процента от 1 април, а не от 1 юли догодина, което, по думите му, ще струва допълнителни 138 млн. лева. Адемов отбеляза, че фонд \"Пенсии\" е с най-голям дефицит и на този фон сумата от 138 млн. лева не представлява проблем за бюджета на ДОО, но предложението му не получи подкрепа. От БСП настояха за увеличаване на разходите на фонд \"Пенсии\" с 850 млн. лева, които да отидат за преизчисляване на всички пенсии със средния осигурителния доход за 2013 г., като парите да дойдат от осигурителни вноски. Искането им обаче беше отхвърлено. Виолета Желева (\"БСП за България\") коментира, че заложената индексация на пенсиите с 5,7 процента няма как да промени живота на хората. По думите й минималното увеличение на минималната пенсия е от 12 лева. За пореден път показвате отношението си към една голяма група от българското общество, което е цинично, обърна се тя към управляващите. Неколкократно от БСП призоваха управляващите да прекратят заседанието на Народното събрание, което продължи близо 11 часа, но предложенията им бяха отхвърлени. Нищо не налага тези среднощни препускания, лични нападки, емоционални дискусии, аргументира се Георги Михайлов от левицата. Малко преди полунощ по предложение на председателя на ПГ на ГЕРБ Цветан Цветанов и след консултации с парламентарните групи заседанието беше прекратено. Депутатите ще продължат утре с гласуването на второ четене на бюджета на ДОО за следващата година.", "date": "2018.11.28", "title": "3,7 млрд. лева  дефицит във фонд „Пенсии“ за 2019 г."}
{"url": "https://www.standartnews.com/biznes/vrchikha-tri-novi-sertifikata-za-golemi-investitsii-379398.html", "text": "През 2018 г. до момента по Закона за насърчаване на инвестициите (ЗНИ) са сертифицирани 23 проекта на обща стойност 800 млн.лв., които ще разкрият над 2000 нови работни места. Това заяви министърът на икономиката Емил Караниколов, който връчи три сертификата за инвестиция по ЗНИ на „Бер-Хелла Термоконтрол” ЕООД, Аксидиа АД и Турбо Гарант ЕООД. Инвестициите по проектите възлизат на над 36 млн. лв. и се очаква да създадат близо 400 работни места. Сертификат за приоритетен инвестиционен проект получи „Бер-Хелла Термоконтрол” ЕООД, за „Изграждане на ново производствено предприятие с цел разширяване на капацитета за производство на уреди за обслужване и управление на климатични инсталации”. Инвестицията е изцяло за придобиване на нови дълготрайни материални активи на стойност 31 619 130 лв. С проекта се предвижда разкриването на нови 250 работни места. Вторият проект, който получи сертификат клас „А“ е на „Турбо Гарант“ ЕООД. Инвестиционният проект включва изграждане на сервизна база за ремонт на турбокомпресори. Размерът на инвестицията възлиза на 4 005 000 лв. Третият проект, на който беше връчен сертификати за инвестиция клас „А“ е на „Аксидиа“ АД. Той включва разработка на уеб базирани, мобилни и настолни софтуерни приложения. Като част от този проект се включва и разработването на собствен продукт, който компанията ще предлага на пазара. Размерът на инвестицията възлиза на 720 000 лв. и ще се финансира със собствени средства. С проекта се предвижда разкриването на нови 120 работни места. По рано през деня бяха подписани и договори за прилагане на насърчителна мярка по ЗНИ за изграждане на пътна инфраструктура във връзка със сертифицираните проекти на Ролпласт Груп АД и Интерлинк Груп АД, с размер на инвестициите съответно 10.8 млн. лв. и 6.7 млн. лв. Средства на обща стойност 813 488 лв. се предоставят на Агенция \"Пътна инфраструктура\" за изграждане на кръгово кръстовище на бул. \"Ломско шосе\" в гр. Костинброд и на общински път в индустриалната зона на община Марица, където се изпълняват проектите на двете дружества.", "date": "2018.11.28", "title": "Връчиха три нови сертификата за големи инвестиции"}
{"url": "https://www.standartnews.com/biznes/obezshchetenieto-za-bezrabotitsa-ostava-pone-9-leva-na-den-379379.html", "text": "Дневният минимален размер на обезщетението за безработица за 2019 г. остава 9 лева, а дневният максимален размер - 74,29 лева, реши парламентът. Депутатите приеха на второ четене текстове от законопроекта за бюджета на Държавното обществено осигуряване (ДОО) за следващата година. От БСП настояха дневното обезщетение за безработица да нарасне от 9 на 16 лева, съобразено с ръста на минималната работна заплата и на максималния осигурителен доход, но предложението им не беше прието от мнозинството. От ГЕРБ посочиха, че безработицата в България е на най-ниско ниво от десет години насам и има недостиг на работна ръка, и обвиниха левицата, че иска да стимулира професията \"безработен\". Преди това депутатите приеха бюджета на фонд \"Безработица\", който е с дефицит от 134 494 200 лева. Планираните приходи и трансферите във фонда са 315 074 000 лева, а разходите за социални помощи и обезщетения са 449 568 200 лева.", "date": "2018.11.28", "title": "Обезщетението за безработица остава поне 9 лева на ден"}
{"url": "https://www.standartnews.com/biznes/nakde-trgvat-tsenite-na-zhilishchata-v-sofiya-379361.html", "text": "2018 гoдинa мoжe дa бъдe oпpeдeлeнa ĸaтo cтaбилизиpaщa зa жилищния пaзap в Coфия, cмятa изпълнитeлният диpeĸтop нa Вulgаrіаn Рrореrtіеѕ Πoлинa Cтoйĸoвa. \"Интepecът ĸъм имoтитe в Coфия ocтaнa гoлям и пpeз тaзи гoдинa, a знaчитeлнa чacт oт тъpceнeтo вce oщe e нeyдoвлeтвopeнo\", дoпълвa тя. Oт aгeнциятa oбaчe пocoчвaт, чe тeмпът нa нapacтвaнe нa цeнитe ce зaбaвя дo oĸoлo 5 пpoцeнтa нa гoдишнa бaзa, a цeнoвитe нивa ce cтaбилизиpaт oĸoлo €1 000 нa ĸвaдpaтeн мeтъp. Pacтe и пpeдлaгaнeтo нa жилищa нoвo cтpoитeлcтвo. \"Πepcпeĸтивитe зa пaзapa ca пoлoжитeлни, ĸaтo oчaĸвaниятa ни ca цeнитe дa ce зaдъpжaт oĸoлo нacтoящитe нивa пpeз cлeдвaщитe 1-2 гoдини\", oбoбщaвa Cтoйĸoвa. Cpeднaтa цeнa нa жилищaтa в Coфия пpeз 3-тoтo тpимeceчиe нa гoдинaтa e 1 090 eвpo/ĸв.м. пpи 1 086 eвpo/ĸв.м. зa 2-po тpимeceчиe и 1 092 eвpo/ĸв.м. в нaчaлoтo нa гoдинaтa. Beчe цялa гoдинa пcиxoлoгичecĸaтa гpaницa oт 1 090 eвpo/ĸв.м. нe мoжe дa бъдe пpeминaтa. Oчaĸвaнo, пaзapът ce cтaбилизиpa и ce paзвивa мнoгo пo-плaвнo oт пpeдxoднитe гoдини нa нaвaĸcвaнe. Cpeднaтa пoĸyпнa цeнa нa жилищaтa в Coфия e 86 260 eвpo пpи нивa oĸoлo 90 000 eвpo в пpeдxoднитe тpимeceчия. Taзи тeндeнция oтpaзявa нapacтвaнeтo нa дeлa нa зaĸyпeнитe двycтaйни жилищa и тeндeнциятa зa тъpceнe нa пo-мaлĸи плoщи зa cмeтĸa нa нapacнaлитe цeни нa ĸв.м. Koлĸo дocтъпни ca жилищaтa в cтoлицaтa? Πoĸaзaтeлят зa дocтъпнocт нa цeнитe в Coфия (cъoтнoшeниe нa цeнaтa жилищaтa нa ĸв.м. ĸъм cpeднaтa зaплaтa в cтoлицaтa) e нa нивo 1.42 зa тpeтoтo тpимeceчиe, ĸoeтo e лeĸo нaмaлeниe cпpямo дocтигнaтитe нивa 1.45-1.47 в пpeднитe тpимeceчия. Toвa знaчи, чe ĸъм мoмeнтa имoтитe в Coфия ca eднa идeя пo-дocтъпни в cpaвнeниe c 2017 г. и нaчaлoтo нa тaзи гoдинa. Toвa ce дължи ĸaĸтo нa зaбaвянeтo нa pъcтa в цeнитe, тaĸa и нa нapacнaлитe дoxoди, чиитo pъcт oбaчe cъщo ce зaбaвя и пpeз 3-тoтo тpимeceчиe дopи бeлeжи cпaд. Дa пpипoмним, чe тoвa cъoтнoшeниe e дaлeч oт пиĸoвaтa cтoйнocт нa ĸoeфициeнтa пpeди 10 гoдини (3.5) и пoĸaзвa, чe нaй-oбщo ĸaзaнo имoтитe в Coфия ca пoнe двa пъти пo-дocтъпни cпpямo 2008 г. Koлĸo ca cдeлĸитe? Cпopeд дaннитe нa Aгeнциятa пo впиcвaниятa зa 3-тoтo тpимeceчиe в Coфия ca впиcaни 6 376 имoтни пpoдaжби пpи 6 300 зa cъщия пepиoд нa 2017 г., ĸoeтo e pъcт caмo c 1,2% нa гoдишнa бaзa. Cлeд yвeличeниeтo нa oбeмa пpoдaжби дo 6-8-10% ceгa изглeждa, чe и тoзи пoĸaзaтeл ce зaбaвя, ĸaзвaт oт aгeнциятa. \"Tyĸ oбaчe нe влизaт зaĸyпeнитe жилищa нoвo cтpoитeлcтвo, ĸoитo щe бъдaт впиcaни ĸaтo пpoдaжби пpи тяxнoтo зaвъpшвaнe, a дeлът им oт oбщия жилищeн пaзap пo нaши нaблюдeния e oĸoлo 60-70% oт вcичĸи пpoдaжби в Coфия\", пocoчвaт oщe oт Вulgаrіаn Рrореrtіеѕ. Peĸopдeн pъcт нa paзpeшитeлнитe зa cтpoeж Издaдeнитe нoви paзpeшитeлни зa cтpoeж в Coфия нapacтвaт c 14,5% зa дeвeтмeceчиeтo cпpямo cъщия пepиoд нa 2017 г. Πpeз 3-тoтo тpимeceчиe ca издaдeни 296 нoви paзpeшитeлни зa жилищни cгpaди пo дaнни нa HCИ, ĸoeтo e cвoeoбpaзeн peĸopд зa пocлeднитe гoдини. Moжe би тoвa e eдинcтвeният индиĸaтop, ĸoйтo ycпя дa ce въpнe нa пpeдĸpизиcнитe нивa oт пpeди 10 гoдини, ĸaзвaт oттaм. Kaĸ щe ce paзвивa пaзapът? Πpeз пocлeднитe мeceци мнoгo ce cпeĸyлиpa c oчaĸвaниятa зa cпaд в пaзapнaтa aĸтивнocт и цeнитe нa имoтитe, нo тpябвa дa ce oтбeлeжи, чe ĸъм мoмeнтa нямa oбeĸтивни фaĸтopи, ĸoитo дa пoдĸpeпят тeзи пpoгнoзи, cмятaт oт Вulgаrіаn Рrореrtіеѕ. Haй-вepoятният cцeнapий зa paзвитиeтo нa жилищния пaзap в Coфия e цeнитe нa имoтитe дa ce зaдъpжaт oĸoлo нacтoящитe нивa и дa имa eдин cтaбилeн имoтeн пaзap c мнoгo дoбpo пpeдлaгaнe пpeз cлeдвaщитe 1-2 гoдини. Mecтнoтo тъpceнe щe пpoдължaвa дa бъдe ocнoвeн двигaтeл, a oчaĸвaният иĸoнoмичecĸи pacтeж, ниcĸaтa бeзpaбoтицa и вce oщe ниcĸитe лиxвeни пpoцeнти пo ипoтeчнитe ĸpeдити щe пpoдължaт дa влияят блaгoпpиятнo нa имoтния пaзap и пpeз 2019 г. Копирано от standartnews.com", "date": "2018.11.28", "title": "Накъде тръгват цените на жилищата в София"}
{"url": "https://www.standartnews.com/sport/ventsi-dobre-sme-ne-se-radvayte-379360.html", "text": "Президентът на Славия Венцеслав Стефанов е оптимист за бъдещето на Славия. Босът даде интервю за “Евроком”, където заяви, че вината за неубедителното представяне на \"белите\" в последните 3-4 мача е на всички в клуба, включително и негова. \"Въпросът за липсата на победа е деликатен. Трудно ми е да дам точен отговор. Вината е комплексна, като започнете от мен и свършите с последния футболист в отбора. Играем 6-7 кръга без крайни защитници, но това не е оправдание. Имаме доста контузени, някои започнаха без подготовка и след няколко мача им натежава. Добре сме, не се радвайте\", обяви Венци. \r\n ", "date": "2018.11.28", "title": "Венци: Добре сме, не се радвайте"}
{"url": "https://www.standartnews.com/sport/lana-iska-da-e-shampion-predi-da-rodi-379371.html", "text": "Съпругата на българския кечист в WWE Русев - Лана разкри любопитни подробности около бъдещите планове на двойката. \"С Русев да имаме бебе. Надявам се и това да стане\", обяви красавицата пред \"PopCulture\". \"Но в момента и двамата сме фокусирани върху кариерите си. Мечтая и двамата да сме шампиони по едно и също време. След това може да родя. Но не мога да предвидя какво ще ни донесе бъдещето\", заяви още Лана.", "date": "2018.11.28", "title": "Лана иска да е шампион преди да роди"}
{"url": "https://www.standartnews.com/mneniya-komentar/kak-zapadt-shche-otmsti-na-rusiya-za-ukrainskite-korabi-379306.html", "text": "Прекият военноморски сблъсък на Русия с Украйна предизвика куп спекулации за евентуалната реакция на Запада. Възможно е и Киев освен въвеждането на военно положение да предприеме нови антируски мерки. Доколко може да са опасни поредните санкции срещу Москва и какъв ще е резултатът? Очертават се два възможни сценария за икономическа реакция на Запада след сблъсъка край бреговете на Крим. Най-тежкият изглежда така: Украйна и САЩ налагат нови - и най-сурови - санкции на Русия. Ще припомним, че независимо от скъсаните отдавна икономически връзки Русия и Украйна все още си взаимодействат в редица важни сфери, пише Олга Самофалова, \"Взгляд\". Първо, в Украйна действат и досега \"дъщери\" на руски банки като Сбербанк, ВТБ и Проминвестбанк (част от Внешекономбанк). Какво правят там чак до днес - това е друг въпрос. Киев ги напъди, и то неведнъж: настояваше да бъдат продадени на други собственици, а тази есен дори запорира акциите на тези украински дъщерни клонове чрез Арбитражния съд в Хага - сякаш обезщетявайки донякъде украинския бизнес заради национализираните му активи в Крим. Според оценки от март 2017 г. активите на руските банки са възлизали на 3,6 милиарда долара. Още по темата   Второ, през територията на Украйна се транзитира в Европа руски газ. Киев печели от процеса по няколко милиарда долара годишно. Освен това Украйна и сама се захранва със същия газ, като го прекупува от европейците. Накрая, Украйна активно купува от Русия атомно гориво за своите АЕЦ, както и петролни продукти (бензин и дизелово гориво) за транспорта. Тъй че при най-твърдия сценарий Украйна може да прибере активите на руските банки, да свие транзита на газ в Европа и/или да спре покупките на руски горива. С което обаче сериозно ще удари самата украинска икономика. Отчуждаването на руските \"дъщери\" ще отпъди още повече инвеститори от украинската икономика. А отказ от руските енергийни ресурси, особено през зимата, направо ще е самоубийство за Украйна. Да не говорим, че този ход ще подпомогне изгражданите днес \"Турски поток\" и \"Северен поток-2\" - Украйна ще затвърди титлата на несигурен газов транзитьор. Без руските и беларуските петролни продукти бензинът и дизелът по украинските бензиностанции просто ще изчезнат - без тях пък ще спре цялата икономика (изобщо не споменаваме горивата за въоръжените сили). А без руското ядрено гориво ще спрат всички украински АЕЦ и страната ще остане без ток. Украйна просто няма начин да удари Русия, без да пострада сериозно самата тя. Затова Киев няма да се реши на твърди санкции, ако иска украинската държава да не изчезне от картата. Някои сили в САЩ обаче може да се възползват от инцидента край бреговете на Крим и да агитират за по-твърди санкции срещу Русия (засега нещата, знаем, са отложени за пролетта на 2019 г.). Може да очакваме по-специално забрана върху покупките на облигации от руския федерален заем (ОФЗ) и изключване на руската банкова система от системата за банкови разплащания СУИФТ (SWIFT). Подобни санкции естествено ще нанесат огромни щети на руската икономика и на рублата. \"Най-твърдият вариант ще влоши макроикономическите показатели на Руската федерация, ще оскъпи обслужването на текущия външен дълг, ще намали стойността на руските акции и ще поевтини рублата. За да успокои нещата, Централната банка на Русия (ЦБ) ще може само да вдига основната лихва\", прогнозира Анна Кокорева, зам.-директор на аналитичния отдел в \"Алпари\". Но има и по-меки оценки. \"Изключването от СУИФТ се е обсъждало неведнъж, отдавна сме готови за това. Колкото до ограниченията на САЩ върху покупките на ОФЗ, ЦБ изчисли още преди година, че те не биха предизвикали проблеми от системно естество. Нещо повече, доходността им ще нарасне, а чужденците, притежаващи днес голям дял от ОФЗ, ще пострадат. Това е причината САЩ да не разглеждат подобен вариант\", обяснява Тамара Касиянова, първи вицепрезидент на Руския клуб на финансовите директори. Теоретично случаят може да предизвика и по-сериозни реакции - например експулсиране на всички дипломати, пълно спиране на търговията или на руско-американското сътрудничество в различни области. \"Никой обаче няма да прави подобни стъпки, просто няма да е изгодно за никого. Камо ли пък заради някаква дребна провокация, слабозабележима на фона на всичко случило се между Украйна и Русия от четири години насам\", смята Иван Андриевски, първи вицепрезидент на Руския съюз на инженерите. Затова най-вероятно ще бъде осъществен вторият сценарий: Украйна и САЩ ще наложат на Русия нови санкции, но по-скоро символични. В санкционните списъци ще видим нови имена и компании, за които нещата ще станат по.трудни, и конфликтът ще приключи дотук. Този сценарий ще засили временно нестабилността на фондовия и на валутния пазар в Руската федерация. Всъщност рублата и акциите вече обират негатива. Доларът се вдигна на 67 рубли, а еврото се затвърди над 76 рубли. Междувременно петролът сорт Брент след петъчния срив поскъпва на 60,17 долара за барел. Но руската валута далеч не се срива силно - оттук личи, че пазарът не вярва засега в най-страшните прогнози. \"На фона на сблъсъка от неделя в Керченския проток щатският долар се вдига сутринта в понеделник с 0,5 рубли на валутния пазар на Московската борса, независимо че петролът поскъпва в рамките на 1,5 процента. Точно тази реакция явно е \"цената\" на допълнителните геополитически рискове, заложени в цените на активите\", смята Тимур Нигматулин от \"Откритие Брокер\". По негови изчисления щатският долар струва днес с около 10-15 рубли по-скъпо, отколкото би могло без пролетните санкции срещу \"Русал\", есенния законопроект на Сената в САЩ и пакета на Белия дом. Касиянова впрочем смята, че спадът на рублата ще е краткосрочен. \"Рублата е устойчива към символични заплахи. В смисъл, че ще остане горе-долу както е сега - конфликтът отслаби курса с 60-80 копейки и всички са наясно, че пазарът реагира на заплахата нормално и рублата скоро ще си навакса\", казва тя.   ", "date": "2018.11.28", "title": "Как Западът ще отмъсти на Русия за украинските кораби"}
{"url": "https://www.standartnews.com/sport/reshikha-lazarov-ostava-shef-na-voleybol-379403.html", "text": "В Казанлък се проведе Общо събрание на Българска федерация по волейбол. Официални гости на събранието бяха Президентът на Европейската конфедерация Александър Боричич и първият вицепрезидент на централата Ренато Арена. Г-н Боричич приветства делегатите и изрази своята изключително висока оценка за организацията на световното първенство за мъже през 2018 година в България и Италия. Той подчерта, че досега не е имало по-добра организация на Световно първенство от съвместното му провеждане в България и Италия. За първи път две държави са приели състезание от такъв висок ранг, като България и Италия са установили нов стандарт в провеждането на световното първенство. Александър Боричич благодари на българското правителство в лицето на спортния министър г-н Красен Кралев за голямата подкрепа за провеждането на световното първенство. Той изтъкна също и лидерството на президента на БФ Волейбол инж. Данчо Лазаров за успешното провеждане на Мондиала и неговото високото ниво във всички аспекти на организацията. В своето поздравително приветствие г-н Ренато Арена от своя страна подчерта, че световното първенство се е радвало на много голяма посещаемост, както и на голямо медийно внимание и популярност, като над 8 000 публикации са се появили в пресата. Общото събрание прие доклада на Управителния съвет за световните първенства за мъже и жени за 2018 година. Общото събрание прие решение за промени в Устава на БФ Волейбол, съобразно изискванията на новия закон за физическото възпитание и спорта, който ще влезе в сила от 19. 01. 2019 година. Общото събрание определи мандат на Управителния съвет и на Председателя на УС до 04.04 2021 година", "date": "2018.11.28", "title": "Решиха: Лазаров остава шеф на волейбола"}
{"url": "https://www.standartnews.com/svyat/obshcha-stachka-shche-paralizira-grtsiya-dnes-379326.html", "text": "Гърция днес ще бъде парализирана от обща стачка. Най-големият синдикат в страната ще протестира срещу високите данъци и ще иска увеличаване на заплатите и пенсиите. Цялата страна ще остане без фериботи и железопътен транспорт. Ще стачкуват и държавни служители, както и работещи в частни компании. Към протестните действия се присъединиха и обществените и частните медии, но те спряха работа вчера, за да могат да отразяват д", "date": "2018.11.28", "title": "Обща стачка ще парализира Гърция днес"}
{"url": "https://www.standartnews.com/biznes/porozhanov-lektor-na-bosforskata-sreshcha-379413.html", "text": "\r\n   \r\nМинистърът на земеделието, храните и горите  Румен Порожанов взе участие в 9-та Босфорска среща на високо ниво под надслов „Мир за всички и устойчиво развитие“, която се проведе в Истанбул, Турция. Той и неговият турски колега Бекир Пакдемирли бяха основни говорители в панела  „Ролята на земеделието в устойчивото развитие и сътрудничеството“. Министър Порожанов изтъкна, че земеделието заема специфично място в социално-икономическия живот на България. Традициите в производството на зърнени култури, зеленчуци, плодове и отглеждането на животни, са основни фактори за развитието му. България притежава редица конкурентни предимства за реализиране на инвестиции в тези области. “Земеделските дейности са и ще останат важен източник на доходи за голяма част от населението в България”, подчерта министърът. И добави: “Моето министерство насърчава процеса на цифровизация на селското стопанство в неговата цялост и подготвя стратегия, която ще даде зелена светлина за изграждането на необходимата инфраструктура за цифровата трансформация на земеделието и следва да предвиди конкретни мерки за тази трансформация. Ускореното развитие на цифровите технологии и изграждането на нови бизнес модели в земеделието може да допринесе за привличане на по-младите поколения, като по този начин забави негативните процеси и влошаването на демографската структура на заетите със земеделски дейности и обезлюдяване на селските райони”. “Целта на всички ни трябва да бъде преодоляване на предизвикателствата, готовност за подкрепа, солидарност и сътрудничество между равноправни участници с общи интереси и взаимна толерантност”, заяви  в заключение министърът. Румен Порожанов проведе и среща с турския министър на земеделието и горите Бекир Пакдемирли. Двамата обсъдиха въпроси, свързани със сътрудничеството между двете страни в областта на селското стопанство.   \r\n ", "date": "2018.11.28", "title": "Порожанов лектор  на Босфорската среща"}
{"url": "https://www.standartnews.com/svyat/trmpmozhe-i-da-nyamam-sreshcha-s-putin-379320.html", "text": "Заради инцидента в Керченския проток, Доналд Тръмп може да отмени планираната среща с Владимир Путин по време на срещата на върха на Г-20 в Аржентина. Това заявява американският президент пред \"Уошингтон поуст\".  Той заяви, че очаква пълен доклад за случилото се в неделя, когато руски военни откриха огън срещу украински военни кораби, след което задържаха плавателните съдове и екипажите. Предвидено е Тръмп и Путин да се срещнат в кулоарите на срещата на върха на Г-20 в Буенос Айрес, която ще се състои в петък и събота.", "date": "2018.11.28", "title": "Тръмп:Може и да нямам среща с Путин"}
{"url": "https://www.standartnews.com/svyat/pochina-makedonskiyat-dramaturg-goran-stefanovski-379345.html", "text": ". На 24 октомври той беше удостоен с почетната научна степен \"Доктор хонорис кауза\" от ректора на НАТФИЗ проф. д-р Станислав Семерджиев. 66-годишният драматург е брат на легендарния китарист Влатко Стефановски. Той беше 20-ата знаменитост, която получи тази научна степен от НАТФИЗ след Никита Михалков, Дейвид Линч, Едуард Олби, Карлос Саура, Иржи Менцел, Клаудия Кардинале и др. Македонецът е автор на над 30 пиеси, поставяни по света, сред които „Диво месо“, „Двойно дъно“, „Татуирани души“, „Черна дупка“. Последната под режисурата на проф. Иван Добчев ще се играе до края на сезона в театъра на НАТФИЗ. \"Театърът е много добър начин да контролираш смъртта и да я държиш на дистанция от себе си, както и да пееш песни за смъртта, младите девици и възрастните госпожи. Невероятно е как на сцената може да си едновременно жив и мъртъв\", каза Горан Стефановски при получаването на почетната научна степен.", "date": "2018.11.28", "title": "Почина македонският драматург Горан Стефановски"}
{"url": "https://www.standartnews.com/sport/vsichki-pogledi-sa-otpraveni-km-parizh-379404.html", "text": "Тази вечер предстои втората порция мачове от 5-ия кръг в груповата фаза на Шампионската лига. Някои от отборите ще си осигурят участие в директните елиминации, а други още тази вечер ще се простят с надеждите си да продължат в турнира. \"Черешката на тортата\" е двубоят между Пари Сен Жермен и Ливърпул. Двата отбора водят ожесточена битка с Наполи за първите две места в група \"С\". Италианците и ПСЖ имат по 6 точки, а мърсисайдци са с 5 и евентуална загуба на \"Парк де Пренс\" на практика ще се окаже фатална за тима на Юрген Клоп, ако в същото време Наполи победи Цървена звезда у дома. ПСЖ зависи изцяло от себе си. Победа срещу Ливърпул и три точки при гостуването на Белград в последния кръг ще гарантират на френския гранд участие на осминафиналите. Наполи няма право на грешка срещу Цървена звезда, а дори сърбите, които имат 4 точки, все още не са изгубили шансовете си да прескочат групата. \r\n19,55 часа Атлетико Мадрид - Монако \r\n22,00 часа Борусия Дортмунд - Брюж \r\n22,00 часа ПСВ - Барселона \r\n22,00 часа Тотнъм - Интер \r\n22,00 часа ПСЖ - Ливърпул \r\n22,00 часа Наполи - Цървена звезда \r\n19,55 часа Локомотив Москва - Галатасарай \r\n22,00 часа Порто - Шалке", "date": "2018.11.28", "title": "Всички погледи са отправени към Париж"}
{"url": "https://www.standartnews.com/svyat/ot-dnes-ukrayna-e-vv-voenno-polozhenie-379327.html", "text": "Това решение се взе, след като руски кораби атакуваха и заловиха украински бойни съдове, като Москва твърди, че те са навлезли незаконно в руски води, край бреговете на Крим в Азовско море. Има шестима ранени украински моряци, от които трима - сериозно. Военното положение дава на Украинските власти силата да мобилизират цивилни с военен опит, да регулират медиите и да забранят протестите.  ", "date": "2018.11.28", "title": "От днес Украйна е във военно положение"}
{"url": "https://www.standartnews.com/svyat/khilyadi-evakuirani-ot-10-trgovski-tsentra-v-moskva-379374.html", "text": "Няколко хиляди души са били евакуирани от 10 столични търговски центрове поради съобщения за заплахи от експлозия, съобщи ТАСС по данни на спешните служби. \"Оперативните служби получиха съобщения за опасност от експлозия в повече от 10 търговски центрове, като няколко хиляди души бяха евакуирани от сградите\", каза източникът на агенцията. Сред евакуираните търговски центрове са \"Цветният\", \"Атриум\", \"Мегаполис\". По-рано бе съобщено и за заплахи от експлозия в търговските центрове „Капитолий“ и „Горбушкин двор“, от които посетителите и персонала са евакуирани. На място полицаи и обучени кучета обследват територията на търговските центрове. ", "date": "2018.11.28", "title": "Хиляди евакуирани от 10 търговски центъра в Москва"}
{"url": "https://www.standartnews.com/sport/atletiko-nadigra-monako-s-20-379415.html", "text": "Отборът на Атлетико Мадрид надигра с 2:0 Монако на своя стадион \"Wanda Metropolitano\" в мач от Група “А” на Шампионската лига. Домакините излязоха напред в резултата още във втората минута след щастлив рикошет и автогол на Беноа Бадиашил след удар на Коке. В 24-ата минута Антоан Гризман бе точен за 2:0. В 82-ата минута Стефан Савич получи червен картон и испанците доиграха двубоя с човек по-малко. Изгонването на Савич бе съпроводено и с дузпа, която обаче бе пропусната от бившия любимец на феновете на Атлети Радамел Фалкао. С тази победа “дюшекчиите” на Диего Симеоне събраха 12 точки и временно се изкачиха на първо място в класирането в групата, като си гарантираха и място на осминафиналите. Воденият от Тиери Анри тим на Монако пък остава на последната четвърта позиция с едва една точка, а предстои да се изиграе другият мач в тази група - Борусия (Дортмунд) - Брюж. В другия мач по същото време Локомотив Москва спечели също с 2:0 срещу Галатасарай в мач от група D. Успехът на Локо на практика класира за 1/8-финалите Порто и Шалке 04. “Железничарите” все пак записаха първи точки, след като преди това бяха станали първият тим от първа урна с нула точки в рамките на четири срещи. Гжегож Криховяк (43) и Владислав Игнатиев (54) отбелязаха и донесха победа за московчани.", "date": "2018.11.28", "title": "Атлетико надигра Монако с 2:0"}
{"url": "https://www.standartnews.com/svyat/putin-kiev-mozhe-da-poiska-i-bebeta-za-zakuska-379410.html", "text": "Президентът на Русия Владимир Путин с рязък и категоричен  тон обяви инцидента в Керченския пролив за провокация, организирана в навечерието на президентските избори в Украйна. \" Провокация, организирана от сегашното правителство, мисля, и настоящият президент в навечерието на президентските избори в Украйна през март следващата година, като рейтингът на сегашния президент е някъде към петото място и има има шансове да не стигне дори до балотаж, така че трябва да се направи нещо, за да се влоши ситуацията и да се създадат непреодолими пречки за неговите конкуренти, главно от опозицията\", заяви президентът на  годишния инвестиционен форум \"Русия зове!\", предаде ТАСС. Путин подчерта, че инцидентът, е \"граничен, нищо повече\". Той припомни, че през последните години Украйна е имала по-сериозни основания за налагане на военно положение в страната, например когато през 2014 г. Крим реши да се присъедини към Русия или по-късно, когато избухна конфликтът в Югоизточна Украйна.  \"По същество тогава имаше война и не беше въведено военно положение\", заяви стопанинът на Кремъл. Според него вината за конфликта в Керченския проток изцяло носят украинските кораби. Путин напомни,  че през септември тази година група от украински военни кораби мина през пролива без проблеми, съобразявайки се  с всички искания на руските граничари. Сега обаче това не се случило. \"Без да отговарят на исканията на нашите гранични служители, те започнаха да се движат направо към моста. Те не реагираха на предложенията да спрат, мълчаха пред предложението да приемат лоцман - дори след нарушаване на държавната ни граница, те бяха помолени да вземат лоцман\", отбеляза президентът, Той е убеден, че от руска страна всички действия са били правомерни. \"А как трябва да действат граничните служители? Военни кораби нахлули в териториалните води на Руската федерация и не отговарят, не е ясно какво са намислили да правят. Какво трябваше да направят (граничната охрана). Ами ако бяха действали по различен начин, нали щяха да бъдат дадени на съд\", увери Путин. Той вкара и няколко гневни реплики по повод покровителственото отношение на Запада към държавното ръководство на Украйна.. \"Сегашните власти в Киев успешно продават антируски настроения, на тях нищо друго не ми остана да продават. Такова е впечатлението, че на тях все им се разминава. Каквото и да направят, се измъкват. Ако днес поискат бебета за закуска, вероятно ще им бъдат сервирани. И какво ще кажат - че искат да ядат, нищо не може да се направи, коментира Путин. Той зесагна и темата за състоянието на икономиката на Русия, която според него вече се е приспособила към външни шокове и създава условия за развитието на страната. \"Въпреки всякакви кризисни явления и дори изкуствено създавани трудности, руската икономика се приспособява към тези трудности, чувства се уверено, създава условия за собствено вътрешно развитие, каза президентът. По думите му именно това е факторът за растеж на руския брутен вътрешен продукт с 1,5 процента за първите девет месеца на текущата година.По-високи, изпреварващи темпове на растеж показва промишленото производство (плюс 3% за първите 9 месеца на годината), като обработващата промишленост е прибавила 3,2%. Държавният глава отбеляза, че икономиката на страната като цяло се развива стабилно. Той посочи ниските нива на инфлацията и безработицата от съответно 3,5% и 4,7%. Обемът на инвестициите в основен капитал е нараснал с 4,1% за 9-те месеца на годината, допълни той. Според Путин обаче сегашният темп на растеж е недостатъчен за категорично повишаване на жизненото равнище на руснаците. Въпреки това се вземат мерки и се разработва цяла програма за развитие, каза държавният глава. Русия си поставя за задача да достигне темпове на растеж, превишаващи световните, и да се закрепи сред петте най-големи световни икономики, подчерта още руският президент. \"Нямаме за цел да се отдалечаваме от долара. Доларът е този, който се отдалечава от нас. А онези, които взимат тези решения, не се прострелват сами в крака, а малко по-нагоре\", заяви Путин, предизвиквайки смях сред присъстващите. \"Такава нестабилност поражда желание у много световни икономики да намерят алтернативни резервни валути и да създадат независими от долара разплащателни системи\", добави Путин. \"Вижте как намаляват валутните резерви на някои страни, включително на американски съюзници. Активите в долари намаляват\", изтъкна руският държавен глава. В последно време Русия намали обема на държания от нея американски дълг, отбеляза АФП.  Путин даде за пример неотдавнашното придобиване от Турция на руски противовъздушни системи С-400 без да се използват долари. Друг голям клиент на системите С-400, Индия, плати доставката в рубли, съобщи наскоро руският вицепремиер Юрий Борисов.", "date": "2018.11.28", "title": "Путин: Киев може да поиска и бебета за закуска"}
{"url": "https://www.standartnews.com/regionalni/investitorski-interes-za-izgrazhdane-na-industrialna-zona-v-krdzhali-379355.html", "text": "Производствени и логистични предприятия от Германия, Турция, Франция и България проявяват интерес към изграждането на Индустриална зона в Кърджали край летището.Това съобщи областният управител Никола Чанев. По думите му НК„Индустриални зони” е представила проекта за индустриална зона в Кърджали на бизнес-форуми както в нашата страна, така също във Великобритания, Австрия, Германия, Италия, Чехия, Дубай, Южна Корея, Турция, Индия, Иран, Сърбия. Чанев увери, че НК”Индустриални зони” предвижда изграждането на такава зона в Кърджали край летището на площ от 105 дка и в момента се правят инвестиционни проекти, геоложки и хидроложки проучвания, изготвя се и бизнес-стратегия. Заради грешка, която би могла да повлияе на избора на изпълнител, обществената поръчка е била спряна, но ще бъде обявена нова, след като изтече срокът за обжалване и най–вероятно през пролетта на следващата година може да стартират същинските строително-монтажни работи. ", "date": "2018.11.28", "title": "Инвеститорски интерес за изграждане на индустриална зона в Кърджали"}
{"url": "https://www.standartnews.com/svyat/poroshenko-trseshe-provokatsiya-zaradi-izborite-379408.html", "text": " Първо исках да проясня това, което се е случило на 25 ноември в акваторията на Черно море, ще започнем от това. Доколкото разбирам, сега основно се прави акцент върху това, че Русия е провокатор и агресор и е готова към военни действия срещу Украйна. В действителност всичко беше абсолютно по друг начин. На 25 ноември сутринта два военни катера и влекач навлязоха в териториални води на черноморския басейн, в Черно море, подчертавам. Те вървяха от Одеса и се движеха в посока мост през Керченския пролив. Разбира се, когато военни кораби навлизат териториални води на каквато и да е държава, включително България, сигурен съм, тази страна има право да попита кой е той, какво е това и накъде тези военни кораби вървят. Никакви отговори не сме получили. На запитванията ни корабите, тези два катера и влекач, мълчаха. Разбира се, у нас се появи въпрос какво се случва. Защото там, както ви е известно, се намира Керченски мост, вход в Керченския пролив, и съответно този мост има стратегическо значение за Русия. Той съединява Русия и Крим. В тази ситуация се опитахме да спрем тези кораби. Те правеха всичко възможно да избегнат съприкосновението с нас и маневрираха из акваторията недалеч от Керченския пролив. След това определен период от времето сме се опитвали да ги спрем, след това, когато един от украинските катери въведе в бойна готовност оръдието, което имаше на борда, ние започнахме да реагираме по съответен начин – преминахме към активна фаза и към задържане на тези кораби. Тези кораби бяха задържани и след това докарани в порт Керч, след което беше проверено състоянието на тези кораби. В състава на екипажа намерихме двама офицери от Службата за сигурността на Украйна, които координираха тази провокация. По съответен начин тези хора са задържани и преместени в Симферопол, където се определя мярка за неотклонение. В дадения случай, доколкото разбирам, дума става за тяхното задържане поради незаконно пресичане на границата на Руската Федерация. Това е първо което бих искал да кажа. \r\nЩо се отнася до втория сюжет, защо се състоя тази провокация? Де факто тази провокация беше организирана от президента Порошенко в навечерието на президентските избори в Украйна. Знаете, че на 31 март са насрочени президентските избори, и затова президентът прави всичко възможно тези избори да не се състоят с оглед на низкия му рейтинг. Затова беше въведено военно положение. Обаче, макар отначало той предложи то да се въведе за 60 дни, беше определено за 30 дни. След ожесточени дебати във Върховната рада посочиха 10 региона от страната. По такъв начин, разбирам, това военно положение предвижда потискане на правата на гражданите, забрана за дейността на политическите партии, забрана на митинги и много други забрани, въвеждане на комендански час и т.н. Така че, както вие разбирате, с оглед на случващото се, това е очевидна провокация на г-н Порошенко.  Що се отнася до позицията на ръководството на България – да, чух изказването на г-н Радев на пресконференцията с президента на Полша, и становището на г-н Борисов. Смятам, че изявленията са премерени. Това е абсолютно нормално проявление, израз на това че трябва да намалим напрежението между страните. Това е абсолютно нормално. Всичко, което става, изисква съответни разисквания, но очевидно е че беше извършено незаконно навлизане в териториалните води на Русия и затова моряците могат да бъдат върнати след като бъдат проведени следствени действия и определени по-нататъшни стъпки спрямо моряците. Поне сега съдът се изказа, че те ще бъдат задържани за 30 дни.  Първо, не знам за това, така че не мога да говоря по този въпрос. Но смятам, че това няма никакво отношение към инцидента, това е очевидно. Но мога да ви кажа само едно: не ние въведохме военно положение, не ние навлязохме териториалните води на Украйна. Това беше направено от Украйна. Това е нейната провокация.  Това твърди г-н Порошенко. Ние не се подготвяме за война и не искаме да воюваме с нашия братски народ. Това е 100-процентната истина.  Затова ви казвам за провокацията, която много искаше да получи г-н Порошенко. Тъкмо за това, че първо да се отмени срещата на президенти Тръмп и Владимир Путин в Аржентина в кулоарите на Г-20. И разбира се, той призовава да се въведат нови санкции срещу Русия, знаем го това и сме готови за това, за съжаление. Това е натрапчивата идея на г-н Порошенко. Но най-важното, ще повторя още веднъж, е че този инцидент е провокация, организирана от президента на Украйна в навечерието на изборите в Украйна.  Инцидентът се случи в териториалните води на Руската Федерация. Във водите на черноморския, повтарям, не азовския, басейн, те вървяха от Одеса и искаха да се пробият в Азовско море. Така разбирам. Всичко се случи в териториалните води на Русия, които винаги са били руски дори до съединяването на Крим с Русия.  Това най-първо зависи от това, в каква степен ще се изпълняват Минските споразумения. Сега сме свидетели на политическата борба, която преминава в Украйна в навечерието на президентските избори, насрочени за 31 март. Засега не виждам перспективи към подобряване. Засега не виждам. Дай боже, ако те се появят – може би, ако дойде ново ръководство в Украйна. Засега не виждам перспективи за подобряването на отношенията. За съжаление. \r\nЩе ви дам един пример: ако ние решим да вземем един танков батальон и да минем направо в Калининградска област. Каква ще е реакцията на балтийските страни? Ако през тяхната територия минат танкове, без да реагират на каквито и да е запитвания. Навярно, това би била тревога, навярно това би се смятало за нападение на страна-членка на НАТО? Но когато същото се случва спрямо Русия, смята се за нормално. Русия била агресор. В какво е агресор? Нима сме навлизали в техните териториални води? Какво сме направили? \r\nРазбира се, има ред, по който корабите трябва да преминават под Керченския мост. Да, наистина това е стратегически обект, разбира се, той е много важен за нас. Колко призиви чухме той да бъде взривен? В Украйна, в Киев. Така че наистина трябва да правим проверки. И това се случва без проблеми. Тези кораби, подобни, вече минаваха – по рано, през септември, два кораба минаваха. Военни кораби – нормално минаха, направиха заявка съответна, получиха лоцман – морето там е много плитко. Стигнаха до Бердянск и там акостираха, нямаше проблеми. Но за какво да предприемат провокация? Аз виждам очевидна провокация – това е опит на Порошенко да направи всичко изборите да не се състоят. Много е слаб рейтингът му – той е пети, шести, не знам. Така че няма да прехвърляме от болната глава на здравата. Нека да сме реалисти.         ", "date": "2018.11.28", "title": "Порошенко търсеше провокация заради изборите"}
