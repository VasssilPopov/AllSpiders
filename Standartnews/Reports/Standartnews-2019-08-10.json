{"url": "https://standartnews.com/svyat/zemetresenieto-v-turtsiya-zasegna-blizo-900-sgradi-399023.html", "text": "Около 900 сгради са пострадали в различна степен от силното земетресение, разтърсило вчера Югозападна Турция, съобщи министърът на околната среда и градоустройствто Мурат Курум, цитиран от информационните агенции. 108 постройки не подлежат на възстановяване. Според ръководителя на турската агенция за управление при извънредни ситуации Мехмет Гилулоглу 23-ма души са потърсили помощ в медицински заведения, но никой от тях не е останал за продължително лечение. В силно пострадалия град Бозкурт още в края на този месец ще започне изграждането на 150 нови къщи, а в град Чардак ще бъдат издигнати нови 100 постройки.", "date": "2019.08.09", "title": "Земетресението в Турция засегна близо 900 сгради"}
{"url": "https://www.standartnews.com/sport/zapochvat-machovete-na-istinata-za-voleybolistite-398989.html", "text": "Мачовете на истината за българските волиейболисти започват тази вечер в Двореца на културата и спорта във Варна. България играе на старта с Египет в олимпийската квалификация. Двубоят е от 20,30 ч и ще бъде излъчен пряко по БНТ. Преди това от 17,00 ч играят олимпийския шампион Бразилия и Пуерто Рико. В събота пак от 20,30 ч България играе с Пуерто Рико и приключва в неделя с Бразилия. Очакванията са ДКС да се напълни до краен предел и за трите мача на националите и те да получат очакваната подкрепа от верните си фенове. Само победителят от квалификацията във Варна получава виза за олимпийските игри в Токио 2020. При неуспях националите ще трябва да играят на континенталната квалификация през януари догодина.", "date": "2019.08.09", "title": "Започват мачовете на истината за волейболистите"}
{"url": "https://standartnews.com/svyat/salvini-iska-predsrochni-izbori-v-italiya-399033.html", "text": "Италия е разтърсена от политическа криза. Управляващата коалиция е на път да се разпадне. Един от партньорите в нея внесе вот на недоверие на правителството и обяви, че различията не могат да бъдат изгладени. Вотът на недоверие беше поискан от антиимигрантската партия „Лига“ на вицепремиера Матео Салвини. „Надявам се, че никой не мисли да дразни италианския народ, губейки времето си в опити да състави правителство. След настоящия кабинет може да има само избори. „Лига“ е готова. Колкото по-рано, толкова по-добре“, заяви Салвини. „Лига“ на Салвини е в коалиция с партия „Пет звезди“ в правителство, ръководено от Джузепе Конте, който реагира остро на думите на вицепремиера си. „Не зависи от вътрешния министър да свиква парламента. Не зависи от вътрешния министър да определя сроковете на политическата криза. Други институции трябва да вземат решението“, заяви Джузепе Конте. Сега всички козове са в ръцете на президента, който е главният арбитър в италианската политика. Серджо Матарела може да се съобрази с исканията на Салвини, но може и да назначи правителство на технократи, като отложи вота за 2020 година. „Правителството не може да падне, поне не сега. Има много важен закон за бюджета, който трябва да бъде гласуван до октомври. Правителството винаги е било разделено. Това не е съюз, това е кабинет по договор“, заяви Алберто Аирола, сенатор от партия „Пет звезди“. Ябълката на раздора се оказа строежът на железопътна линия между италианския град Торино и френския Лион. За прокарването й е необходимо да бъде прокопан 58-километров тунел през Алпите - проект, на който партия „Пет звезди“ се противопоставя с финансови и екологични мотиви, а другият коалиционен партньор „Лига“ подкрепя.", "date": "2019.08.09", "title": "Салвини иска предсрочни избори в Италия"}
{"url": "https://standartnews.com/svyat/rusiya-obvini-sashch-v-namesa-vv-vtreshnite-raboti-399029.html", "text": "Министерството на външните работи на Русия обвини посолството на САЩ в Москва, че се намесва във вътрешните работи на страната, предадоха Ройтерс и ТАСС. Високопоставен американски дипломат е бил повикан в министерството по повод пост в туитър и материал на уебсайта на дипломатическото представителство, които съдържали карта с маршрута на опозиционната демонстрация, насрочена за 3 август, както и информация на руски език за проявата. „Подчертахме, че оценяваме поместването на съставената от организаторите схема за провеждане на незаконно мероприятие като агитация в полза на участието в него и призив за действие, което представлява опит за намеса във вътрешните работи на нашата страна“, се казва в съобщението на руското външно министерство за срещата със съветник-посланика на САЩ Тим Ричардсън. \r\nРуската полиция арестува над хиляда човека на този протест   поредния по повод отказа на изборните власти да регистрират опозиционни кандидати за местните избори в Москва през септември. На 2 август американското посолство помести на уебсайта си на английски език предупреждение към гражданите на САЩ да избягват маршрута на демонстрацията, като в текста бе отбелязано, че тя не е разрешена от московските власти, отбелязва Ройтерс. Агенцията припомня, че обвинението към посолството на САЩ идва ден след като Русия обвини германската медия Дойче веле, че също е приканвала руснаците да се присъединят към антиправителствените протести в Москва.", "date": "2019.08.09", "title": "Русия обвини САЩ в намеса във вътрешните работи"}
{"url": "https://standartnews.com/svyat/novi-vzrivove-v-ruskiya-sklad-za-bepripasi-399037.html", "text": "Петима души са ранени при нови взривове в склад за боеприпаси в руския Красноярски край, съобщи ТАСС, цитирана от БТА. След взривовете в склада е избухнал пожар. В болница е приета възрастна жена. Четирима са пострадали средно тежко - двама полицаи и двама военни, обясни лекар в болница в Ачинск. Според властите взривовете са били причинени от мълния. По-рано тази седмица в склада имаше експлозии, при които загина един човек, а 13 бяха ранени.", "date": "2019.08.09", "title": "Нови взривове в руския  склад за боеприпаси"}
{"url": "https://standartnews.com/svyat/tsyalo-noshch-v-turtsiya-treslo-no-po-leko-398969.html", "text": "Цяла нощ в Турция е имало афтършокови трусове след вчерашните две по-силни земетресения, обясни проф. Николай Милошев от Институт по геофизика в сутрешния блок на БНТ. И двете земетресения са били плитки - на кратко разстояние, затова не са усетени в България. В днешно време вече разполагаме с много по-качествена апаратура, улавяме много по-слаби земетресения, което преди беше невъзможно, обясни професорът. Той допълни, че е необходимо в обществото да бъде изградена определена култура на поведение при такъв тип природни бедствия. За разлика от японците например, при които това е ежедневие, ние нямаме сеизмична култура, способност да не изпадаме в паника, което наистина е трудно, когато земята се люлее под краката ти, каза още проф. Милошев.", "date": "2019.08.09", "title": "Цяла нощ в Турция тресло, но по-леко"}
{"url": "https://www.standartnews.com/sport/natsional-ostana-bez-otbor-398980.html", "text": "Футболният национал на България Михаил Александров остана без отбор, след като напусна руския елитен Арсенал (Тула). Двете страни не се споразумяха за нов договор и така 30-годишният халф вече е свободен агент. Александров пристигна в отбора в началото на 2017 година от Лудогорец и изигра близо 40 мача, в които вкара 1 гол. През изминалия сезон той участва едва в един двубой, тъй като лекуваше тежка контузия в лявото коляно, заради която пропусна почти цялата кампания. В Тула обаче ще продължи да играе друг роден представител - полузащитникът Георги Костадинов.", "date": "2019.08.09", "title": "Национал остана без отбор"}
{"url": "https://standartnews.com/svyat/bo-dzho-brekzit-na-vsyaka-tsena-399031.html", "text": "Министър-председателят на Великобритания Борис Джонсън е информирал всички държавни служители, че подготовката за излизане от Европейския съюз вече е неговият „основен приоритет“, пише британското издание The Independent. „Моят подход към Брекзит е прост и искам да не се съмнявате в това“, пише премиерът. „Трябва да възстановим доверието в нашата демокрация и да изпълним повтаряните от парламента обещания към хората, като напуснем Европейския съюз на 31 октомври. Излизаме на тази дата, каквито и да са обстоятелствата“, продължава той. „Много бих предпочел да напуснем със сделка“, добавя министър-председателят, като приемливата сделка за него би премахнала „антидемократичната“ предпазна клауза за ирландската граница, която според него има неприемливи последици за Великобритания. „Виждам, че това (Брекзит със сделка) може да не се случи. Ето защо спешната и бърза подготовка за възможността за напускане без споразумение ще бъде моят основен приоритет, а той също така ще бъде и най-важният приоритет за държавната служба“, завършва изявлението на лидера на консерваторите.", "date": "2019.08.09", "title": "Бо Джо: Брекзит на всяка цена!"}
{"url": "https://www.standartnews.com/sport/100-mln-nagraden-fond-za-revansha-ruis-dzhoshua-399016.html", "text": "Дългоочакваният реванш между Анди Руис и Антъни Джошуа, ще се проведе на 7 декември в Саудитска Арабия, твърди британския \"Телеграф\". Първоначално се очакваше реванша да е в Мексико. Първата среща между двамата бе на 1 юни и в нея британецът записа първото поражение в кариерата си и така се лиши от поясите във версии IBF, WBA, WBO на супертежка категория. Според информацията наградният фонд за предстоящия мач в Саудитска Арабия е 100 млн. долара. До момента Джошуа има 23 боя в които има 22 победи (21 с нокаут) и една загуба. Руис пък ес 33 победи (22 с нокаут) и също една загуба.", "date": "2019.08.09", "title": "$100 млн. награден фонд за реванша Руис-Джошуа"}
{"url": "https://www.standartnews.com/sport/brazilski-sd-neymar-e-nevinen-398988.html", "text": "Няма доказателства, че Неймар е изнасилил манекенката Н.Т. Мендес де Соуза. Това заключи днес съдът в Сао Пауло. В началото на лятото Неймар бе обвинен в изнасилване. Според един от прокурорите по делото манекенката не е представила никакви доказателства, че е бил изнасилена. „В случая имаме неговата дума срещу нейната и нищо повече\", се казва в изявление. Полицията също бе спряла делото поради липса на доказателства. Футболистът отхвърли категорично обвиненията, отправени към него. Нападателят на ПСЖ бе набеден, че през май месец в парижки хотел е изнасилил своята сънародничка и скандалът бързо се разрасна. В последствие обаче нищо от твърденията на Мендес де Соуза не успя да се докаже в съда и в крайна сметка Неймар ще излезе чист от тази случка.", "date": "2019.08.09", "title": "Бразилски съд: Неймар е невинен"}
{"url": "https://standartnews.com/svyat/banka-v-daniya-dava-kredit-s-otritsatelna-likhva-399008.html", "text": "Jyske Bank, третата по големина банка в Дания, обяви, че клиентите вече ще могат да изтеглят 10-годишен ипотечен заем с лихва - 0,5%, което означава, че ще изплащат по-малко от заетата сума, пише Business Insider. Така, ако сте закупили къща за 1 милион долара и изплащате напълно ипотеката си за 10 години, ще платите на банката само 995 000 долара.Уловката обаче е, че дори и при отрицателен лихвен процент банките често начисляват такси, свързани със заемите, което значи, че собствениците на жилища в крайна сметка ще изплатят повече, отколкото са изтеглили. Отрицателната ставка на Jyske Bank е част от серия изключително ниски лихвени оферти от банките към датските собственици на жилища. Nordea Bank, например, ще предложи 20-годишна ипотека с фиксиран лихвен процент от 0%. Други датски кредитори предлагат 30-годишни ипотеки с 0,5% ставка. Може да изглежда безполезно за банките да отпускат пари с толкова ниски лихви - но зад това има причина. Продължаващото търговско напрежение между САЩ и Китай предизвиква страх и несигурност на финансовите пазари, които са променливи и несигурни. Brexit и общите икономически условия също затрудняват Европа. Тези фактори принуждават банките да отпускат пари, дори на отрицателни лихвени проценти, приемайки малка загуба, вместо риска от по-голяма загуба.", "date": "2019.08.09", "title": "Банка в Дания дава кредит с отрицателна лихва"}
{"url": "https://www.standartnews.com/sport/nash-tenisist-stigna-final-v-rumniya-399018.html", "text": "Българският талант в тениса Габриел Донев се класира за финала в турнира по двойки в Търгу Муреш (Румъния) с награден фонд 15 хиляди долара. Донев и Максим Тихомиров (САЩ) победиха на полуфанала с 6:3, 6:4 румънците Калин Манда и Дан Томеску.", "date": "2019.08.09", "title": "Наш тенисист стигна финал в Румъния"}
{"url": "https://standartnews.com/svyat/uzhasnata-dvoyka-ot-sashch-dala-20-000-za-blgarskite-detsa-398968.html", "text": "Около $20 000 е струвало на американците от Самървил Марк и Мелиса Макгрегър да си осиновят двете момичета близначета от България, които бяха открити недохранени и малтретирани. Това твърди сайтът на БГ емигрантите в САЩ и Канада BG VOICE,  позовавайки се на източници от нашето правосъдно министерство. Сумата е платена на консултантски фирми, които се занимавали с уреждането на осиновявания в чужбина. Преференциални условия имало, когато някое дете е с увреждания, какъвто бил и случаят на едното момиченце, което е с умствена изостаналост. Парите, които фирмите прибирали били основно за посредничество. Те задвижвали процедурите и подавали документите на кандидат-родителите.. Фирмите били длъжни и да подават информация ако има нещо нередно с децата и отглеждането им. В рамките две години след осиновяването нашето Министерството на правосъдието иска доклад за здравето на децата, прегледи при специалисти, образование, отношенията с братя и сестри”, обясни вчера шефът на дирекция “Международна правна закрила на детето и международните осиновявания” Милена Първанова. “Докладите сочат че момичетата са се адаптирали добре към семейството. 1 ноември 2013 г. е било последното посещение на социалния работник и той е бил впечатлен от изключителната привързаност на децата към родителите”, заяви доста изненадващо Първанова с оглед на това, което се е случвало с близначките . За първото полугодие на тази година за Щатите са заминали 24 деца. Не е ясно колко от тях са имали здравословни проблеми. Знае се обаче, че от правосъдното министерство са дали съгласието си на всяко второ желание за осиновяване от страна на Щатите. Започналите процедури са били 45, като за 24 българската държава е дала съгласие. По останалите все още се събират документи и се правят проверки. Следващата страна, която избира наши сирачета е Италия. За разлика от Америка обаче, от 31 процедури, одобрение са получили едва 3 случая. „В България работят около десет посреднически фирми, които се занимават основно с тази дейност. Осиновяването в Щатите за тях е по-преференциално, тъй като и парите, които дават бездетните семейства са повече. Гърците по-скоро предпочитат да си купят дете, но не и да си осиновят“, твърдят социални служители. Американците получавали по-често одобрение заради високите си доходи. Такъв е и случаят с двете близначки, които бяха открити в къщата на ужасите в Самървил, за които първи BG VOICE писа. Те били недохранени и лошо гледани, въпреки, че бащата бил IT специалист с висока заплата. Именно тя му дала привилегия пред останалите желаещи за двете момичета. Вече стана ясно, че двете близначки са  били осиновени през 2011-а година, когато са били на 7-годишна възраст. Те са били предложени на американското семейство, след като три други фамилии са отказали да ги вземата. Причината била именно проблемите на едното от момиченцата. Окончателната процедура по осиновяване на българчетата е завършила с решение на Софийски градски съд през ноември 2011, а е започнала през май същата година. Кандидат-осиновителите от САЩ са представили всички необходими документи, включително и социален доклад от щата Вашингтон с препоръки. Тогава мъжът е работил като IT специалист, а съпругата му е била домакиня.", "date": "2019.08.09", "title": "Ужасната двойка от САЩ дала $20 000 за наши деца"}
{"url": "https://www.standartnews.com/sport/kasiyas-se-vrshcha-na-terena-398994.html", "text": "Световният шампион по футбол с Испания Икер Касияс, който получи инфаркт през май, беше картотекиран от Порто за новия сезон в португалското първенство по футбол, съобщиха от клуба днес. 38-годишният бивш юноша на Реал (Мадрид) изигра 725 мача за испанския клуб и се присъедини към Порто през 2015 година. Той получи сърдечния удар по време на тренировка на 1 май и прекара пет дни в болница, а две седмици по-късно вестник \"О Жого\" написа, че Касияс обмисля прекратяване на кариерата си. \r\nКасияс обяви през юли, че от Порто са му предложили пост в клуба, докато се възстановява от сърдечния удар.  \r\nПрез миналия месец \"драконите\" привлякоха аржентинския вратар Агустин Маркезин.", "date": "2019.08.09", "title": "Касияс се връща на терена"}
{"url": "https://standartnews.com/sport/brazilski-sd-neymar-e-nevinen-398988.html", "text": "Няма доказателства, че Неймар е изнасилил манекенката Н.Т. Мендес де Соуза. Това заключи днес съдът в Сао Пауло. В началото на лятото Неймар бе обвинен в изнасилване. Според един от прокурорите по делото манекенката не е представила никакви доказателства, че е бил изнасилена. „В случая имаме неговата дума срещу нейната и нищо повече\", се казва в изявление. Полицията също бе спряла делото поради липса на доказателства. Футболистът отхвърли категорично обвиненията, отправени към него. Нападателят на ПСЖ бе набеден, че през май месец в парижки хотел е изнасилил своята сънародничка и скандалът бързо се разрасна. В последствие обаче нищо от твърденията на Мендес де Соуза не успя да се докаже в съда и в крайна сметка Неймар ще излезе чист от тази случка.", "date": "2019.08.09", "title": "Бразилски съд: Неймар е невинен"}
{"url": "https://standartnews.com/sport/botev-vr-i-cherno-more-otkrivat-petiya-krg-398990.html", "text": "Ботев (Враца) и Черно море откриват днес от 18,00 часа петия кръг на елитната efbet Лига. Главен съдия на мача ще е Петър Костадинов. Вторият мач от кръга е от 20,30 ч довечера и в него Славия приема Етър (гл.с. Валентин Железов). В събота от 18,00 ч Ботев (Пд) е домакин на Царско село (гл.с. Георги Иванов), а от 20,30 ч Левски приема Берое (Николай Йорданов). В неделя от 17,45 ч играят Арда - Локо (Пд) с главен съдия Никола Попов, а от 20,30 ч е дербито на кръга Лудогорец - ЦСКА-София (гл.с. Драгомир Драганов). В понеделник (12 август) е мача Дунав - Витоша (гл.с. Георги Кабаков). В класирането преди този кръг води Левски с 10 т, пред Лудогорец 10, Черно море - 8 и др.", "date": "2019.08.09", "title": "Ботев (Вр) и Черно море откриват петия кръг"}
{"url": "https://standartnews.com/sport/zapochvat-machovete-na-istinata-za-voleybolistite-398989.html", "text": "Мачовете на истината за българските волиейболисти започват тази вечер в Двореца на културата и спорта във Варна. България играе на старта с Египет в олимпийската квалификация. Двубоят е от 20,30 ч и ще бъде излъчен пряко по БНТ. Преди това от 17,00 ч играят олимпийския шампион Бразилия и Пуерто Рико. В събота пак от 20,30 ч България играе с Пуерто Рико и приключва в неделя с Бразилия. Очакванията са ДКС да се напълни до краен предел и за трите мача на националите и те да получат очакваната подкрепа от верните си фенове. Само победителят от квалификацията във Варна получава виза за олимпийските игри в Токио 2020. При неуспях националите ще трябва да играят на континенталната квалификация през януари догодина.", "date": "2019.08.09", "title": "Започват мачовете на истината за волейболистите"}
{"url": "https://standartnews.com/sport/natsional-ostana-bez-otbor-398980.html", "text": "Футболният национал на България Михаил Александров остана без отбор, след като напусна руския елитен Арсенал (Тула). Двете страни не се споразумяха за нов договор и така 30-годишният халф вече е свободен агент. Александров пристигна в отбора в началото на 2017 година от Лудогорец и изигра близо 40 мача, в които вкара 1 гол. През изминалия сезон той участва едва в един двубой, тъй като лекуваше тежка контузия в лявото коляно, заради която пропусна почти цялата кампания. В Тула обаче ще продължи да играе друг роден представител - полузащитникът Георги Костадинов.", "date": "2019.08.09", "title": "Национал остана без отбор"}
{"url": "https://standartnews.com/sport/kasiyas-se-vrshcha-na-terena-398994.html", "text": "Световният шампион по футбол с Испания Икер Касияс, който получи инфаркт през май, беше картотекиран от Порто за новия сезон в португалското първенство по футбол, съобщиха от клуба днес. 38-годишният бивш юноша на Реал (Мадрид) изигра 725 мача за испанския клуб и се присъедини към Порто през 2015 година. Той получи сърдечния удар по време на тренировка на 1 май и прекара пет дни в болница, а две седмици по-късно вестник \"О Жого\" написа, че Касияс обмисля прекратяване на кариерата си. \r\nКасияс обяви през юли, че от Порто са му предложили пост в клуба, докато се възстановява от сърдечния удар.  \r\nПрез миналия месец \"драконите\" привлякоха аржентинския вратар Агустин Маркезин.", "date": "2019.08.09", "title": "Касияс се връща на терена"}
{"url": "https://standartnews.com/sport/100-mln-nagraden-fond-za-revansha-ruis-dzhoshua-399016.html", "text": "Дългоочакваният реванш между Анди Руис и Антъни Джошуа, ще се проведе на 7 декември в Саудитска Арабия, твърди британския \"Телеграф\". Първоначално се очакваше реванша да е в Мексико. Първата среща между двамата бе на 1 юни и в нея британецът записа първото поражение в кариерата си и така се лиши от поясите във версии IBF, WBA, WBO на супертежка категория. Според информацията наградният фонд за предстоящия мач в Саудитска Арабия е 100 млн. долара. До момента Джошуа има 23 боя в които има 22 победи (21 с нокаут) и една загуба. Руис пък ес 33 победи (22 с нокаут) и също една загуба.", "date": "2019.08.09", "title": "$100 млн. награден фонд за реванша Руис-Джошуа"}
{"url": "https://www.standartnews.com/sport/grisho-shche-igrae-v-sinsinati-399027.html", "text": "Чакането свърши. Григор Димитров влезе в основната схема на Мастърс турнира АТР 1000 в Синсинати. До последно Гришо бе първа резерва, но контузия на Милош Раонич му отвори място за схемата. Димитров не се беше записал за квалификациите за Синсинати и чакаше или \"уайлд кард\" или някой от състезателите в основната схема да се откаже, както и стана. Именно в Синсинати през 2017-а Димитров победи на финала Ник Кириос и триумфира с първата си титла от турнир категория Мастърс 1000. Жребият за турнира ще се тегли късно довечера.", "date": "2019.08.09", "title": "Гришо ще играе в Синсинати"}
{"url": "https://standartnews.com/sport/nash-tenisist-stigna-final-v-rumniya-399018.html", "text": "Българският талант в тениса Габриел Донев се класира за финала в турнира по двойки в Търгу Муреш (Румъния) с награден фонд 15 хиляди долара. Донев и Максим Тихомиров (САЩ) победиха на полуфанала с 6:3, 6:4 румънците Калин Манда и Дан Томеску.", "date": "2019.08.09", "title": "Наш тенисист стигна финал в Румъния"}
{"url": "https://www.standartnews.com/sport/braziliya-s-brza-pobeda-vv-varna-399028.html", "text": "Олимпийските шампиони по волейбол от Бразилия направиха перфектен старт на двубоите от квалификацията за игрите в Токио 2020 във Варна. В Двореца на културата и спорта \"кариоките\" надигра категорично Пуерто Рико с 3:0 (25:23, 25:19, 25:19) в първи мач от група А на надпреварата. Южноамериканците са водачи в класирането с 3 точки, волейболиститв от Централна Америка са четвърти с 0 точки.  Най-резултатен за победителите бе Рикардо Лукарели с 14 точки (1 ас, 4 блокади), 13 добави Исак Сантос (1 ас). За пуерториканския тим Пабло Гусман завърши с 11 точки (1 ас). От 20,30 ч тази вечер България започва участие в квалификацията с мач с Египет. БНТ ще излъчи пряко двубя от 20,30 ч. Утре (10 август) бразилците се изправят от 17,00 ч срещу Египет, а Пуерто Рико - срещу България от 20,30 ч. ", "date": "2019.08.09", "title": "Бразилия с бърза победа във Варна"}
{"url": "https://standartnews.com/sport/grisho-shche-igrae-v-sinsinati-399027.html", "text": "Чакането свърши. Григор Димитров влезе в основната схема на Мастърс турнира АТР 1000 в Синсинати. До последно Гришо бе първа резерва, но контузия на Милош Раонич му отвори място за схемата. Димитров не се беше записал за квалификациите за Синсинати и чакаше или \"уайлд кард\" или някой от състезателите в основната схема да се откаже, както и стана. Именно в Синсинати през 2017-а Димитров победи на финала Ник Кириос и триумфира с първата си титла от турнир категория Мастърс 1000. Жребият за турнира ще се тегли късно довечера.", "date": "2019.08.09", "title": "Гришо ще играе в Синсинати"}
{"url": "https://standartnews.com/sport/braziliya-s-brza-pobeda-vv-varna-399028.html", "text": "Олимпийските шампиони по волейбол от Бразилия направиха перфектен старт на двубоите от квалификацията за игрите в Токио 2020 във Варна. В Двореца на културата и спорта \"кариоките\" надигра категорично Пуерто Рико с 3:0 (25:23, 25:19, 25:19) в първи мач от група А на надпреварата. Южноамериканците са водачи в класирането с 3 точки, волейболиститв от Централна Америка са четвърти с 0 точки.  Най-резултатен за победителите бе Рикардо Лукарели с 14 точки (1 ас, 4 блокади), 13 добави Исак Сантос (1 ас). За пуерториканския тим Пабло Гусман завърши с 11 точки (1 ас). От 20,30 ч тази вечер България започва участие в квалификацията с мач с Египет. БНТ ще излъчи пряко двубя от 20,30 ч. Утре (10 август) бразилците се изправят от 17,00 ч срещу Египет, а Пуерто Рико - срещу България от 20,30 ч. ", "date": "2019.08.09", "title": "Бразилия с бърза победа във Варна"}
{"url": "https://www.standartnews.com/sport/ksen-gol-sprya-cherno-more-za-vrkha-399032.html", "text": "Черно море направи 1:1 при гостуването си на Ботев във Враца и така пропусна да излезе макар и временно начело в efbet Лигата. Двубоят бе първи от петия кръг. Тимът от Варна водеше до 88-ата минута на срещата след гол на Исмаил Иса (45), но две минути преди да изтече редовното време Георги Вълчев изравни. Домакините започнаха мача по-добре, но Венцислав Керчев и Валери Домовчийски пропуснаха да вкарат от чисти позиции. След 25-ата минута Черно море се осъвзе от натиска на домакините и започна по-често да атакува. В 28-ата минута Исмаил Иса подаде да останалия сам пред вратата Мартин Минчев, но той би слабо и вратаря Красимир Костов изби. В добавеното време на първото полувреме Иса все пак успя да вкара за гостите. Той надбяга ветерана в защитата на Ботев Апостол Попов и се разписа за 0:1. Нормално врачани се вдигнаха на щурм след почивката, но атаките им бяха ялови. Все пак логиката възтържествува в 88-ата минута, когато Будинов подаде с глава топката към Георги Вълчев и той също с глава вкара за крайното 1:1. До края на мача вратарите на двата тима не позволиха да паднат нови голове. Така Черно море взе само точка и остава трети с 9 т. Лидер е Левски с 10, а Лудогорец е втори пак с 10, но с по-слаба голова разлика.", "date": "2019.08.09", "title": "Късен гол спря Черно море за върха"}
{"url": "https://www.standartnews.com/sport/slaviya-vze-vtora-pobeda-v-prvenstvoto-399038.html", "text": "Славия постигна макар и трудно втората си победа в efbet Лигата по футбол. \"Белите\"  надвиха като домакини Етър с 2:1. Владислав Узунов откри резултата в 24-ата минута при първата по-сериозна опасност пред вратата на Етър. Даниел Младенов изравни в 55-ата след уникална грешка на вратаря на Славия Георги Георгиев. До успеха \"белите\" стигнаха с гол на Калоян Кръстев (82). Победата изведе Славия на седмото място в класирането със 7 т, а Етър е 10-и с 4, след 4 поредни равенства до момента.", "date": "2019.08.09", "title": "Славия взе втора победа в първенството"}
{"url": "https://standartnews.com/sport/voleybolistite-bikha-egipet-na-starta-399039.html", "text": "България започна олимпийската квалификация по волейбол за мъже във Варна с очаквана победа над Египет с 3:1 (25:11, 33:31, 19:25, 25:19) в двубой от група А, изигран в Двореца на културата и спрорта. Победата дойде трудно, заради напасвавето в отбора на Египет в третия гейм. Все пак момчетата на Силвано Пранди се окопитиха и взеха решаващия четвърти на 19, а с това и мача. Утре националите ни играят с Пуетро Рико от 20,30 ч. Преди това от 17,00 ч Бразилия среща Египет. БНТ3 и БНТ ще излъчат срещите пряко. В класирането към момента води Бразилия с 3 т, пред България 3, Египет 0 и Пуерто Рико - 0. \"Аз даже очаквах този мач да бъде по-труден, коментира след срещата треньора на България Силвано Пранди. - Не съм изненадан от играта на Египет. Във втория гейм Египет повиши своето представяне и мача стана по-равностоен. Относно утрешния мач с Пуерто Рико очаквам още иден много труден мач със същата доза напрежение. Не гледах мача на Пуерто Рико с Бразилия, но от щаба ми го гледаха. Утре сутринта ще го анализираме\".", "date": "2019.08.09", "title": "Волейболистите биха Египет на старта"}
{"url": "https://standartnews.com/sport/slaviya-vze-vtora-pobeda-v-prvenstvoto-399038.html", "text": "Славия постигна макар и трудно втората си победа в efbet Лигата по футбол. \"Белите\"  надвиха като домакини Етър с 2:1. Владислав Узунов откри резултата в 24-ата минута при първата по-сериозна опасност пред вратата на Етър. Даниел Младенов изравни в 55-ата след уникална грешка на вратаря на Славия Георги Георгиев. До успеха \"белите\" стигнаха с гол на Калоян Кръстев (82). Победата изведе Славия на седмото място в класирането със 7 т, а Етър е 10-и с 4, след 4 поредни равенства до момента.", "date": "2019.08.09", "title": "Славия взе втора победа в първенството"}
{"url": "https://standartnews.com/sport/ksen-gol-sprya-cherno-more-za-vrkha-399032.html", "text": "Черно море направи 1:1 при гостуването си на Ботев във Враца и така пропусна да излезе макар и временно начело в efbet Лигата. Двубоят бе първи от петия кръг. Тимът от Варна водеше до 88-ата минута на срещата след гол на Исмаил Иса (45), но две минути преди да изтече редовното време Георги Вълчев изравни. Домакините започнаха мача по-добре, но Венцислав Керчев и Валери Домовчийски пропуснаха да вкарат от чисти позиции. След 25-ата минута Черно море се осъвзе от натиска на домакините и започна по-често да атакува. В 28-ата минута Исмаил Иса подаде да останалия сам пред вратата Мартин Минчев, но той би слабо и вратаря Красимир Костов изби. В добавеното време на първото полувреме Иса все пак успя да вкара за гостите. Той надбяга ветерана в защитата на Ботев Апостол Попов и се разписа за 0:1. Нормално врачани се вдигнаха на щурм след почивката, но атаките им бяха ялови. Все пак логиката възтържествува в 88-ата минута, когато Будинов подаде с глава топката към Георги Вълчев и той също с глава вкара за крайното 1:1. До края на мача вратарите на двата тима не позволиха да паднат нови голове. Така Черно море взе само точка и остава трети с 9 т. Лидер е Левски с 10, а Лудогорец е втори пак с 10, но с по-слаба голова разлика.", "date": "2019.08.09", "title": "Късен гол спря Черно море за върха"}
{"url": "https://standartnews.com/biznes/kakvo-se-sluchva-s-shefovete-na-aeroflot-399015.html", "text": "В разгара на лятото, вторият човек в „Аерофлот” - Вадим Зингман, вместо да пусне молба за отпуск, подаде заявление за напускане. И с това направи отново актуален въпроса какво се случва с ръководството на руския национален превозвач. \r\nТова е четвъртата оставка за година след като компанията напуснаха последователно заместник-генералният директор по стратегиите Калегари, мениджърът Сапринкин, който впоследствие оглави летище „Внуково” и зам.шефът по финанси  Курмашов. защото той постъпи в авиокампанията преди 10 години заедно с генералния директор Витали Савелиев. Двамата бяха тандем в Министерството на външноикономическото развитие и се считаха за изключително близки. \r\nВ официалното съобщение на „Аерофлот”пише, че компанията изказва благодарност на Зингман за работата, а решението е лично негово, защото иска да смени попрището след дълги години в авиацията. \r\nВсичко това звучи изненадващо и идва броени дни след първото заседание на новоизбрания съвет на директорите,  който се оглавява от министъра на транспорта Дитрих Иванович. На него  мениджърите отчетоха брилянтни данни за първото тримесечие на годината – 28 милиона превозени пътници, колкото зя цялата 2016 година. Както и увеличаване на пазарния дял на авиокомпанията, който достига 45,4%. \r\nСпоред доклада на ръководството, компанията е преодоляла кризисната ситуация от началото на година, когато при катастрофата на самолета \"Сухой Суперджет 100\" със 73 пътници и петчленен екипаж, загинаха 41 души, сред които две деца. \r\nПолетът на \"Аерофлот\"  СУ1492 от Москва до Мурманск беше принуден да се върне на летището по \"технически причини\" , а Независимо, че пилотите обявиха като причина мълнията, поразила самолета малко преди излитане, разследващите служби още не са изключили вариантите недостатъчна квалификация на пилотите или техническа неизправност. \r\nСлед злополучния полет националният авиопревозвач  отмени 11 полета, които е трябвало да бъдат извършени със \"Сухой Суперджет 100\". Месец по-късно ситуацията се нормализира.    \r\nКакто стана ясно от отчетите на компанията, инцидентът не се е отразил на количеството на пътниците, но със сигурност е довел до драконовски мерки във връзка с безопасността на полетите. Още повече, че това е компанията, която само преди година грабна международния приз за най-сигурен авиопревозвач, с най-млад авиопарк от повече от 150 самолети. Това стана възможно след реализиране на забавената с години покупка на повече от 40 машини Airbus SE A350. Сделката бе анонсирана като част от плана за експанзия на дружеството, предвиждаща увеличаване на капацитета на дружеството с между 8 и 12% годишно на фона на по-стабилната руска икономика и на поскъпналата рубла. \r\nБез съмнение запаленият самолет свали еуфорията от мениджърите на компания след като малко по-рано   от британската консултанска компания Skytrax и \"пет звезди\" от американската авиационна ассоциация APEX. \r\nВ същото време руският национален превозвач държи вече и рекорд с двигателите си. Преди броени дни стана ясно, че Rolls-Royce Trent 700, монтиран на Airbus A-330, собственост на руската авиокомпания Аерофлот, е постигнал междуремонтен нальот от 50 000 часа, поставяйки по този начин световен рекорд за двигател на широкофюзелажен самолет. \r\nЕрбъсът на Аерофлот е бил въведен в експлоатация през 2008 и оттогава е прелетял разстояние, равняващо се на 50 пътувания до Луната, като междувременно по двигателя- рекордьор са правени единствено периодични инспекции, но не и капитален ремонт. \r\nПърво място \"Аерофлот\" продължава да държи и по показателя най-силна самолетна марка в света, според консултантската компания Brand Finance, оставяйки зад себе си топ американски и близкоизточни самолетни компании. Това стана благодарение на спонсорството на британския футболен тим Манчестър Юнайтед, както и заради успешната си реклама в Азия, а и заради водещата си позиция на местния руски пазар. Основен показател и е и степента за безопасност, тъй като катастрофата тази година е единствения съществен инцидент за последните 20 години. \r\nВъпреки рекордите обаче  „Аерофлот“ преди повече от година замрази плановете си да се превърне в най-добрата авиокомпания в Европа – главно заради Въпрос на време е да разберем дали първият пилот на компанията - Витали Савелиев, ще се впусне отново в борбата за европейския трофей или ще последва пътя на близкия си доскоро партньор Зингман. \r\nА дотогава всеки пътник на \"Аерофлот\" може да стане свидетел на нещо любопитно.  Пилот от авиокомпанията наскоро бе цитиран от медии да казва, че е видял НЛО във вид на три кръга над Москва. Независимо, че официално компанията  опроверга информацията, кой знае – руската столица винаги е била голямата загадка за този свят, може да е така и за другите.  ", "date": "2019.08.09", "title": "Какво се случва с шефовете на Аерофлот?"}
{"url": "https://www.standartnews.com/sport/voleybolistite-bikha-egipet-na-starta-399039.html", "text": "България започна олимпийската квалификация по волейбол за мъже във Варна с очаквана победа над Египет с 3:1 (25:11, 33:31, 19:25, 25:19) в двубой от група А, изигран в Двореца на културата и спрорта. Победата дойде трудно, заради напасвавето в отбора на Египет в третия гейм. Все пак момчетата на Силвано Пранди се окопитиха и взеха решаващия четвърти на 19, а с това и мача. Утре националите ни играят с Пуетро Рико от 20,30 ч. Преди това от 17,00 ч Бразилия среща Египет. БНТ3 и БНТ ще излъчат срещите пряко. В класирането към момента води Бразилия с 3 т, пред България 3, Египет 0 и Пуерто Рико - 0. \"Аз даже очаквах този мач да бъде по-труден, коментира след срещата треньора на България Силвано Пранди. - Не съм изненадан от играта на Египет. Във втория гейм Египет повиши своето представяне и мача стана по-равностоен. Относно утрешния мач с Пуерто Рико очаквам още иден много труден мач със същата доза напрежение. Не гледах мача на Пуерто Рико с Бразилия, но от щаба ми го гледаха. Утре сутринта ще го анализираме\".", "date": "2019.08.09", "title": "Волейболистите биха Египет на старта"}
{"url": "https://standartnews.com/biznes/oshche-sme-v-igrata-za-vw-399022.html", "text": "Премиерът Бойко Борисов коментира пред германско издание, че България продължава да се бори за голямата инвестиция на „Фолксваген“ на Балканите. Страната ни може да предостави редица конкурентни предимства въпреки ограниченията на европейското законодателство, което забранява държавния протекционизъм за частните компании, смята българският премиер. Той изтъква действащия плосък данък от 10% за бизнеса и работещите, данъка върху дивидента, който при този вид инвестиции е нулев в страната, насърчаващото бизнеса законодателство и държавната подкрепа, комбинирани с добри транспортни връзки и ниски разходи за работни заплати. Другият претендент в борбата за завода – Турция, в случая печели от това, че не е задължена да се съобразява с политиката на Европейския съюз, но това в никакъв случай не ограничава шансовете на България, смята и Иван Михайлов – президент на автомобилния клъстер у нас. На финалната права на състезанието страната ни стои повече от сериозно, а шансовете да бъде предпочетена пред Турция са напълно реални. Защото България покрива изцяло изискванията на инвеститора и предлага стабилна икономическа среда, конкурентна данъчна система и доказано желание да насърчава развитието на силна национална индустрия като автомобилостроенето. България си е поставила за цел по-нататъшното разширяване на автомобилната индустрия. Според данни на правителството в сектора работят 250 компании с 65 000 служители, които произвеждат части за 90% от автомобилите, които се движат в Европа. Продукцията генерира 10% от брутния вътрешен продукт на страната, а оборотът за миналата година се изчислява на повече от 5 и половина милиарда евро. Затова от бранша вярват, че са готови за следващата голяма стъпка – производството на автомобили. И смятат, че могат да покрият високите изисквания на германския инвеститор към България. „Срещу нашата оферта Турция предлага огромния си пазар, а „Фолксваген“ разчита да продава около 40 000 автомобила годишно в страната, голяма част от които ще изкупува държавната администрация. Освен това срещу нас стои доказан автомобилен производител с опит и квалифициран персонал“, отчита Иван Михайлов. „И след като страната ни пребори конкуренцията на десет от локациите в няколко източноевропейски държави, включително признати автомобилни производители, сега остава в битката единствено с Турция и с реални сериозни шансове.“ Очаква се в новия проект инвеститорът да вложи един милиард и 300 млн. евро, да отвори 5000 работни места и да произвежда няколко от марките на „Фолксваген“. Окончателното решение се очаква до края на август или най-късно през септември.", "date": "2019.08.09", "title": "Още сме в играта за VW"}
{"url": "https://standartnews.com/kultura/alen-delon-poluchi-mozchen-udar-vzstanovyava-se-398961.html", "text": "Френската кинолегенда Ален Делон е получил удар и се възстановява в швейцарска болница. Новината беше съобщена от най-големия му син, предаде БНТ. Делон е получил и мозъчен кръвоизлив, но състоянието му е стабилно. Това е станало преди няколко седмици, но семейството на актьора е успяло да запази новината за здравословното му състояние в тайна. По думите на Антъни Делон, лекарите са го информирали, че жизнените функции на баща му са \"перфектни\", а състоянието му е стабилно. От изявлението на Антъни Делон става ясно, че инсултът е повалил звездата на френското кино преди около месец, но близките му са успяли да запазят състоянието му в тайна. \"Той претърпя операция в парижка болницата, където прекара три седмици в интензивното отделение. Край него бяхме всички - аз, сестра ми, брат ми и моята майка Натали\", допълни 54-годишният Антъни Делон. От парижката болница, Ален Делон е бил прехвърлен в швейцарска клиника, където възстановяването му продължава. С него е дъщеря му Анушка, който информира семейството за прогреса на звездата. В средата на юни 83-годишният Делон бе откаран в американската болница в парижкото предградие Ньой сюр Сен. Тогава бе обявено, че актьорът е в лечебното заведение поради зачестили пристъпи на мигрена. Семейството на Ален Делон е успяло да запази новината за здравословното му състояние в тайна няколко седмици, съобщи БНТ. През това време той се е лекувал в болница в Париж.", "date": "2019.08.09", "title": "Ален Делон получи мозъчен удар, възстановява се"}
{"url": "https://standartnews.com/mneniya/cherkva-s-grmootvod-399009.html", "text": "От 1994-а година 9 август е обявен за Международен ден на коренното население. Редно е да отбележа този ден, въпреки неясното усещане, че ООН и аз влагаме различен смисъл в израза „коренно население”. \r\n9 август 1994 беше обиковен ден за коренното население в България. Тъкмо бяха въвели ДДС-то и правителството на Любен Беров се клатеше под звуците на хита Love Is All Around на Wet Wet Wet. Беше по-нестабилно и от международното положение и закономерно падна на 2 септември. В Америка пак управляваше блондинка - Бил Клинтън, а в България – пак задкулисието, представлявано тогава от „Мултигруп”.  Предаването „Ку-ку” тъкмо предстоеше да бъде спряно точно заради издание, което представя България разделена и управлявана от „Мултигруп” и „Трон”. Предстоеше му да се превърне в партия – „Народно движение Ку-ку”, която съдът да не допусне на изборите, а 6 месеца по-късно върховният съд окончателно Всякакви аналогии със събития от живота на  коренното население днес са излишни или най-малкото ни застрашават да говорим пак за Слави Трифонов, а този разговор преди да е започнал взе да омръзва. \r\nПърво – терминът „коренен народ” или туземен, или автохтонен дали се отнася за нас? Спорове много! В учебниците все още пише за преселението на хан Аспарух, въпреки недвусмислените генетични данни, че националният геном съдържа доминиращи следи от „заварените” тук траки и в значително по-малка степен „славяни“ и степни народи от Азия. Така или иначе никой не може да оспори, че повече от 13 столетия населяваме тази територия и можем да претендираме най-малкото да сме местни. Друго доказателство: каквито и модернизации да ни връхлитат, местната култура безпощадно оцелява и върху ламарини и котлони в чушкопеци и тави и този септември, както стотици лета преди. Местното население все така хем чака месия да го оправи, хем иска – поне на думи – да участва пряко в управлението.  Местното население ги умее тези неща. През 1886-а, например, на 9 август по стар стил едни представители на местното население (капитаните Радко Димитриев, Георги Вазов и Атанас Бендерев, както и началникът на военното училище майор Петър Груев ) организират така наречения русофилски преврат срещу княз Александър Батенберг. Натоварват княза на една гемия и го провождат към Русия. На 10 и 11 август други представители на местното население (Стефан Стамболов, тогава председател на Народното събрание, подполковник Сава Муткуров, поборникът Иван Стоянович, Димитър Тончев и други) организират контрапреврат и за няколко дни свалят русофилските превратаджии. Князът се завръща на 17 август, но на 26 окончателно абдикира поради невъзможност за помирение с Русия на Александър Трети, която още не може да преглътне Съединението (всъщност, преглъща го едва десет години по-късно – през 1896-а). \r\n От тогава до днес коренното население по отношение на Русия е малко като черква с гръмоотвод – в смисъл надява се, че по Божия милост ще го отминат гръмотевиците, но изпитва известна несигурност. Да не говорим за клетия Батенберг, който, въпреки всички обиди и унижения, до смъртта си продължава искрено да обича коренното население и даже повелява костите му да почиват в България. С друг човек, обичащ България – Ото фон Бисмарк – има забавен момент, свързващ го с княза. Железният Ото е един от главните виновници за съществуването на нова България, тачи българите и даже ги нарича  „прусаците на Балканите“. Но и той е бил наясно с колебливата природа на коренното население. Твърдят, че когато тръгвал за България, Александър Батенберг попитал Бисмарк открито – да става ли  княз на българите при положение, че Русия е категорично против...  „Иди“ – рекъл му Бисмарк – „все ще ти остане някой хубав спомен“. Създателят на модерна Германия е бил напълно наясно с перспективите на позицията „цар на българите“. И последвалата история до Симеон Втори с нищо не го е опровергала. На всички им остана по някой хубав спомен. Е, на някои и малко гора, ако не им я вземат окончателно... \r\nИ тогава, и сега политиката е занятие с предизвестен нещастен край. Особено политиката спрямо коренното население на България. И особено тази, в която е намесена Русия. Приликите ще са очарователни, ако и германците, от които зависи завода на \"Фолксваген\" да е тук, ни обичат като Батенберг и като Бисмарк вярват, че сме прусаците на Балканите. Но въпреки това и преобладаващо коренно население, което би акламирало русофилски преврат повече от завод на „Фолксваген“. Не знам как да помогна на премиера да се пребори завода да е в България. Неудобно ми е да го изрека, но притесненията на германците не са свързани с политиката, а с квалификацията на коренното население... Не знам как да помогна и на Слави Трифонов да не настоява за пряк избор на шефове на районни полицейски управления (това ще означава дилърите на дрога официално да се включат в изборите, а Ценко Чоков освен кмет на Галиче, да бъде и доживотен шериф). Единственото, което мога да направя, е да се опитвам да разбирам коренното население, към което принадлежа и да го променям лека-полека, ей така, припомняйки му някои моменти от собствената му история. Защото – доказано е – ако пишките ни бяха къси като паметта, отдавна да сме изчезнали като коренно население.", "date": "2019.08.09", "title": "Черква с гръмоотвод"}
{"url": "https://standartnews.com/regionalni/6-oblasti-s-investiitsii-ot-evrofondove-za-vik-398920.html", "text": "    Министерство на регионалното развитие и благоустройството (МРРБ) подаде проектно предложение за предоставяне на безвъзмездни средства от Оперативна програма „Околна среда 2014 – 2020 г.“ (ОПОС) за изготвяне на нови шест Регионални прединвестиционни проучвания (РПИП) за водоснабдяване и канализация. Те са за обособените територии на Велико Търново, Габрово, Хасково, Софийска област, Плевен и Търговище. В резултат на това и тези области ще получат достъп до инвестиции за ВиК инфраструктура от европейските фондове, след като изпълниха изискванията за финансиране по ОПОС. Новото проектно предложение за шестте области е по процедура за директно предоставяне на безвъзмездна финансова помощ (БФП) № BG16M1OP002-1.018 „Подпомагане на регионалното инвестиционно планиране на отрасъл ВиК – етап 2” по приоритетна ос 1 „Води“ на ОПОС. Целта ѝ е подготовка на РПИП за определяне на приоритети за инвестиции във ВиК инфраструктура в новоконсолидирани райони, обслужвани от един ВиК оператор. Предложението е продължение на изпълнявания в момента от МРРБ проект „Подпомагане регионалното инвестиционно планиране на отрасъл ВиК“ и се основава на принципите за интегрирано и регионално планиране и изпълнение на инвестиции във ВиК инфраструктура. Благодарение на него вече 14 ВиК оператори подадоха разработените след изготвяне на РПИП предложения за финансиране по ОПОС. Обособените територии, в които те ще бъдат реализирани са: Русе, Враца, Бургас, Варна, Видин, Добрич, Кърджали, Перник, Пловдив, Силистра, Сливен, Стара Загора, Шумен и Ямбол. Чрез дейностите по проектите ще бъде изградена и рехабилитирана ВиК инфраструктура в 50 населени места и ще бъде подобрено качеството на предоставяните услуги на над 2 млн. души, като общата стойност на планираните инвестиции е приблизително 2 млрд. лева. Първият договор по процедурата - за обособената територия на ВиК Враца, вече е подписан. В рамките на предвидените в проекта инвестиции ще бъдат реконструирани и доизградени главни и второстепенни клонове от водоснабдителната мрежа с дължина почти 54 км и реконструирани 0.785 км довеждащ водопровод. В резултат ще бъдат намалени загубите на вода във Враца, Мездра, Козлодуй и Бяла Слатина. Инвестициите в област Враца включват и доизграждане на 22,740 км канализационна мрежа и рехабилитация на 0,970 км от съществуващата. В резултат се очаква повишаване на нивото на присъединеност, намаляване замърсяванията в следствие на нерегламентирани зауствания в реки и дерета на непречистени отпадъчни води. Предвиждат се и дейности за подобряване на експлоатацията на пречиствателните станции във Враца и Козлодуй в съответствие с изискванията на Директива 91/271/ЕИО. Общият размер на планираните инвестиции в областта възлиза на близо 50 млн. лева. През месец февруари т.г. беше подписан и договор за безвъзмездна финансова помощ с бенефициент „ВиК“ ЕООД Смолян, финансиран по процедура BG161M1OP002-1.014 „Регионален инвестиционен ВиК проект за обособената територия на „ВиК“ ЕООД Смолян“ по ОПОС. Дейностите по него включват: рехабилитация на пречиствателната станция за отпадъчни води в Смолян, изграждане и реконструкция на 14 км водопроводна и 19 км канализационна мрежа. Изпълнението на проекта ще подобри пречистването на отпадъчните води и ще намали чувствително загубите във водопреносната мрежа. Общият размер на инвестицията е 91,3 млн. лв., а срокът за изпълнение на дейностите е 48 месеца. Изготвянето на проектното предложение на ВиК оператора бе подпомогнато чрез реализацията на пилотния проект „Подкрепа на реформата в отрасъл ВиК“, изпълнен от МРРБ с финансиране по Оперативна програма „Околна среда 2007-2013 г.“. РПИП се разработват в отговор на изискванията за прилагане на регионален подход при планирането и реализирането на инвестиции във ВиК инфраструктура от европейските структурни и инвестиционни фондове, като се отчитат нуждите на ВиК системите и съоръженията за териториите в тяхната цялост, с цел гарантиране на ефективното развитие и функциониране на инфраструктурата, целесъобразното насочване на финансовия ресурс, икономии от мащаба и устойчивост на системите в дългосрочен период.", "date": "2019.08.09", "title": "6 области с инвестиции от еврофондове за ВиК"}
{"url": "https://standartnews.com/regionalni/remontirat-ulitsi-v-blagoevgrad-398981.html", "text": "Три улици в града ще бъдат изцяло преасфалтирани по разпореждане на кмета на града д-р Атанас Камбитов. Това са улиците \"Шар планина\", Вардар\" и \"Дойран\". Ремонтните дейности ще обхванат участъка  от отбивката  на ул. „Славянска“, по ул. „Дойран“ до Социалните жилища и обратно до новия светофар. Очаква се преасфалтирането да стартира до седмица, като жителите на квартала ще бъдат известени кога точно ще се случи това. Кметът на общината реагира и на сигнал на граждани за нужда от ремонт на две улици в квартал \"Струмско\". Той разпореди веднага да се направи необходимото за полагането на трошен камък на улиците „Юрий Гагарин“ и „Трудолюбие“ в квартала. Мерките се вземат незабавно, тъй като улиците не са в добро състояние. Към момента обаче те не могат да бъдат асфалтирани, тъй като се налага да се извършат отчуждителни мероприятия. \r\nУлица „Юрий Гагарин“ е заложена за проектиране през настоящата година.. След приключване на всички законови процедури, улиците ще бъдат предвидени за асфалтиране. В края на юли 2019 г., кметът на Благоевград д-р Атанас Камбитов откри и шест напълно благоустроени улици в IV микрорайон. Това са улиците „Ветрен“, „Роден край“, „Черно море“, „Съединение“, „Независимост“ и „Руен“. С благоустрояване на улиците бяха изградени и шест подпорни стени,  които осигуряват безопасността на преминаващите автомобили, пешеходци. Изградени бяха  нови тротоари и LED осветление. Обособени бяха и  паркоместа и зелени зони.   По инициатива на кмета д-р Атанас Камбитов, през 2014 година,в IV микрорайон, бяха узаконени жилищата на стотици домакинства. Община Благоевград работи последователно по изпълнение на обектите, заложени в Капиталовата програма за 2019 г.  ", "date": "2019.08.09", "title": "Ремонтират улици в Благоевград"}
{"url": "https://standartnews.com/regionalni/pitat-varnentsi-za-sdbata-na-dupkata-398982.html", "text": "На връх празника на града 15 август, Голяма Богородица, община Варна стартира допитване до гражданите на града каква да е съдбата на т.нар. Дупка в центъра (теренът между булевард \"Княз Борис Първи\" и ул. \"Княз Александър Батенберг\", ул. \"Воден\" и ул. \"Архимандрит Филарет\"). Предвижда се допитването да се проведе в две посоки - проучване на нагласите сред специалисти в областта на архитектурата, градоустроустройството, културата, туристическия, хотелиерски, ресторантьорския бизнес и други заинтересувани страни, след което ще бъде търсено и широко обществено мнение чрез анкета, съставена на база обработените мнения на специалистите от първия етап. След обработване на резултатите ще бъде обявен международен конкурс за пространството, заяви кметът Иван Портних. Подробна информация за Дупката ще бъде качена в специален сайт, който ще бъде пуснат следващата седмица. Т. нар. Дупка е пространство, разположено в идеалния център на града, и следва да съчетава различни обществени и търговски функции, които да направят участъка от бул. \"Княз Борис Първи\" и околните обществени пространства към ул. \"Воден\" и ул. \"Шипка\" още по-живи и използваеми, обясниха експертите от Обединение \"Идея за Варна\", които ще изготвят проучването. Целта е да се намери точната функция на пространството, като отправна точка от пешеходната зона на Варна към Приморския парк, Римски терми - големи и малки, пристанището и други градски музеи, археологически обекти и обществени пространства. Улиците \"Хан Аспарух\" и \"Александър Батенберг\" са важна връзка между морето и активната градска зона, които от десетилетия са блокирани от т.нар. Дупка. Затова бъдещите пространства трябва да обслужват на първо място обществения интерес и да интегрират по съвременен и достъпен начин откритите археологически ценности, коментира главният архитект на община Варна Виктор Бузев.", "date": "2019.08.09", "title": "Питат варненци за съдбата на Дупката"}
{"url": "https://standartnews.com/regionalni/obnovyavat-starozagorskiya-zooparka-s-evropeyski-sredstva-399003.html", "text": "Проектът за реконструкция и обновявана на старозагорския зооопарк е  получил одобрение за финансиране от „Фонд за устойчиви градове“, съобщиха от общината. Договорът, който вече е подписан, е за малко над 4,1 млн. лв., от които повече от 2,4 млн. лв. са съфинансиране от „Европейския фонд за регионално развитие“ по оперативната европрограма „Региони в растеж“ 2014-2020“. След сключване на договора с фирмата, спечелила обществената поръчка, обновяването на зоопарка ще стартира официално идния месец.  Срокът за изпълнение е 18 месеца, но при хубаво време строителните работи може да свършат и по-рано“, прогнизира старозагорският градоначалник Живко Тодоров, който вече бе номиран за трети мандат. \r\n   Докато трае ремонта зоопаркът няма да работи, а животните ще бъдат подслонени временно на други места. Реализацията на проекта, който ще подобри цялостното състояние на зоната на зоопарка в съответствие със световните стандарти за отглеждане на животни.Предвижда се изграждане и на учебен център с експозиционна част.  \r\n   Проектът включва още и подновяване на външната ограда на градината, рехабилитация на съществуващите алеи за разходка и изграждане на нови, нови санитарни възли и други. Всички защитни огради около клетките ще бъдат обновени по единен архитектурен детайл от дървесна конструкция в съответстие с естествената среда на животните. \r\n  Зоопаркът, който се намира в сърцето на най-големия парк в града – „Митрополит Методий Кусев“, е създаден през 1957 и е вторият в страната, след Софийския - на площ от 70 дка с над 400 животни, от 80 вида, от почти всички континенти.  \r\n ", "date": "2019.08.09", "title": "Обновяват старозагорския зоопарка с европейски средства"}
{"url": "https://standartnews.com/regionalni/po-moreto-dva-pti-poveche-zhertvi-na-katastrofi-399019.html", "text": "Тежките пътнотранспортни произшествия на територията на Варненска област от началото на годината са 330, загиналите са 24, а ранените - 437. Статистиката на КАТ беше коментирана на заседание на областната комисия за безопасност на движението във Варна с участието на Малина Крумова - председател на Държавната агенция за безопасност на движението, която заседава в морската столица заради зачестилите пътни инциденти. Крумова оповести мерките, които ще бъдат взети в града и региона до края на сезона. „Областното пътно управление ще се заеме с обезопасяване на два участъка по пътя Варна - Добрич на 9-и километър и по пътя Варна – Оброчище на 7-и километър. Ще се предприемат действия за изграждане на кръгово кръстовище на т.нар. Долна Трака“, допълни тя. И подчерта, че в област Варна се регистрира почти двойно увеличение на загиналите при пътнотранспортни произшествия в сравнение със същия период на 2018 г. „Друга негативна тенденция е големият брой инциденти в населените места. Това е проблем, по който ще продължим да работим с общините. Тук се надявам, че тази проактивност, която има Варна, ще бъде продължена и от другите общини в региона“, каза Малина Крумова. Кметът на Варна Иван Портних поиска драстично увеличаване на санкциите за неправоспособни водачи, както и криминализиране на подобни деяния. Той информира, че до три месеца, след като общината е изкупила дяловете на австрийската фирма „Ефкон“, с която имаше съдебен спор, ще възстанови изцяло видеонаблюдението по основните пътни артерии в града.", "date": "2019.08.09", "title": "По морето: Два пъти повече жертви на катастрофи"}
{"url": "https://standartnews.com/svyat/pochina-prezidentt-na-unikredit-398983.html", "text": "На 76-годишна възраст внезапно почина президентът на Уникредит Фабрицио Сакомани, съобщава италианският в. \"Стампа\". Само ден преди това Сакомани беше на пресконференцията за представяне на резултатите на банката за полугодието. От април 2018 г. той беше председател на административния съвет на Уникредит. Преди това е бил 25 години в италианската Централна банка, която в даден момент оглави. Бил е и министър на икономиката и на финансите.  ", "date": "2019.08.09", "title": "Почина президентът на Уникредит"}
{"url": "https://www.standartnews.com/sport/botev-vr-i-cherno-more-otkrivat-petiya-krg-398990.html", "text": "Ботев (Враца) и Черно море откриват днес от 18,00 часа петия кръг на елитната efbet Лига. Главен съдия на мача ще е Петър Костадинов. Вторият мач от кръга е от 20,30 ч довечера и в него Славия приема Етър (гл.с. Валентин Железов). В събота от 18,00 ч Ботев (Пд) е домакин на Царско село (гл.с. Георги Иванов), а от 20,30 ч Левски приема Берое (Николай Йорданов). В неделя от 17,45 ч играят Арда - Локо (Пд) с главен съдия Никола Попов, а от 20,30 ч е дербито на кръга Лудогорец - ЦСКА-София (гл.с. Драгомир Драганов). В понеделник (12 август) е мача Дунав - Витоша (гл.с. Георги Кабаков). В класирането преди този кръг води Левски с 10 т, пред Лудогорец 10, Черно море - 8 и др.", "date": "2019.08.09", "title": "Ботев (Вр) и Черно море откриват петия кръг"}
