{"url": "https://standartnews.com/sport/studen-dush-za-levski-v-plovdiv-406383.html", "text": "Борещият се за първото място в efbet Лига Левски загуби изненадващо с 0:1 в Пловдив от Ботев. Единственото попадение в мача вкара Александър Тонев (47), след пас на Тодор Неделев. Преди почивката Паулиньо направи 100-процентов пропуск пред вратата на Ботев. Той бе изведен от Дани Алар на 6 метра фронтално от вратата, но вместо да скъса мрежата, той подаде леко топката на вратаря на домакините. Загубата направи така, че „сините” вече изостават на четири точки от върха, след като имат 35, а Лудогорец е с 39, но на „орлите” им предстои гостуване на Витоша Бистрица по-късно тази вечер. Втори пък след кръга излезе Локомотив Пловдив, който е с 36 пункта. Четвъртият ЦСКА е на четири точки зад отбора, воден от Петър Хубчев и е с 31 точки. Ботев Пловдив, от своя страна, записа втората си поредна победа при Ферарио Спасов и се изкачи до 10-ата позиция във временното класиране на efbet Лига с 16 точки. \"За мен основната причина за загубата е в нас. Това, в което досега бяхме силни, днес го нямаше. Дори обратното. Липсваше агресия, топката не вървеше бързо, не бяхме близо до противника. Започнахме колебливо и дадохме криле на противника. Трябваше да започнем мача така, както се опитахме да го завършим, коментира треньора на Левски Петър Хубчев. - Въпреки мястото им в класирането, аз познавам футболистите на Ботев. Това е един изключително силен отбор. Изненада ни агресията, на която ние разчитахме. Не може да вземем контузените като едно общо. Всеки си е за него си, но се надявам по време на почивката да тренираме всички. Ще починем два-три дни и след това ще тренираме. Няма да играем контроли, няма да ходим на лагери, точно защото имаме много контузени\", завърши Хубчев.", "date": "2019.11.10", "title": "Студен душ за Левски в Пловдив"}
{"url": "https://standartnews.com/sport/livrpul-specheli-bitkata-za-angliya-406395.html", "text": "Ливърпул успя да спечели убедително дербито на 12-ия кръг във Висшата лига срещу Манчестър Сити с 3:1. След този мач \"мърсисайдци\" събраха 34 точки в класирането и се намират на цели 8 точки пред втория и третия в класирането, като в случая това са Лестър и Челси. \r\nФабиньо откри за домакините в 6-ата минута на срещата, а Мохамед Салах удвои в 13-ата минута. Садио Мане вкара за класическия резултат в 51-ата минута и така сложи край на спора. Гостите стигнаха до почетно попадение чрез Бернардо в 78-ата минута. С тази си победа със сигурност отборът на Клоп прави смела крачка към титлата във Висшата лига.", "date": "2019.11.10", "title": "Ливърпул спечели битката за Англия"}
{"url": "https://www.standartnews.com/sport/livrpul-specheli-bitkata-za-angliya-406395.html", "text": "Ливърпул успя да спечели убедително дербито на 12-ия кръг във Висшата лига срещу Манчестър Сити с 3:1. След този мач \"мърсисайдци\" събраха 34 точки в класирането и се намират на цели 8 точки пред втория и третия в класирането, като в случая това са Лестър и Челси. \r\nФабиньо откри за домакините в 6-ата минута на срещата, а Мохамед Салах удвои в 13-ата минута. Садио Мане вкара за класическия резултат в 51-ата минута и така сложи край на спора. Гостите стигнаха до почетно попадение чрез Бернардо в 78-ата минута. С тази си победа със сигурност отборът на Клоп прави смела крачка към титлата във Висшата лига.", "date": "2019.11.10", "title": "Ливърпул спечели битката за Англия"}
{"url": "https://standartnews.com/sport/zavrshi-drzhavnoto-po-tenis-za-zhurnalisti-406371.html", "text": "При голям интерес премина дългоочакваната тенис проява, а именно държавното първенство във водещия спортен комплекс \"ДЕМА\". Преставители на повече от 15 медии се бориха за призовите места даващи право за участие в световния шампионат на  журналистите. \r\nРадостен и факта че имаше на нови млади колеги които се включиха успешно в битката за наградите. Победители в отделните възрастови групи станаха жените Йоана Андреева от списание HiComm наложила се на финала Десислава Кулелиева от вестник 24 часа.  Кулелиева заедно с Биляна Караманолева бяха най-добри  при двойките. \r\nПри мъжете в групата до 45 години Николай Драгиев от \"Евроспорт\" се наложи над изнената на турнира Светлин Йочев от ТВ Плюс. В групата до 60 Крум Савов от livesport се наложи над Асен Григоров от \"Тенис кафе\" А при най-възрастните Тодор Попов победи на финала Борислав Костурков с 6:2. Двойките при мъжете спечелиха Драгиев и Георги Харизанов, шеф на ТВ. Европа. Призьорите бяха наградени от председателя на тенис клуб \"Журналист\" Георги Дончев с награди осигурени от Sport Depot.", "date": "2019.11.10", "title": "Завърши държавното по тенис за журналисти"}
{"url": "https://www.standartnews.com/sport/fenovete-na-botev-pd-s-mirno-shestvie-406354.html", "text": "Стотици фенове на Ботев (Пд) се събраха днес на “Колежа” и блокираха движението по бул. Източен с песни “Искаме си Колежа”. Те заявиха, че както днес събирането е мирно, то следващият път ще прерасне в протест. Търпението на “жълто-черните” привърженици беше взривено, след като преди дни стана ясно, че стадионът им скоро няма да бъде завършен, въпреки дадените преди 2 месеца обещания. От \"Колежа\" феновете на Ботев се отправиха към Общината.", "date": "2019.11.10", "title": "Феновете на Ботев (Пд) с мирно шествие"}
{"url": "https://www.standartnews.com/sport/zavrshi-drzhavnoto-po-tenis-za-zhurnalisti-406371.html", "text": "При голям интерес премина дългоочакваната тенис проява, а именно държавното първенство във водещия спортен комплекс \"ДЕМА\". Преставители на повече от 15 медии се бориха за призовите места даващи право за участие в световния шампионат на  журналистите. \r\nРадостен и факта че имаше на нови млади колеги които се включиха успешно в битката за наградите. Победители в отделните възрастови групи станаха жените Йоана Андреева от списание HiComm наложила се на финала Десислава Кулелиева от вестник 24 часа.  Кулелиева заедно с Биляна Караманолева бяха най-добри  при двойките. \r\nПри мъжете в групата до 45 години Николай Драгиев от \"Евроспорт\" се наложи над изнената на турнира Светлин Йочев от ТВ Плюс. В групата до 60 Крум Савов от livesport се наложи над Асен Григоров от \"Тенис кафе\" А при най-възрастните Тодор Попов победи на финала Борислав Костурков с 6:2. Двойките при мъжете спечелиха Драгиев и Георги Харизанов, шеф на ТВ. Европа. Призьорите бяха наградени от председателя на тенис клуб \"Журналист\" Георги Дончев с награди осигурени от Sport Depot.", "date": "2019.11.10", "title": "Завърши държавното по тенис за журналисти"}
{"url": "https://standartnews.com/svyat/otkrikha-novo-petrolno-nakhodishche-v-iran-406389.html", "text": "Иран откри ново петролно находище в югозападната част на страната със запаси от 53 милиарда барела суров петрол. Това обяви днес иранският президент Хасан Рохани в реч на митинг в град Язд, съобщиха Асошиейтед прес и ТАСС. Рохани уточни, че петролното находище се намира в югозападната провинция Хузестан и е на площ от 2,4 хиляди квадратни километра. Това е второто по големина петролно находище в Иран, след това в Ахваз, което е със запаси от 65 милиарда барела, отбелязва АП.", "date": "2019.11.10", "title": "Откриха ново петролно находище в Иран"}
{"url": "https://www.standartnews.com/sport/stezhka-kostadinova-v-top-100-na-nay-znachimite-zheni-406369.html", "text": "Стефка Костадинова бе най-аплодираният гост на тържеството, с което бе отбелязана 100-годишнината на най-влиятелната неправителствена организация в защита правата на жените – Зонта Интернешънъл. Още при влизането на световната рекордьорка в скока на височина в Аулата на Софийския университет „Св. Климент Охридски“, препълнената зала се разтресе от продължителни аплодисменти в чест на великата българка. Костадинова е първата жена и първата олимпийска шампионка – председател \r\nна Български олимпийски комитет. От 1987 г досега Стефка все още държи световния рекорд в скока на височина от 209 см. \r\nПо време на тържеството журналистът и тв продуцент Георги Тошев представи книгата „Аз съм…“, описваща съдбите на 100 жени, оставили траен отпечатък в човешката история – Стефка е определена за една от тях. Костадинова благодари на всички, отдадени от години на една изключително отговорна и важна за човечеството кауза, след което раздаде стотици автографи. Същевременно Зонта Интернешънъл отличи бившия премиер на България Ренета Инджова с Националната награда за принос в \r\nподобряване статута на жените в обществото. На тържеството присъства и Валентина Цветкова (на снимката с Костадинова) - единствената у нас и в света жена - пилот на правителствен самолет. \r\nЗонта Интернешънъл е създадена на 8 ноември 1919 г. в Бъфало, САЩ. Има общ консултативен статут в Икономическия и социален съвет на ООН, консултативен статут към ЮНЕСКО и статут на участник в съвета на Европа. Работи в 63 страни на всички континенти.", "date": "2019.11.10", "title": "Стефка Костадинова в топ 100 на най-значимите жени"}
{"url": "https://standartnews.com/sport/stezhka-kostadinova-v-top-100-na-nay-znachimite-zheni-406369.html", "text": "Стефка Костадинова бе най-аплодираният гост на тържеството, с което бе отбелязана 100-годишнината на най-влиятелната неправителствена организация в защита правата на жените – Зонта Интернешънъл. Още при влизането на световната рекордьорка в скока на височина в Аулата на Софийския университет „Св. Климент Охридски“, препълнената зала се разтресе от продължителни аплодисменти в чест на великата българка. Костадинова е първата жена и първата олимпийска шампионка – председател \r\nна Български олимпийски комитет. От 1987 г досега Стефка все още държи световния рекорд в скока на височина от 209 см. \r\nПо време на тържеството журналистът и тв продуцент Георги Тошев представи книгата „Аз съм…“, описваща съдбите на 100 жени, оставили траен отпечатък в човешката история – Стефка е определена за една от тях. Костадинова благодари на всички, отдадени от години на една изключително отговорна и важна за човечеството кауза, след което раздаде стотици автографи. Същевременно Зонта Интернешънъл отличи бившия премиер на България Ренета Инджова с Националната награда за принос в \r\nподобряване статута на жените в обществото. На тържеството присъства и Валентина Цветкова (на снимката с Костадинова) - единствената у нас и в света жена - пилот на правителствен самолет. \r\nЗонта Интернешънъл е създадена на 8 ноември 1919 г. в Бъфало, САЩ. Има общ консултативен статут в Икономическия и социален съвет на ООН, консултативен статут към ЮНЕСКО и статут на участник в съвета на Европа. Работи в 63 страни на всички континенти.", "date": "2019.11.10", "title": "Стефка Костадинова в топ 100 на най-значимите жени"}
{"url": "https://standartnews.com/sport/fenovete-na-botev-pd-s-mirno-shestvie-406354.html", "text": "Стотици фенове на Ботев (Пд) се събраха днес на “Колежа” и блокираха движението по бул. Източен с песни “Искаме си Колежа”. Те заявиха, че както днес събирането е мирно, то следващият път ще прерасне в протест. Търпението на “жълто-черните” привърженици беше взривено, след като преди дни стана ясно, че стадионът им скоро няма да бъде завършен, въпреки дадените преди 2 месеца обещания. От \"Колежа\" феновете на Ботев се отправиха към Общината.", "date": "2019.11.10", "title": "Феновете на Ботев (Пд) с мирно шествие"}
{"url": "https://standartnews.com/sport/ludogorets-specheli-s-ksen-gol-406391.html", "text": "Лудогорец постигна минимална и измъчена победа с 1:0 при гостуването на Витоша Бистрица в последен двубой от неделната програма на 16-тия кръг на efbet Лига. Единственото попадение в един иначе не особено приятен за наблюдаване мач беше дело на Димо Бакалов в първата минута на добавеното време. Така шампионите вече имат 42 точки и увеличиха на 6 точки преднината си пред втория Локо (Пд). Левски е трети на 7 точки от Лудогорец.", "date": "2019.11.10", "title": "Лудогорец спечели с късен гол"}
{"url": "https://standartnews.com/sport/arda-ss-senzatsionna-pobeda-v-elita-406365.html", "text": "Новакът в efbet Лига Арда сътвори сензацията на 16-ия кръг, като победи при гостуването си на Берое в Стара Загора с 1:0. Единственото попадение в мача вкара от дузпа Радослав Василев (42). Пак от дузпа Берое можеше да стигне поне до точката в 82-ата минута. Голаджията Мартин Камбуров бе съборен в пеналта от капитана на Арда и рефера напълно резонно отсъди наказателния удар. Авторът на 225 гола в елита Камбуров застана зад топката. Този път обаче късметът не бе на негова страна и той дори не уцели вратата пазена от Караджов. Така Арда спечели и изпревари Берое в класирането. Тимът от Кърджали вече е шести с 22 т, а Берое е осми с 21.", "date": "2019.11.10", "title": "Арда със сензационна победа в елита"}
{"url": "https://standartnews.com/svyat/yapontsite-posreshchat-noviya-imperator-406380.html", "text": "Верни на вековните традиции, японците дадоха дължимото си уважение на новия император Нарухито и императрица Масако на тържествен парад в централен Токио по повод интронизацията тази година. 59-годишният император Нарухито седна на трона прем май, след като баща му, Акихито, се превърна в първия абдикирал монарх в последните два века. Първоначално парадът трябваше да се проведе на 22 октомври, когато Нарухито официално се качи на престола пред гости от 190 държави, но беше отложен заради унищожителен тайфун, връхлетял азиатската държава. Десетки хиляди японци от цялата страна се събраха по 4.6-километровия маршрут, за да наблюдават парада. 147 милиона щатски долара са отделени за церемониите по възкачването на престола на Нарухито, включително и за днешния парад.", "date": "2019.11.10", "title": "Японците посрещат новия император"}
{"url": "https://www.standartnews.com/sport/ludogorets-specheli-s-ksen-gol-406391.html", "text": "Лудогорец постигна минимална и измъчена победа с 1:0 при гостуването на Витоша Бистрица в последен двубой от неделната програма на 16-тия кръг на efbet Лига. Единственото попадение в един иначе не особено приятен за наблюдаване мач беше дело на Димо Бакалов в първата минута на добавеното време. Така шампионите вече имат 42 точки и увеличиха на 6 точки преднината си пред втория Локо (Пд). Левски е трети на 7 точки от Лудогорец.", "date": "2019.11.10", "title": "Лудогорец спечели с късен гол"}
{"url": "https://standartnews.com/kultura/katrin-denov-buntarka-s-kauza-406345.html", "text": "Катрин Деньов, която тези дни влезе в болница заради „сериозно неразположение“, което се оказа инсулт, вероятно се е претоварила на снимачната площадка. Тя е била пред камерите на драмата \"De son vivant\" на Еманюел Берко, където играе майка на син, болен от рак. За щастие, Деньов няма тежки поражения и се очаква да се възстанови сравнително скоро, въпреки че докторите категорично са й забранили да работи в близките месец-два. По всичко изглежда, че Ледената кралица не е чак толкова студена – възможно е емоциите около сценария и образа да са й дошли в повече. Кинодивата има в кариерата си над 120 роли. От 15 ноември ще я гледаме и в афиша на фестивала, организиран по традиция от Френския институт в рамките на Киномания. Деньов, която  редовно дефилира по червените килими като една от най-големите звезди на миналия и този век, напоследък се въздържа да коментира изявите на феминистките движения в Холивуд. Да припомним, че тя е против заклеймяването на флирта и секса. „Не бива бунта срещу  злоупотребата с продуцентска и режисьорска власт да се трансформира в омраза към мъжете и любовта. А голите сцени винаги са ме смущавали – и като актриса, и като зрител“, казва звездата. И отрича своята пословична хладнина. „Просто съм резервирана. Необходимо е, защото живеем във времена на лудост. Всичко започна с аферата „Клинтън“. Защо целият Интернет се занимава с кръшкачите? Къде са правилата?  В пресата отдавна ги няма. Но нима някой спечели от това, че всички знаят всичко за всеки? Човек се интересува от сексуалните приключения на известните – но узнае ли, вече е потресен. А в секса няма нищо шокиращо Докато не застраши живота на някого, разбира се. Не бива да се сравняват любителите на еротиката с извратеняците, които опипват момичета в метрото“, твърди Деньов. Всъщност това е нейната кауза - да бъде откровена до бруталност. \"Изнасилването е престъпление, но не и опитът да съблазниш, да докоснеш коляно, да откраднеш целувка“, каза тя преди време пред „Монд“. \r\nКатрин е родена на 22 октомври 1943 година в Париж в семейството на актьорите Морис Дорлеак и Рене Симоно.  Дебютира на 13 във филма „Ученички“ като Катрин Дорлеак. За да се различава от кака си Франсоаз,  взима моминското име на майка им – Деньов.  Популярността я връхлита след премиерата на мюзикъла на Жак Деми от 1964-а „Шербурските чадъри“. Но скоро се затваря в себе си, за да потисне неописуемата мъка по Франсоаз – красивата и талантлива нейна по-голяма сестра, на която всички обещават грандиозно бъдеще в киното, загива в катастрофа само на 25.  Дълги години Деньов мълчи за личните си терзания по ръба на пропастта.  Отчаянието след смъртта на Франсоаз никога не я напуска  – тя просто свиква да живее с него.  „Децата ми винаги са ме спасявали от абсолютното страдание, от желанието да абдикирам от живота.  Бях  доста млада,  когато ги родих – и в това е моето щастие.  Те са противоотровата“,  не се колебае  Катрин, която има и внучета. \r\nТя е прочута и с факта, че нито един мъж никога не успява да я доминира – нито с емоции, нито със секс, нито с роли. „Откажете брака и ще запазите любовта\", убедена е тя.  Както е убедена, че малко мъже се отдават на възвишените чувства. Първата й любов е режисьорът Роже Вадим – тя е едва на 17, а той е на 32.  Катрин бяга от дома на родителите си, за да потъне в обятията на плейбоя с руска кръв, ухаеща на водка. След като ражда сина му Кристиан, Вадим все пак й предлага ръката си, но тя му се изсмива. До края на живота му през 2000-та година подържат приятелски отношения.  Катрин го изпраща в последния му път ръка за ръка с другите му вдовици – Бриджит Бардо, Джейн Фонда, Анита Стройберг, Мари-Кристин Баро. Единственият мъж, чиито пръстен приема, е британският фотограф Дейвид Бейли. Но и с него живее само година, въпреки че официално се развеждат след още шест. „Все пак научих добре английски“, хвали го тя след време. Франсоа Трюфо копнее за нея, но уви – тя никога не дава напразни надежди на мъжа,  с когото спи.  Трюфо умира само на 52, отчаяно домогващ се до обичта й. Когато среща Марчело Мастрояни, той е на 46 – при това зарязан от Фей Дънауей. Много е женен, но обещава на Катрин да се разведе и да минат под венчило, макар че тя е на светлинни години от подобна перспектива. Ражда му Киара, но и това не помага. Ледената Катрин отказва да се отнася към него като към потенциален съпруг, въпреки че му забърква манджи – нещо нечувано за нея. Романът й с Жерар Депардийо трае 10 години Два остри камъка, които се възпламеняват взаимно. След него става двойка с Пиер Лескюр – могъщият президент на телевизионния „Canal+“.  В краката й падат още Клинт Истууд, Джони Холидей, Луис Бунюел.  Пее в дует с Бернадет Лафонт, Малкъм Макларън, Джо Кокър. \r\nДа припомним, че Деньов беше в София за снимките на „Изток-Запад“ на Режис Верние.  Из нашенската арт гилдия още се носят градски легенди за нейната надменност. „Много студен човек,  до който се стига повече от трудно. Засякохме се покрай \"Изток-Запад\". Агентът й буквално бдеше да не би някой да наруши личното й пространство и да се приближи до нея на по-малко от 20 метра – мисля, че така беше записано в договора й. Само единият й профил беше разрешен за операторите.  В Париж сме се разминавали няколко пъти в квартала й.  Когато във Франция поздравиш известен човек, той винаги ще ти отвърне и ще се усмихне - но не и Деньов\", казва Мария Конакчиева от Френския институт в София.    ", "date": "2019.11.10", "title": "Катрин Деньов - бунтарка с кауза"}
{"url": "https://www.standartnews.com/sport/arda-ss-senzatsionna-pobeda-v-elita-406365.html", "text": "Новакът в efbet Лига Арда сътвори сензацията на 16-ия кръг, като победи при гостуването си на Берое в Стара Загора с 1:0. Единственото попадение в мача вкара от дузпа Радослав Василев (42). Пак от дузпа Берое можеше да стигне поне до точката в 82-ата минута. Голаджията Мартин Камбуров бе съборен в пеналта от капитана на Арда и рефера напълно резонно отсъди наказателния удар. Авторът на 225 гола в елита Камбуров застана зад топката. Този път обаче късметът не бе на негова страна и той дори не уцели вратата пазена от Караджов. Така Арда спечели и изпревари Берое в класирането. Тимът от Кърджали вече е шести с 22 т, а Берое е осми с 21.", "date": "2019.11.10", "title": "Арда със сензационна победа в елита"}
{"url": "https://standartnews.com/svyat/rekordno-glasuvane-na-rumntsi-v-chuzhbina-406401.html", "text": "Изборите за президент в Румъния минават при завишена актимност. Над 6 милиона избиратели са гласували до 16:00 часа местно време, което представлява 1/3 от общия брой на имащите право да гласуват. 18 милиона румънци имат право на вот, по данни на Централната избирателна служба. \r\n \r\nНай-масово гласуват в Западна Румъния -Клуж, Брашов и Сибиу. Най-слаба е избирателната активност в Ковасна, Сату Маре и Васлуй - под 27%, съобщава Румъния Инсайдер. \r\n \r\nВ диаспората гласуването е рекордно. Броят на избирателите достигна над 500 000. През май около 385 000 румънци гласуваха в чужбина. Този път обаче румънците в диаспората имаха три дни да гласуват, както и право да гласуват по пощата (25 000 направиха това), съобщи Дарик. \r\nПовече от 100 000 румънци гласуваха в Италия, 85 000 във Великобритания, 80 000 в Германия и 67 000 в Испания. В Република Молдова гласувалите румънци са над 36 000. \r\n \r\nГласуването се провежда в два кръга - първият днес, последван от втори на 24 ноември, а с най-големи шансове, според предварителните прогнози, е сегашният държавен глава – Клаус Йоханис, който води с над 40 процента, следван от Виорика Дънчила, която до миналия месец беше премиер на страната. Нейният резултат е доста по-скромен - 15-22 %. \r\n   ", "date": "2019.11.10", "title": "Рекордно гласуване на румънци в чужбина"}
{"url": "https://standartnews.com/kultura/lambo-lyubimetst-na-natsiyata-406349.html", "text": "Стефан Данаилов, който никога не се пребоядиса, е може би единственият любимец на нацията през последните 30 години. Вярно е, че в началото след 10 ноември домашният му телефон временно онемява, той дори е  готов да се откаже от занаята и започва да се прави на бизнесмен, търгувайки с месо. Но жена му Мери решително и ефективно го връща в пътя, а колегите му бързо се усещат, че доскорошният партиен  секретар Ламбо цял живот е бил един и същ – човек с огромен талант и с още по-голяма душа. Всъщност докато е на въпросния „пост“, той се занимава само с проблемите на хората от трупата – урежда апартаменти, автомобили, карти за почивки, заеми, лечение... Но тогава, в първите дни след 10 ноември, се разделя с  илюзията си, че българите са готови да се обичат като братя. Защото някои от тези в Народния, на които най-много е помагал през годините, се нахвърлят срещу него – макар и за кратко. „На петдесетгодишнината си - в размирните времена, когато минавах през различни етапи на отчаяние, поканих доста хора – „сини“ и „червени“. И като ги гледах, си казах: „Абе, не всичко е толкова потънало“. Особено като ми дадоха Аскеера за Лорензачо. Вече бях загърбил кризата, която за малко да ме раздели с театъра. Но се чувствах като празна стомна – бунтове, негативна енергия, която лети из пространството... Театърът беше като черупка.“, споделял е Ламбо. Тъкмо той обаче е човекът, който обяснява на БКП-форум, че е време петолъчката да се свали от върха на Партийния дом, тъй като мястото й е в сърцето, а не върху сградата. И върши още сума ти други неща, които нямат нищо общо със схоластиката на комунизма - той е от първите, които изговарят, че България трябва да стане член на НАТО, докато, примерно, Александър Лилов е на обратното мнение. Но така или иначе, идеологически схватки не му липсват. По някое време в пресата на 90-те дори се появява  хипотезата, че Политбюро така е разпределяло ролите в българското кино през 80-те, че главните винаги да са за Стефан Данаилов.   \r\n„Преходът се оказва безкраен и тежък. А аз си го представях като българския Ренесанс – да стане едно красиво, благородно и умно. Политизирането на народа е най-лошото“, каза за „Стандарт“ Ламбо преди десетина години. А след това демонстрира, че като кандидат за вицепрезидент може да бие всеки друг, но пък се отказа от втори опит с думите Не обичам да вися прав! Thank you Като министър на културата обаче успя да осигури бюджет за възраждането на сцените в родината, като междувременно продължаваше да блести на сцената и пред камерите. „Демократичният“ етап в моята кариера започна с роли на терористи в два американски филми. Тъмни балкански субекти. А в началото на министерстването ми много колеги от Европа се изненадваха, че съм действащ актьор. Но още когато станах депутат, всички бяха наясно, че няма да се откажа от професията си. Бях поставил три условия, включително и пред партията, която представям - да се снимам в киното, да играя в театъра и да имам клас със студенти в Академията. През четирите ми години на „Стамболийски“ 17 подържах единствен спектакъл в Народния – “Пигмалион” на Бърнард Шоу. И се снимах само в “Дело по съвест”. Политиката не е за твореца, защото тя в повечето случаи му пречи. На мен - да правя това, което най-добре умея: да бъда актьор. Но от друга страна само хора, които са близо до културата, могат да участват в разрешаването на проблемите й. И за съжаление, в повечето случаи те трябва да са политически ангажирани. Затова реших да се включа. В парламента мога да бъда чут по-добре. Но никога не съм се изживявал като политик. Факт е, че загубих толкова години от живота си – а времето минава, биологията е неумолима“, коментира преди петилетка Ламбо. Той не е крил, че хич не му е било лесно да е артист и депутат едновременно.   \r\n„Влизането ми в Народното събрание съвпадна с предложението да участвам в сериала “Дело по съвест”. Започнахме снимките на първите шест епизода през 2001-а. Беше през август - веднага след изборите. Парламентът беше във ваканция и нямаше никакви усложнения. Работех спокойно и без напрежение. Направих добра организация за декември и заминах за Италия, за да продължа. Когато станах министър, стартираха вторите шест серии. И се оказа, че няма да е толкова лесно.  Бързо стана ясно, че не мога да разполагам с времето си. Наложи се да спра някои от спектаклите, които играех в Народния. Не ми стигаше енергията, за да застана вечер пред зрителите. Взимах неплатени отпуски Колегите от “Дело по съвест” правеха и невъзможното, за да се съобразят с моя график. В един момент опозицията започна много да ме атакува, че вместо да си гледам работата на министър, си актьорствам из Италия. Само аз си знам какво ми е коствало всичко това. Вярно, че имам достатъчно опит и тренинг и никога не съм усещал умора на терен. Но стресът се трупаше. Затова пък моята истинска ваканция беше, когато кацах от София в Рим и веднага хуквах на снимки. Така се спасявах от лудостта, която владее всеки министерски кабинет - сутрин излизах от вкъщи на 40, а вечер се прибирах на 70. Докато бях в моя, отказвах да се снимам в българското кино. Имах две-три много интересни предложения. В едно от тях режисьорът и сценаристът пренаписаха цялата история заради мен. Но имаше опасност да ме обвинят в конфликт на интереси, тъй като аз разписвах парите за продукциите. Затова се изкуших да вляза в кожата на австрийски циганин в европейската копродукция “Свети Георги убива змея”, връщал е лентата Ламбо пред „Стандарт“. И е споделял, че голямата му мечта е цялата нация поне за една минута да се усмихне едновременно и да започне да мисли позитивно. „Наясно съм, че никак не е лесно, но съм оптимист. Не съм политик, а артист Всекидневието толкова ни е ошашавило, че всеки се плаши да бъде герой, добър и влюбен – та дори и пред публиката. Откъде накъде трябва да има страст и любов? Но съществува ли нещо друго в отношенията между мъжа и жената? Няма да забравя как реагираха зрителите на ролите ми, в които говорех за любов. По едно време ми писна от пистолети, автомати и шпиони. И се потопих в комедията.  Обожавам сонетите на Шекспир, имам любим куплет от Мишо Белчев: \"Какво ли не направихме да бъдем по-истински от свещ и от сълза? Забравихме да купим днес билети за \"Одата на радостта\". \r\nНо който каквото да говори за Ламбо през 90-те, през следващите години на така наречения преход публиката продължава да обожава неговия Сергей Деянов от „На всеки километър“. През 2002-а завъртат серии на площад „Батемберг“.  Ламбо е обладан от умиление и смут. Една от вечерите 5-6-годишно момиченце се разплаква, когато го вижда на живо, след като току-що го е гледало млад и красив. “Вместо левента от екрана, аз се изправих пред него”, оправдава детето той. Самият Стефан, който  отдавна не е хвърлял око на епизодите, си мисли, че те ще звучат доста по-наивистично. Но се убеждава, че интересът е огромен. „Въобще и не подозирах за въпросните прожекции. Научих за тях от вестниците. Подписката срещу излъчването му, естествено, само нажежи градуса на любопитството“, забавляваше се тогава той. И понеже няма лоша реклама, стига да не ти е сбъркано името, народът се тълпи срещу Двореца. „Нито за миг не сме мислили, че с филма пеем псалми на комунистите. Сериалът влезе в  историята на народа. В него има леко намигване към събитията и героите. Образът на Митко Бомбата е дискретно пародиен, неговите реплики “препикават” всяка случка. Няма апотеоз, няма парадност. Затова никой не приема “На всеки километър” като пропаганда. Той си беше феноменален за времето. А публиката съвсем не се състоеше само от хора, верни на БКП. Никой от нас не се отрича от образа си. Когато започвахме,  никой от нас не беше член на партията – нито аз, нито Черкела... Никой не ми е поставял комсомолско поръчение да изиграя майор Деянов. А кой би се отказал от главна роля на 27 години?“, анализирал е Мастера.  Напоследък е категоричен, че най-лесно се създават противоречия – между млади и стари, талантливи и неталантливи... Но затова пък противопоставянето „наши“ и „ваши“ остава в хрониките. „Няма да се връщаме към 90-те, сега ударът е към всички. Мълчанието на гилдиите не означава, че те са готови да се превърнат в жертвени агнета“, убеден е", "date": "2019.11.10", "title": "Ламбо – любимецът на нацията"}
{"url": "https://standartnews.com/kultura/katrin-denov-se-vzstanovyava-406335.html", "text": "Актрисата Катрин Деньов се възстановява след прекарания исхемичен инсулт. Тя е съхранила моторните си функции, съобщи Франс прес. Агенцията изтъква, че френската екранна прима си почива, докато е подложена на допълнителни изследвания. Деньов реагира добре на лечението, като инсултът й е с крайно ограничени последствия. Много е помогнал и фактът, че актрисата е получила незабавно медицинска помощ, предава БТА. Иконата на френското кино се почувствала зле на снимачната площадка на филма \"De son vivant\". Снимачната площадка беше изградена в помещенията на действаща болница в град Гонес северно от Париж. По данни на телевизионния канал Би Еф Ем инсултът на Деньов може да е бил причинен от преумора.", "date": "2019.11.10", "title": "Катрин Деньов се възстановява"}
{"url": "https://www.standartnews.com/sport/studen-dush-za-levski-v-plovdiv-406383.html", "text": "Борещият се за първото място в efbet Лига Левски загуби изненадващо с 0:1 в Пловдив от Ботев. Единственото попадение в мача вкара Александър Тонев (47), след пас на Тодор Неделев. Преди почивката Паулиньо направи 100-процентов пропуск пред вратата на Ботев. Той бе изведен от Дани Алар на 6 метра фронтално от вратата, но вместо да скъса мрежата, той подаде леко топката на вратаря на домакините. Загубата направи така, че „сините” вече изостават на четири точки от върха, след като имат 35, а Лудогорец е с 39, но на „орлите” им предстои гостуване на Витоша Бистрица по-късно тази вечер. Втори пък след кръга излезе Локомотив Пловдив, който е с 36 пункта. Четвъртият ЦСКА е на четири точки зад отбора, воден от Петър Хубчев и е с 31 точки. Ботев Пловдив, от своя страна, записа втората си поредна победа при Ферарио Спасов и се изкачи до 10-ата позиция във временното класиране на efbet Лига с 16 точки. \"За мен основната причина за загубата е в нас. Това, в което досега бяхме силни, днес го нямаше. Дори обратното. Липсваше агресия, топката не вървеше бързо, не бяхме близо до противника. Започнахме колебливо и дадохме криле на противника. Трябваше да започнем мача така, както се опитахме да го завършим, коментира треньора на Левски Петър Хубчев. - Въпреки мястото им в класирането, аз познавам футболистите на Ботев. Това е един изключително силен отбор. Изненада ни агресията, на която ние разчитахме. Не може да вземем контузените като едно общо. Всеки си е за него си, но се надявам по време на почивката да тренираме всички. Ще починем два-три дни и след това ще тренираме. Няма да играем контроли, няма да ходим на лагери, точно защото имаме много контузени\", завърши Хубчев.", "date": "2019.11.10", "title": "Студен душ за Левски в Пловдив"}
{"url": "https://standartnews.com/biznes/kak-da-podobrim-sigurnostta-na-telefona-si-406384.html", "text": "Факт е, че много разчитаме на нашите телефони. Често обаче подценяваме опасностите, които могат да съпътстсват ползването им. Πoмиcлeтe зa нaй-ocнoвнитe пpeдпaзни мepĸи ĸaтo зaĸлючвaнeтo нa нaчaлния eĸpaн. Cпopeд дoĸлaдa нa Реw зa 2017 г. пoчти 30% oт coбcтвeницитe нa cмapтфoни нe изпoлзвaт тaзи oпция или дpyги фyнĸции зa cигypнocт, ĸacaeщи дocтъпa дo тeлeфoнa .Зa дa избeгнeтe ĸpaжбa нa лични дaнни и пapoли, взeмeтe пpeдвиднякоипpeдпaзни мepĸи oт eĸcпepтитe, пpeдcтaвeни oт Вuѕіnеѕѕ Іnѕіdеr и нaпpaвeтe мoбилнoтo cи ycтpoйcтвo пo-cигypнo. 1. Зaĸлючвaйтe нaчaлния cи eĸpaн Зaĸлючвaнeтo нa нaчaлния ви eĸpaн e oчeвиднoтo peшeниe зa защитa нa личнaтa ви инфopмaция и мoжe дa ви пpeдпaзи oт нeжeлaнитe пoглeди в нeгo. Cъщo e дoбpe дa нaпpaвитe пapoлaтa cи мaĸcимaлнo дългa, зa дa e тpyдeн дocтъпът дo тeлeфoнa ви. 2. Изпoлзвaйтe пpилoжeния зa зaщитa нa oбaждaниятa Πpилoжeния ĸaтo Вurnеr и Fіrеwаll зaщитaвaт oт xaĸepи, дocaдни пpoдaвaчи и нeжeлaни oбaждaния. Вurnеr ви пoмaгa дa зaпaзитe личния cи нoмep чacтeн, ĸaтo гeнepиpaтe нoви тeлeфoнни нoмepa, ĸoитo мoгaт дa ce изпoлзвaт, ĸoлĸoтo иcĸaтe и cлeд тoвa дa бъдaт пpeмaxнaти.. 3. Избягвaйтe дa зapeждaтe тeлeфoнa cи нa oбщecтвeни мecтa Aĸo изпoлзвaтe oбщecтвeни cтaнции зa зapeждaнe - тaĸивa в лeтищaтa, тpaнзитни cтaнции, caмoлeти или в тъpгoвcĸи цeнтpoвe - мoжe дa имaтe пpoблeми cъc cигypнocттa в тeлeфoнa cи. Toвa e тaĸa, зaщoтo cвъpзвaнeтo c oбщecтвeн пopт пpaви пoвeчe oт зapeждaнeтo нa вaшия тeлeфoн - тoй мoжe дa пpeдaвa дaнни. 4.. Aĸтyaлизиpaйтe peдoвнo coфтyepa нa ycтpoйcтвoтo cи Bepoятнo избягвaтe извecтиятa нa тeлeфoнa cи зa aĸтyaлизaции, нo тe мoгaт дa нaмaлят шaнcoвeтe зa нeгoвoтo xaĸвaнe. 5. Изĸлючвaйтe Вluеtооth и Wі-Fі, ĸoгaтo нe ги пoлзвaтe Xaĸвaнeтo нa Вluеtооth ĸaнaли e чecтo изпoлзвaнo oт нeдoбpoжeлaтeлитe, зa дa нapyшaт cигypнocттa ви. Чecтo пpи іРhоnе и Аndrоіd тoй e вĸлючeн пo пoдpaзбиpaнe. Taĸa мoжe дa cи cпecтитe дoĸocвaнe c пpъcтa, нo мoжe и дa cи cъздaдeтe пpoблeм зa бeзoпacнocттa.    ", "date": "2019.11.10", "title": "Как да подобрим сигурността на телефона си"}
{"url": "https://standartnews.com/biznes/nablizhava-cherniyat-petk-vnimavayte-406379.html", "text": "Както всяка година по това време напоследък, с наближаването на Черния Петък се настройваме за изгодни покупки. Това обикновено става в последния уикенд на ноември, което предшества и Коледните намаления. Внимавайте за измами и подвеждащи реклами по време на Черния петък, предупреждават от Асоциацията за защита на потребителите. Проучване на асоциацията показва, че 50% от българските потребители ще пазаруват на Черния петък, който тази година се пада на 29 ноември 2019 г. Най-голямо ще бъде пазаруването в търговските центрове и онлайн магазините. Най-търсени ще бъдат дрехите, . Отстъпките средно са между 40 и 60%. Очаква се да бъдат похарчени средно по 500 лева на човек.  За търговците подобен ден е една чудесна възможност за реклама и добър начин за увеличение на продажбите На този ден обаче потребителите трябва да внимават, защото се случват най-големите измами и подвеждащи реклами, заяви председателят на Асоциацията за защита на потребителите Пейо Майорски. Има много фалшиви отстъпки и клиентите трябва д  следят цените на продуктите, които искат да закупят, като направят сравнение на продажбите в различните магазини. Дори и предварително да проучват цените и дали реално има намаление. \"Бъдете особено внимателни, ако в магазина ви предложат \"стоков кредит\"  особено ако покрай него има още нещо - например застраховка\", съветват от Асоциацията на потребителите. Трябва да се внимава със стоките на кредит, защото накрая потребителят може да се окаже в ръцете на колекторските фирми. След това започва техният тормоз при забавяне или неплащане, допълват от Асоциацията. Не купувайте импулсивно - предварително. Решете какво ви е необходимо или искате, складирайте го във виртуалната си пазарска кошница и изчакайте деня с намаленията. Наистина ли бихте взели нещо, което не ви трябва, само защото пише \"70 процента намаление\", дадоха още съвети експертите по оценка на потребителите. ", "date": "2019.11.10", "title": "Наближава Черният Петък - внимавайте"}
{"url": "https://standartnews.com/biznes/karanikolov-shche-nadviem-zabavyaneto-v-ikonomikata-406360.html", "text": "„Чисто икономическите показатели за тази година ни дават спокойствие, че бюджетът ще е изпълним и за следващата година. Една реформа не може да се случи с едни пари и с един бюджет. Когато говорим за реформи, трябва ясно да си отговорим на един въпрос – е ли само държавата и държавните институции тези, които трябва да искат реформи. Когато започнем определени реформи в сектори, много често част от обществото не е съгласно с тези реформи“, заяви министърът на икономиката Емил Караниколов в интервю за БНР. „Считам, че в бюджета има реформи, има завишение и в приходната, и в разходната част, а и съм сигурен, че ние сме готови да посрещнем това забавяне в икономиката, което се наблюдава в последните няколко месеца“, продължи министърът. Към момента не можем да говорим за криза, категоричен е Емил Караниколов. По думите му България може да отговори на всякакви забавяния в икономиката. Наистина имаме балансиран, но работещ бюджет, добави категорично той. Кризата няма да тръгне от България, подчерта още икономическият министър. По думите му в момента несигурността и забавянето идва в голяма степен от геополитическите отношения между глобалните сили, както и от Брекзит. „Икономическите показатели на България се завишиха в последните няколко месеца, българската икономика работи стабилно, но ние сме част от нещо голямо. … При криза основното нещо, което първо ще забележим, което в момента в България не се случва, е да започнат съкращения, т.е. хората да излязат от работа и да се възползват от социалните процедури. Тук имаме буфер. Другото, което държавата трябва да осигури, за да налее свежи пари в икономиката, е примерно пари за инфраструктурни проекти“, коментира Емил Караниколов. Според него с тези механизми държавата и бизнесът добре са си научили урока от кризата през 2008-2013 г.  Емил Караниколов отбеляза, че моторът на българската икономика е вътрешното потребление. В страната има сектори, които тръгват напред – например IT-секторът, автомобилният сектор, металургията, отчете той и подчерта: „Износът на България има рекордни параметри. Българските стоки и услуги, освен с качество, печелят вече и с конкурентни цени“. Министърът каза също, че държавните дружества към икономическото министерство се държат изключително добре: „Нашите дружества са на печалба. Работихме само на ишлеме. В момента се забелязва, че България все повече започва да развива повече продукти, да прави повече неща и затова имаме толкова добър износ“. Трябва да оставим „Фолксваген“ да реши къде ще инвестира в завод, смята министърът. Според него решението им не трябва да е политическо, а чисто на икономическа основа. По думите му се водят много разговори за инвестиции. Според него България има този потенциал: „Разговорите ни с „Фолксваген“ отвориха очите на всички други, че България е на картата“. Според Караниколов в момента се подготвя законодателство за индустриалните зони. Според него за инвеститорите ще стане още по-атрактивно участието в индустриални зони. Той подчерта обаче, че тези зони не са само за чужди инвеститори и се обърна към българския бизнес да се запознае със Закона за насърчаване на инвестициите. В понеделник ще пуснем Закона за горивата към Министерския съвет, отбеляза Караниколов. По думите му тепърва предстоят обществени обсъждания и призова страните да мислят стратегически за бъдещето, а не за конкретни казуси. По отношение на връзката образование – бизнес, според Караниколов бизнесът, работещ в България, не чака държавата. Той инвестира в образователни центрове, дуално обучение. „Много важно е, че осигуряваме повече пари за образование. Повечето пари в един сектор, разбира, се не решава проблемът. Но нека погледнем основата – възнагражденията на учителите. Няма как ако нямаме конкуренция там, при хората, които ще учат нашите деца – ако те нямат желание и не са мотивирани да работят, това е първата и основна стъпка. Учителите трябва да са спокойни и да могат да живеят нормален живот“, обясни министърът.", "date": "2019.11.10", "title": "Караниколов: Ще надвием забавянето в икономиката"}
{"url": "https://standartnews.com/biznes/borisov-s-novina-za-interkonektora-s-grtsiya-406393.html", "text": "Изграждането на интерконектора Гърция-България е сред ключовите приоритети на българското правителство в енергийния сектор. Реализацията на междусистемната газова връзка е от стратегическо значение не само за двете страни, а и за цяла Европа, написа премиерът Бойко Борисов на страницата си във фейсбук. Проектът е включен в 7-те топ приоритетни проекта на Европейския съюз в областта на енергетиката. Той ще доведе до реална диверсификация на маршрутите и източниците на снабдяване през Гърция чрез доставки Каспийския регион, Близкия изток и Източното Средиземноморие чрез съществуващи и нови терминали в Гърция и Турция, добави Борисов. След като работихме последователно за ускоряване на подготвителните дейности и за осигуряване на необходимото финансиране на проекта, строителните дейности по проекта напредват. Мобилизирана е необходимата техника, стартираха изкопните дейности и е извършена доставка на тръбите за първия километър от трасето на газопровода,, пише Борисов. \r\n \r\n ", "date": "2019.11.10", "title": "Борисов с новина за интерконектора с Гърция"}
{"url": "https://standartnews.com/biznes/miliarderite-vzekha-iznenadvashcho-da-obednyavat-406367.html", "text": "В света на големите пари се случва нещо нехарактерно за последните години. Проучвания на американски специализирани институции показват, че за пръв път от 2015 година парите на милиардерите не се увеличават. По последни данни в света в момента има 2604 милиардери, чието общо състояние възлиза на 8,5 трилиона долара. Анализатори твърдят, че това се дължи най-вече на нестабилността около Брекзит, нестихващите протести в Хонконг и търговската война между САЩ и Китай. Тенденцията обаче не важи за всички. В Китай богаташите отчитат 12,8 процента спад на капиталите си, докато в Щатите е точно обратното. Американските милиардери са близо 800, повечето в технологичния сектор. В Китай все пак произвеждат по един милиардер на всеки два и половина дни.", "date": "2019.11.10", "title": "Милиардерите взеха изненадващо да обедняват"}
{"url": "https://standartnews.com/biznes/oborot-ot-nad-11-mln-leva-otchete-bfb-za-sedmitsata-406355.html", "text": "Индексът на сините чипове SOFIX отбеляза ръст от 0,3% в края на работната седмица. През седмицата измерителят бе преобладаващо на положителна територия, като само в една сесия не можа да запише повишение. На седмична база той прибавя 1,07%. По-широкият показатeл BGBX40 се раздели в петък с 0,11% до 109,97 пункта. От своя страна равнопретегленият бенчмарк BGTR30 остана без изменение на ниво от 129,31 пункта, а секторният измерител BGREIT също записа повишение от 0,19% до 499,38 пункта. В петък оборотът на регулиран пазар достигна 3,23 млн. лв при сключени 139 сделки с 42 емисии. Най-голям оборот за деня премина по позицията на „Стара планина холд” АД – малко над 155 хил. лв. Оборотът за тази седмица достигна близо 11,4 млн. лв. От състава на SOFIX само три дружества отчитат понижения в цената на акциите си на седмична база. Най-печелившата компания за седмицата е „Еврохолд България” АД, чиито акции поскъпнаха с 5%, следвана от „Доверие Обединен Холдинг” АД с ръст от 4,05% и „Холдинг Варна” АД с 2,11%. Най-много от стойността на книжата си изгуби ТБ „Първа Инвестиционна Банка” - 1,32%.", "date": "2019.11.10", "title": "Фондовата борса с оборот над 11 млн  за седмица"}
{"url": "https://standartnews.com/biznes/sofknekt-shche-izgradi-do-2030-g-terminal-3-406394.html", "text": "Терминал 1 и Терминал 2 на Летище София ще бъдат преустроени, а до 2030 г. ще бъде изграден новият Терминал 3, обявиха от консорциума „СофКънект”, който беше избран за концесионер. На терминалите 1 и 2 ще бъде създадено повече използваемо пространство, а обслужването на пътниците ще бъде подобрено. През първите две години от концесионния период Терминал 1 ще бъде изцяло реновиран, а Терминал 2 ще бъде модернизиран с увеличен капацитет разширена търговска зона и обособени места за хранене. Така до 2022 г. ключовите инвестиции, които ще бъдат забелязани от потребителите, са новото конфигуриране на Терминал 1 и Терминал 2 (в т.ч. ръкавите за качване в самолета) и новият паркинг за автомобили. До 2030 г. ще бъде изграден новият Терминал 3. Това ще е основният фокус за този период и ще се осъществи наред с извеждането от експлоатация на Терминал 1. На уебсайта на летището ще се създадат и лансират инструменти и услуги за улеснение преди пътуване, които ще се предлагат от авиокомпании и от партньори доставчици. Тези услуги ще включват полезна информация преди излитането, ориентиране и стимулиране на предварителното поръчване на храна, стоки, услуги и удобства. Консорциумът „СофКънект”, който е оператор на Летище Мюнхен, спечели 35-годишната концесия на летище София на 17 юли 2019 г. Консорциумът включва френския инвестиционен фонд „Меридиам” (99% дял) и базираната във Виена, Австрия, строителна компания „Щрабаг” (1% дял). Летище София ще се възползва от целия опит, който мрежата „Меридиам” е натрупала с други обекти като летище „Ла Гуардия” в Ню Йорк, летището в Аман и летища в Мадагаскар, както и множество знакови инфраструктурни проекти.", "date": "2019.11.10", "title": "\"СофКънект\" ще изгради до 2030 г. Терминал 3"}
{"url": "https://standartnews.com/biznes/zhenite-miliarderki-narastvat-po-brzo-ot-mzhete-406333.html", "text": "За последните пет години броят на жените милиардери в световен мащаб се увеличава с близо 50%. Темповете на растеж са доста по-високи от тези при мъжете, показва анализ на UBS и PwC, цитирани от електронното издание Financial News, пише  . Клубът на дамите с 10-цифрено нетно състояние (измерено в долари) се е повишил от 160 на 233 за времето от 2013 и 2018 г. Ръстът е с 46%, докато при милиардерите от силния пол е с 39% за същия период. Общото богатство на жените милиардери достига 871.2 млрд. долара, нараствайки с 26% от 2013 г. насам. Растежът идва най-вече от азиатския регион, където дамите със състояние от над 1 милиард долара днес са над два пъти пъвече, отколкото преди пет години. Сред тези, които сами са генерирали своето богатство, попадат собственичките на веригата ресторанти Haidilao Ли Хаян и Шу Пинг, създателката на козметичната компания Anastasia Beverly Hills Анастасия Соаре и собственичката на най-големия руски онлайн магазин Wildberries Татяна Бакалчук. Проучването на UBS и PwC показва още, че 4 от всеки 10 дами в света на милиардерите развиват своя бизнес в сектора на търговията на дребно и потребителските стоки. Общият брой на милиардерите през 2018 г. се е понижил с 2.6% миналата година, до общо 2101, а съвкупното ми богатство е намаляло с 4.3%, до 8.5 трилиона долара. Според авторите на анализа това се дължи най-вече на поскъпването на щатския долар, пише Петел. Спадът е най-драматичен в Китай, където състоянието на милиардерите намалява с 12.3%. От UBS и PwC посочват, че 2018 е била \"година на размисъл\" и за правителството в Пекин, и за китайските компании. Държавата се опитва да намали нивата на задлъжнялост и да ограничи т. нар. \"сенчесто банкиране\", затягайки притока на ликвидност към определени сектори. Борсовият индикатор MSCI China Index се е понижил с близо 19% в доларово изражение за последните 12 месеца, което е най-слабото му представяне от 2011 г. насам.  ", "date": "2019.11.10", "title": "Жените трупат богатство по-бързо от мъжете"}
{"url": "https://standartnews.com/biznes/obeshchavat-priet-byudzhet-v-nachaloto-na-dekemvri-406361.html", "text": "Бюджетът за 2020 г. може да бъде приет окончателно още в началото на декември, сподели пред БНР председателката на бюджетната комисия в парламента Менда Стоянова. Стоянова е убедена, че управляващата коалиция ще одобри проектобюджета, а това е достатъчно, за да има мнозинство поне на първо четене. „На второ четене, когато ще има различни предложения, ще трябва отново да ги обсъждаме едно по едно и да търсим консенсус, който да е рамките на параметрите на програмата на правителството“, обясни Стоянова. Депутатката от ГЕРБ признава, че Бюджет 2020 наистина отговаря на определението „повече от същото“. „Политиката, която се води от правителството на ГЕРБ, е политиката на неговата предизборна програма и тази на коалицията на правителството. Нормално е тя да се надгражда с приоритетите, които са предварително обявени за всяка следваща бюджетна година“, каза тя. Стоянова наблегна на някои макропоказатели, които вървят в предвидената посока:  Шефката на бюджетната комисия подчерта също, че нашият дълг години наред е един от най-ниските в Европа, като той продължава да намалява като процент от БВП. За 2020 г. се очаква той да достигне 19,8%. Тя отбеляза още ниската безработица, която за следващата година се предвижда да бъде от 4%, както и ръстът в приходната част на бюджета. Всичко това дава основание да има и продължаване на заделяне на средства за приоритетните политики на правителството, заяви Менда Стоянова и посочи, че една от тях е политиката по доходите. „Една от ограничените мерки, които правителството може да вземе и го прави, това е минималната работна заплата. Това е единият лост, с който се работи. Другият – това са доходите в бюджетния сектор, където за поредна година се предвижда увеличение с 10% на средствата за работна заплата. Става въпрос за ръст в средствата за работна заплата. Този ръст също е натиск върху реалния бизнес. Той не би следвало да направи повишение под 10%, за да не загуби част от своя квалифициран персонал“, каза Стоянова. До края на нашия мандат данъчната политика няма да се промени, декларира депутатът от ГЕРБ. От партията очакват сблъсък с левицата по този въпрос. За пенсиите, където също очакват различни позиции с БСП, Менда Стоянова каза: „Пенсиите могат да се повишават единствено и само, ако имаме повишение на осигурителния доход. Ако тези вноски нямат ръст, няма източник, по който пенсиите да се вдигат. В противен случай пенсионната система няма как да издържи. Приходите в пенсионната система и сега са недостатъчни. Ако увеличим разхода, това означава, че трябва да вземем от други източници на приходи – от данъците, което от своя страна означава неизпълнение на други разходни политики на държавата, а именно политиката по доходите, образование, отбрана, здравеопазване. За тези сфери ние предвиждаме сериозен ръст. Не можем да зарежем тези останали политики и да насочим изцяло и единствено приходите и разходите към увеличаване на пенсиите“. Нулевият дефицит е буфер, категорична е още Стоянова и обясни: „Ако се случат някакви апокалиптични предсказания – някакъв срив в икономиката и оттам на приходите, винаги можем с един малък дефицит да изпълним онези разходни политики, които са заложени и които хората очакват“. Очакванията за намаляване на данъци и увеличаване на инвестиционна програма не могат да кореспондират едно с друго, каза Менда Стоянова относно обещанията на някои от кандидатите за кметове, които са били ГЕРБ. „Всички кметове искат от централната власт да получат помощ за инвестиционната си програма, без да поемат отговорността за събираемостта на собствените си приходи. Едновременно с това отново възникна идеята да се преотстъпи част от централния данък върху общия доход на съответните общини, които с този данък биха подпомогнали своите политики, т.е. отново да се гледа към приходите в централния бюджет, без всеки един от тях да даде реална оценка на приходите си в местния бюджет“, каза Стоянова.", "date": "2019.11.10", "title": "Обещават приет бюджет в началото на декември"}
{"url": "https://standartnews.com/biznes/poskpnakha-krastavitsite-i-kartofite-406337.html", "text": "Индексът на тържищните цени, който отразява цените на хранителните стоки, се е повишил през тази седмица с 2,9 на сто, съобщава Държавната комисия по стоковите борси и тържища. Цената на оранжерийните домати се запази 2,15 лева за килограм, а цената на оранжерийните краставици скочи с 11,5 на сто, до 1,45 лева за килограм. Картофите поскъпват със 3,1 на сто и се продават по 0,67 лева за килограм. Морковите поевтиняват с 2,09 на сто и се търгуват по 0,66 лева за килограм. Зелето поевтинява с 3,3 на сто и се продава по 0,58 лв./кг. Зелените чушки поскъпват с 4,2 на сто и се търгуват по 1,25 лв./кг. Червените чушки се продават средно по 1,60 лева. Ябълките поскъпват с 1,0 на сто, до 0,97 лв./кг. Лимоните поевтиняват с 7,6 процента и се продават по 2,20 лева за килограм. Гроздето поскъпва със 3,3 на сто, до 1,55 лева за килограм.  ", "date": "2019.11.10", "title": "Поскъпнаха краставиците и картофите"}
{"url": "https://standartnews.com/regionalni/chestvakha-575-g-ot-bitkata-pri-varna-406387.html", "text": "С военен ритуал на Военноморските сили и заупокойна молитва в памет на загиналите воини беше отбелязана 575-годишнината от битката при Варна в парк-музея на бойната дружба \"Владислав Варненчик\". На събитието присъстваха вицепремиерът Мариана Николова, представители на правителството на Унгария, директорът на Полския културен институт, областният управител Стоян Пасев, представители на общината, районните администрации и много граждани. Директорът на Националния военноисторически музей доц. д-р Соня Пенкова коментира значението на битката при Варна, както и откриващатата се по-късно изложба на оръжия от фонда на НВИМ: \"Една битка, която винаги е предизвиквала много въпроси, която все още има много тайни, свързани, както със съдбата на Владислав, така и с много други истории, които я съпътстват, но гарантирано остава в паметта на хората. Това е една много малка изложба, тя е съпътстващо събитие към международната научна конференция. Това е изложба с експонати, които са на Националния военноисторически музей в София, гостува тук в парк-музея, има любопитни експонати, които не са показвани до този момент във Варна - изключително интересен средновековен меч от времето на битката, бомбарда и много други, предимно въоръжение.\"", "date": "2019.11.10", "title": "Честваха 575 г. от битката при Варна"}
{"url": "https://standartnews.com/regionalni/uchenitsi-poekha-upravlenieto-na-dndi-preshs-metals-za-den-406328.html", "text": "Петима ученици от СУ „Васил Левски”- Крумовград\" поеха управлението\" на \"Дънди Прешъс Металс\" в рамките на инициативата \"Мениджър за един ден\", която помага на мотивирани млади хора да натрупат практически опит в реалния бизнес. Всички гимназисти имаха възможност да съпреживеят и споделят работното ежедневие на ръководители на различни отдели в минното дружество. Много съм доволен от наученото и преживяното и съм силно мотивиран да направя информиран избор относно  макар и само за ден, реалната среща с работната атмосфера  в новооткритата мина допринася за придобиване на ценни знания и умения.Десислава Карамфилова и  от бъдещото си образование”, споделя  по специална система за подбор В работата си фирмата използва модерни софтуери”, споделя Десислава Пачелиева, която пък   маркшайдерите и 3D моделите, които наблюдава. Момичето вече мисли да се ориентира към ИТ сферата в обучението си след като завърши средно образование.  ", "date": "2019.11.10", "title": "Ученици поеха управлението на „Дънди Прешъс Металс” за ден"}
{"url": "https://standartnews.com/regionalni/kmett-na-obshchina-byala-slatina-inzhivo-tsvetkov-polozhi-kletva-406363.html", "text": "На тържественото първо заседание на общинския съвет в Бяла Слатина новоизбраните общински съветници, кметът инж. Иво Цветков и кметовете на кметства положиха клетва и встъпиха в длъжност. Заседанието бе открито от областният управител на Враца Малина Николова. В приветственото си слово тя отбеляза: „Вярвам, че както и досега, общинските съветници, кметът на община Бяла Слатина и кметовете на кметства, със своите решения ще работите за развитието на общината и ще бъдете гарант на правата на общността, защита на справедливостта, спазване законосъобразността в актовете и решенията, които приемате. Желая Ви чуваемост, увереност и много успехи!“. След тържествената церемония по полагане на клетва, инж. Иво Цветков изказа благодарност за подкрепата и доверието. „Като кмет на Община Бяла Слатина искам да уверя, че ще работим с ум, дух и сърце за осъществяване на всички важни и правилни решения за благосъстоянието на жителите на общината. Вярвам, че заедно ще постигнем успешен мандат“, заяви той. На тържественото заседание за председател на Общински съвет – Бяла Слатина беше избрана Веселка Борисова. „Заставам отново пред Вас и за втори път поемам отговорната длъжност на Председател на Общински съвет –Бяла Слатина. Гласуваното доверие ме мотивира и в същото време задължава да продължавам да работя с хъс и енергия“, сподели при стъпването си в длъжност Веселка Борисова. На тържественото заседание присъстваха също народният представител Красен Кръстев, заместник-областният управител Мирослав Комитски, граждани и общественици.", "date": "2019.11.10", "title": "Кметът на община Бяла Слатина инж.Иво Цветков положи клетва"}
{"url": "https://standartnews.com/regionalni/kmetovete-na-oryakhovo-khayredin-i-borovan-vstpikha-v-dlzhnost-406362.html", "text": "Областният управител на Враца Малина Николова откри тържествените заседания по встъпване в длъжност на кметове и конституиране на общинските съвети в общините Оряхово, Хайредин и Борован. „Самоуправлението е основно право на гражданите и принцип на местната политика. Гражданите, с произведените на 27 октомври избори, са делегирали права по самоуправление в местната власт на своите избрани представители – общинските съветници. Това задължава органът на местното самоуправление да бъде гарант на правата на общността, защита на справедливостта, спазване законосъобразността в актовете и решенията, които приема“, посочи в словото си Малина Николова. Успешен трети мандат, разумни решения и политика, изцяло в интерес на гражданите на Община Оряхово гарантира при встъпване в длъжност избраният кмет Росен Добрев. Той благодари за доверието и изрази увереност, че с подкрепата на общинските съветници, кметовете на населените места и местната администрация, ще продължи реализацията на множеството проекти с цел добрата среда на живот на гражданите на общината. За председател на Общински съвет – Оряхово бе избрана Румяна Декова. Клетва за встъпване в длъжност на тържествена церемония положи и избраният кмет на Община Хайредин Тодор Алексиев, кметовете на кметства и общинските съветници. В словото си Тодор Алексиев благодари на хората, които са изразили своята подкрепа и увери, че ще работи за интересите на жителите на общината и нейното развитие. След проведеното гласуване, за председател на Общински съвет – Хайредин е избрана Светла Петрова. Тържествено заседание по полагане на клетва от кметове и общински съветници се проведе и в община Борован. Избраната за кмет инж. Десислава Тодорова, кметовете на трите населени места и общинските съветници изразиха увереност за съвместна и отговорна работа. За председател на Общински съвет – Борован беше избран общинският съветник Петър Станев.", "date": "2019.11.10", "title": "Кметовете на Оряхово, Хайредин и Борован встъпиха в длъжност"}
{"url": "https://standartnews.com/regionalni/kray-varna-startira-zelen-maraton-406344.html", "text": "Днес край Варна стартира зелен маратон, организиран от Здравко Василев от велоклуб „Устрем”. Организаторът посочва,  че това е благотворително състезание за всички почитатели на планинското колоездене и горското бягане.  Очакват се участие в надпреварата да вземат над 200 любители на колоезденето от Варна и региона. Стартовете ще бъдат дадени от 9,30 часа от поляната с вишката над Аладжа манастир. \r\nЖелаещите могат да се запишат по-рано в деня на маратона на място. Бягането и колоезденето ще са по трасета с дължина 12, 20 и 45 км в Природен парк „Златни пясъци“. „А на поляната ще има още много други забавления: състезателни игри с награди, народни танци и спортни анимации“, добавя Здравко Василев. Зеленият маратон е подкрепен и от Дирекция „Спорт” и е в подкрепа на титлата  „Европейски град на спорта“.", "date": "2019.11.10", "title": "Край Варна стартира зелен маратон"}
{"url": "https://standartnews.com/regionalni/mladozhentsi-ot-troyan-darikha-knigi-na-chitalishche-406326.html", "text": "Младоженците Иванка и Валентин Бечеви от Троян дариха на библиотеката към народно читалище „Наука 1870” в града 138 книги, които събраха по време на сватбеното си тържество. Това споделя библиотекарката Вихра Петрова. Тя допълва, че младото семейство предварително е призовало гостите си вместо букети с цветя, да носят книги, които да дарят на библиотеката. Сватбарите приели присърце идеята и се отзовали на призива на младоженците. Библиотекарката Вихра Петрова споделя и факта, че подобно дарение троянската библиотека получава за първи път. Фондът на библиотеката разполага с повече от 122 хиляди заглавия.", "date": "2019.11.10", "title": "Младоженци от Троян дариха книги на читалище"}
{"url": "https://standartnews.com/regionalni/da-otpadne-otstpkata-za-taksa-smet-planirat-v-trnovo-406330.html", "text": "Отпадане на отстъпката от такса смет, която жителите на община Велико Търново ползват при издължаване в пълния размер на таксата до 30 април, планира община Велико Търново.  Тази отстъпка в момента е 10 % от сумата на таксата. Сег,а с промени в общинската наредба за местните данъци и такси, които са публикувани на сайта на общината за обществено обсъждане, се планира това намаление да отпадне. Промените предвиждат също така такса смет да се плаща на две равни вноски – до 30 юни и до 31 октомври на годината, за която е дължима. В мотивите на местната адменистрация за промяната се посочва, че за предходните години има недостиг на прихода от такса битови отпадъци, което прави невъзможно да бъдат покрити всички разходи по сметосъбирането. След общественото обсъждане, решението предстои да бъде взето от новия Общински съвет.", "date": "2019.11.10", "title": "Да отпадне отстъпката за такса смет планират в Търново"}
{"url": "https://standartnews.com/regionalni/festival-na-vinoto-i-sudzhuka-406340.html", "text": "В каспичанското село Кюлевча организира за осма поредна година фестивал на младото вино и пресния суджук. Ще бъде проведен и конкурс за най-добро младо вино, съобщава БНР. Участие в празника ще вземат и певчески и танцови хормации, които ще изнесат богата фолклорна програма. Участниците в конкурса за най-добро младо вино ще се състезават в три категории – за бяло вино, за червено вино и за вино розе.", "date": "2019.11.10", "title": "Фестивал на виното и суджука"}
