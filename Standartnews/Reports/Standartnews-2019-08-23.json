{"url": "https://standartnews.com/regionalni/atraktsiya-s-paren-lokomotiv-mezhdu-septemvri-i-velingrad-399978.html", "text": "На 6 септември - петък се организира атракционно пътуване по теснолинейката между Септември и Велинград по повод Деня на Съединението на България, съобщиха от пресцентъра на БДЖ. \r\n \r\nСпециалното пътуване ще се осъществи за всички клиенти на националния жп превозвач, които проявяват интерес към ретро подвижния състав и живописния маршрут. В празничния ден, пътническата композиция ще бъде теглена от теснопътния парен локомотив № 609.76 - доставен у нас точно преди 70 години.   \r\n \r\nАтракционният влак ще замине от гара Септември в 10:35 часа, като при пристигането си във Велинград ще бъде организирано посрещaне от местната община. В обратното направление композицията с ретро локомотива ще потегли от гара Велинград в 16:15 часа. \r\n \r\nРетро влакът ще бъде украсен от сдружението „За теснолинейката”, които ще се погрижат и за доброто настроение на пътниците. Композицията ще се движи в състав от шест пътнически вагона. \r\n \r\nЦената на билета за влака с парния локомотив № 609.76 между Септември и Велинград ще бъде 25.50 лв. за пътуване в двете посоки -с включени запазени места. \r\n \r\nДецата до 7-годишна възраст ще пътуват безплатно без да ползват отделно седящо място, като при закупуване на билети е необходим документ, удостоверяващ тяхната възраст. \r\n \r\nНационалният железопътен превозвач напомня, че децата на възраст до 10 години задължително пътуват с придружител. \r\n \r\nПродажбата на билети и резервацията на запазени места за пътуване с атракционните влакове ще започне от петък - 23-и август. \r\n \r\nБилети могат да бъдат закупени от железопътните бюра в столицата, както и от гарите София, Пловдив, Пазарджик и Септември.", "date": "2019.08.22", "title": "Атракция с парен локомотив между Септември и Велинград"}
{"url": "https://standartnews.com/sport/olimpiakos-na-90-minuti-ot-shampionskata-liga-399908.html", "text": "Йънг Бойс (Швейц) направи 2:2 вкъщи срещу Цървена звезда в първия мач от плейофите за влизане в Шампионската лига по футбол. Звезда побведе с 2:1, но с помоща на ВАР домакините получиха дузпа в 78-ата минута и така се добраха до равенството. В Пирея Олимпиакос направи сериозна крачка към групите на ШЛ с 4:0 над руския Краснодар. Динамо (Загреб) също гледа спокойно към реванша след 2:0 вкъщи над Розенборг.", "date": "2019.08.22", "title": "Олимпиакос на 90 минути от Шампионската лига"}
{"url": "https://standartnews.com/sport/ludogorets-izpusna-maribor-v-razgrad-399988.html", "text": "Марибор измъкна късметлииско 0:0 при гостуването си на Лудогорец в първия мач от плейофите за влизате в Лига Европа. На стадиона в Разград домакините играха цял мач пред вратата на словенския тим, но така и не успяха да вкарат гол. Последните 34 минути Марибор игра с човек по-малко, защото за втори жълт картон бе изгонен Дино Хотич. Реваншът е след седмица в Марибор. Победителят от двата мача влиза в групите на Лига Европа.", "date": "2019.08.22", "title": "Лудогорец изпусна Марибор в Разград"}
{"url": "https://standartnews.com/regionalni/demontirat-perkite-po-grafa-399955.html", "text": "Кметът на София Йорданка Фандъкова се зарече, че от днес започва подмяната на ограничителните колчета, по улица \"Граф Игнатиев\", по-известни сред столичани като \"перките\". „След първите инциденти, които станаха след монтирането на ограничителите, които бяхме длъжни да сложим от гледна точка безопасността на трамвая, аз поисках да се разгледат други варианти и да се монтират по-безопасни ограничители“, обясни Фандъкова. Тя припомни, че решението за ограничителите и колчетата е било взето на експертен съвет към главния архитект. „Работата по монтажа на новите колчета няма да се плаща от Столична община, ще бъде поета от изпълнителя. Единствено новите колчета се закупуват от общината, а старите ограничители ще се ползват за обезопасяване на други пространства, например паркови места“, каза още Фандъкова. Новите ограничители са познатите чугунени колчета, тип \"боларда\". Те са одобрени от експертите на главния архитект на София Здравко Здравков още през месец май. Малко повече от два месеца след като ремонтираната цяла година улица \"Граф Игнатиев\" беше предадена от изпълнителя на Столичната община, по нея вече има дефекти, пише TrafficNews. Сергиите на книжния пазар на „Славейков” все още липсват, а причината е, че първоначалната визия на пазара не е одобрена от комисия - основно от проектанта и в момента се изготвя нова визия. Кога обаче ще бъде готова - все още не е ясно.", "date": "2019.08.22", "title": "Демонтират \"перките\" по \"Графа\""}
{"url": "https://standartnews.com/sport/ludogorets-priema-maribor-v-prvata-bitka-za-liga-evropa-399921.html", "text": "Българският футболен шампион Лудогорец посреща Марибор в първия мач от плейофа за влизане в групите на Лига Европа. Двубоят в Разград е с начален час 20,30. Това е най-важният тест за българския шампион от началото на сезона до момента. След злополучното отпадане от Шампионската лига още в първия предварителен кръг, сега за Лудогорец остана утешителната награда да влязат поне в групите на втория по сила турнир на УЕФА. Това е основната цел пред отбора, но той трябва да направи последната крачка, а тя не е никак елементарна. Макар в последните години Марибор да позагуби от блясъка си в Европа, словенският тим си остава много опасен съперник. Той също се озова в този етап на Лига Европа, след като отпадна от Шампионската лига, така че също ще е мотивиран да се пребори за място в групите. Влизането в групите на Лига Европа ще донесе на Лудогорец премия от няколко милиона евро. Вратите на стадиона в Разград ще бъдат отворени в 18,30 ч.", "date": "2019.08.22", "title": "Лудогорец приема Марибор в първата битка за Лига Европа"}
{"url": "https://standartnews.com/kultura/predavaneto-noshchni-ptitsi-e-izkhvrleno-ot-bnt-399954.html", "text": "Поредно знаково предаване на БНТ е свалено от ефир, съобщава Lupa.bg, като се позавава на \"свои хора в телевизията\". Новият директор на държавната медиа Емил Кошлуков е прекратил договора на \"Пиано бар \"Нощни птици\", което от години се излъчваше в петъчната вечер на канала. Освободени са водещата Искра Ангелова, както и целия екип на предаването. Шоуто е било външна продукция, а бюджетът не е бил от най-високите. Предаването си имаше вярна аудитория и се радваше на един от най-високите рейтинги в БНТ. Това обаче не му е помогнало да се задържи на екран. Кошлуков се аргументирал, че телевизията е в практически фалит и няма никаква възможност да плаща за \"толкова скъпи предавания\". Иначе харесвал и водещата, и предаването, но на този етап нямало как да се продължи излъчването. Само преди седмица БНТ оповести, че спира \"Стани богат\" и съкращава наполовина бюджета на кулинарното предаване с Ути Бъчваров \"Бързо, лесно, вкусно\". Малко по-късно стана ясно, че от \"По света и у нас\" е освободена след 35 години стаж водещата Радина Червенова. Тя е съпруга на доскорошния директор на БНТ Коко Каменаров. Преди година Червенова слезе от екран заради сериозен здравословен проблем, който вече е преодолян.", "date": "2019.08.22", "title": "Предаването \"Нощни птици\" е изхвърлено от БНТ"}
{"url": "https://standartnews.com/sport/shaban-mustafa-atakuva-rekorda-ot-sofiya-do-cherni-vrkh-399939.html", "text": "Един от най-добрите ни планински бегачи ще атакува тази неделя рекорда за скоростно изкачване на Витоша. Шабан Мустафа ще се опита да премине разстоянието от центъра на София до Черни връх за по-малко от 1.36:45 ч. Това ще стане по време на големия спортен празник, организиран за пета поредна година от Фондация „София – европейска столица на спорта“, Български туристически съюз, Природен рак „Витоша“ и Сдружение „Маратон“. Няколко емблематични събития ще съберат около 2000 приятели на планината тази неделя на витошкия първенец. В 9.00 ч. ще бъде даден старт на традиционното планинско бягане „Витоша Рън – от НДК до Черни връх\". Преди това ще потеглят два пешеходни похода до Черни връх: в 7.00 от Златни мостове през х. „Кумата“ и в 8.00 ч. от Железница. Всъщност тържествата по отбелязването на 124-ата годишнина на туристическото движение в България започват още утре, петък в 17.00 часа с поднасяне цветя на морената пред Народния театър „Иван Вазов”, откъдето през 1895 г. Алеко Константинов е повел около 300 души към Черни връх. На другия ден, в събота от 20.00 часа е предвидена Алекова вечер на хижа „Алеко”.  Кулминацията ще бъде в неделя на върха, където ще се състои Национален туристически събор. В него ще участват представители на туристическите дружества, членове на БТС от цялата страна, както и държавни институции, за които развитието на туризма е приоритет. В неделя на Черни връх ще бъде дадено и началото на поредицата от празненства и събития, с които ще се отбележи 85-ата годишнина на Природен парк Витоша. В празника ще се включи и Столична библиотека към Столична община, която ще осигури много награди. Програмата на върха за тази неделя е следната: 12.00 ч. – Поднасяне цветя пред барелефа на Алеко Константинов на Черни връх от участниците в туристическия събор 12.15 ч. – Откриване на празника и приветствия от гости 12.30 ч. – Награждаване на призьорите 13.00 ч. - Концертна програма 14.00 ч. – Теглене на томболата за участниците в Националното движение „Покорител на десетте планински първенци” 15.00 часа – Концерт на хор „Планинарска песен – Филип Аврамов” и МВГ „Вежен” - Тетевен, на хижа „Планинарска песен” Сред изпълнителите ще бъде и прочутият народен певец Александър Александров, който бе дълго аплодиран преди месец на сцената пред х. Момина скала по време на Витоша летен фест. Ще има още много настроение, песни и награди. В унисон с отбелязването на празника, Сдружение \"Маратон\" организира за 13-та поредна година най-масовата надпревара по планинско бягане от веригата FIVE MOUNTAINS – състезателното изкачване от центъра на град София до Черни връх (2290 м). За състезанието по 18-километровия маршрут от НДК до Черни връх със 1734 м сумарна положителна денивелация до този момент са се записали над 290 участници, сред тях е и рекордьорът Шабан Мустафа. Той ще се опита да подобри върховото си постижение. Настоящият рекорд за изкачването на Витоша при мъжете от 1 ч., 36 мин. и 45 сек. бе поставен през 2011 г. от Шабан Мустафа, а рекордът при жените от 1 ч., 54 мин. и 30 сек. е регистриран от Милка Михайлова също през 2011 г. Освен шесткратният победител в състезанието Шабан Мустафа, сред записалите се тази година са и други елитни бегачи: шампионът от 2015 г. Димитър Михаилов, както и Бойко Златанов – победител в първото бягане през 2007 г., както и през 2012 г. Новото тази година е, че за първи път най-бързите ще могат да се следят онлайн чрез GPS-система по пътя им към върха, която ще се активира в сайта http://marathon.bg/vitosharun19bg/. Там са публикувани карта на трасето, начините и сроковете за заявките, които могат да се направят и непосредствено преди старта. Ето и повече подробности за трасето: Старт 9.00 ч. от София, НДК,  Финал: Черни връх; Дължина: 18км, D+1734м с 5 междинни контролни пункта (виж схемата на трасето), преминава пo централната алея на Южен парк, продължава по ул. Никола Крушкин, пресича Околовръстен път на кръговото с бул. Черни връх, зад Фантастико, по ул. Чемшир през Драгалевци, Посетителски център Витоша, пътеката за Черни връх, през Голи връх и Платотo до Финала. Маркировка с жълт временен спрей и табели. Трасе.GPX  Трасе.KMZ. Състезателни категории: Мъже и Жени, Младежи и Девойки до 20г., Ветерани 40+, 45, 50, 55, 60, 65, 70. Контролното време за изкачване до върха е 5 часа. Всички финиширали ще получат подарък сувенир от \"София - Европейска столица на спорта\". Миналата година събитието съвпадна с откриването на първия ремонтиран заслон от близо половин век насам на Витоша. Той бе открит в местността „Три кладенци“ по пътеката между Черни връх и Златни мостове. Всички, които ще се включат в празника тази неделя, могат да ползват както Симеоновския лифт, така и откритите лифтове „Лале” 1 и 2. Организаторите апелират за толерантност, да се прави път състезателите, които имат нужда от подкрепа. В планината има място за всички. Молбата е също да не се събират маркировъчните ленти по трасето, те задължително ще бъдат събрани от организаторите след края на състезанието! И в тази връзка, напомняме на всички участници в надпреварата и всички любители на планинския туризъм, които ще се качат на Витоша за празника – нека пазим планината и да не оставяме боклук след себе си.  ", "date": "2019.08.22", "title": "Шабан Мустафа атакува рекорда от София до Черни връх"}
{"url": "https://standartnews.com/sport/pszh-otkaza-100-mln-i-trima-ot-real-m-399909.html", "text": "Шефовете на ПСЖ са отхвърлили оферта от Реал (Мадрид) за бразилеца Неймар. Според \"Екип\" тя е включвала 100 милиона евро, както и трима футболисти. От Кралския клуб са предложили към Париж да заминат Хамес, Гарет Бейл и Навас. От ПСЖ обаче са отклонили офертата. Все още се чака поредната оферта за Неймар и от Барселона. Бразилецът обяви ясно, че не иска да остане в ПСЖ.", "date": "2019.08.22", "title": "ПСЖ отказа 100 млн. и трима от Реал (М)"}
{"url": "https://standartnews.com/sport/vii-mezhdunaroden-turnir-kupite-na-obshchina-blagoevgrad-399957.html", "text": "Шестнадесет отбора от пет държави ще се включат в VII Международен турнир по футбол „Купите на Община Благоевград“, който стартира на 26 август в областния център и ще продължи до 31 август. Откриването ще бъде в 20,30 часа на площад „Македония“, a по традиция парад ще представи участниците и техните треньори. Шествието ще тръгне в 20 часа от Съдебната палата, ще мине по улица „Тодор Александров” и ще стигне до пл. „Македония“, където ще се проведе тържествената част. Седмият международен футболен турнир за деца „За купите на Община Благоевград” e под патронажа на кмета д-р Атанас Камбитов. В надпреварата ще участват спортни таланти, родени през 2004 и 2005 година. Тази година е учредена допълнителна награда, която е в памет на спортния журналист Валери Младенов. Той оказваше безрезервна подкрепа на спортното събитие в предишните му шест издания. Община Благоевград пожелава успех на всички отбори, които участват в турнира. Жребият определи следните групи: \r\n„А“ група, за родените 2004 г. - ФК „Динамо Загреб“-Загреб, Хърватия, ПФК „ЦСКА“-София, България, ПФК „Левски“-София, България, „Тампа Брашов“-Брашов, Румъния. „Б“ група, набор 2004 г. - „Цървена звезда“-Белград, Сърбия, ФК „Войводина“-Нови Сад, Сърбия, ПФК „Славия“-София, ОФК „Пирин“-Благоевград, България. За родените през 2005 година: \r\n„А“ група - ФК „Апоел“-Никозия, Кипър, ПФК „ЦСКА“-София, ПФК „Левски“-София и „Тампа Брашов“. \r\n\"Б\" група - „Цървена звезда“, ФК „Войводина“, ФК „Национал 2005”-София, България и ОФК „Пирин“- Благоевград.", "date": "2019.08.22", "title": "VII Международен турнир „Купите на Община Благоевград“"}
{"url": "https://standartnews.com/sport/grisho-pochva-s-italianets-na-us-open-399986.html", "text": "Григор Димитров ще започне участието си на US Open с Андреас Сепи (Италия). Това ще бъде първи мач между двамата. Миналата година Димитров отпадна на старта, където отстъпи пред Стан Вавринка. Това означава, че няма да защитава точки за ранглистата, където е №78. \r\nПри победа, срещу 77-ия в света Сепи във втория кръг Димитров ще се изправи срещу Борна Чорич (Хърватия) или тенисист от квалификациите. Потенциален съперник на Гришо в третия кръг пък е Милош Раонич (Канада). Българинът е в осмината на Кей Нишикори, четвъртината на Роджър Федерер и половината на Новак Джокович. Най-доброто постижение на българина в Ню Йорк е достигане до осминафиналите.", "date": "2019.08.22", "title": "Гришо почва с италианец на US Open"}
{"url": "https://standartnews.com/sport/luis-suares-se-mesti-v-sashch-399951.html", "text": "Нападателят на Барселона Луис Суарес обмисля да приключи кариерата си в клуба на Дейвид Бекъм - Интер Маями. Новината разкри испанския \"El Mundo Deportivo\". Според изданието новосъздаденият отбор, който ще започне участието си в американската МЛС от 2020 година, има намерение да привлече уругвайското острие. Суарес възнамерява да се премести в САЩ през януари или лятото на 2020 година. Там той ще получи 4-годишен договор при благоприятни финансови условия, въпреки че споразумението му с Барселона е до 2021. \r\nПрипомняме, че преди няколко дни английски и американски издания разкриха, че Интер Маями вече е договорил 3-годишен договор с друг уругвайски нападател - настоящият футболист на Пари Сен Жермен Единсон Кавани.", "date": "2019.08.22", "title": "Луис Суарес се мести в САЩ"}
{"url": "https://standartnews.com/sport/ardino-e-domakin-na-turnir-po-tenis-na-masa-399944.html", "text": "Над 60 състезатели от България, Турция и Гърция ще участват в 14-тото издание на Международния турнир по тенис на маса за момчета и момичета до 15 години, който се провежда в памет на изтъкнатия състезател и треньор Дургут Адемов – Джофи. Надпреварата е под патронажа на кмета на общината Ресми Мурад. Официалното откриване на турнира ще бъде на 23 август. Спортната проява е част от годишния спортен календар на Българската федерация по тенис на маса. \r\nНачалото на тениса в Ардино се поставя през 1965 г. Най-успешните години в историята на Спортен клуб „Юнак“ са в периода 1972 – 1976 г., когато се състезава Дургут Адемов – Джофи. Именитият състезател участва в почти всички републикански първенства. Става първенец при юношите на двойки през 1973 г. с партньора си Джеват Хасанов. На следващата година печели злато отборно и индивидуално при юноши-старша възраст. \r\nИграе в множество турнири в бивша Югославия, Унгария, Румъния. През 1992 година ръководството на клуба в Ардино учредява турнир в негова памет.  ", "date": "2019.08.22", "title": "Ардино е домакин на турнир по тенис на маса"}
{"url": "https://standartnews.com/sport/nashe-momiche-prodlzhava-s-pobedite-na-us-open-399982.html", "text": "Походът на Изабелла Шиникова към основната схема на US Open продължава успешно. Днес талантливата ни тенисистка надигра №7 в схемата на квалификациите Сакия Викери (САЩ) с 6:1, 4:6, 7:6 (6). Развръзката в мача дойде в третия сет. В него двете си размениха четири пробива за 2:2. Шиникова все пак първа взе по-сериозен аванс от 4:2, но пак се стигна до равенство. Спорът бе решен в тайбрек. Викери поведе от самото начало с 4:2 точки, а при 6:4 Шиникова спаси мачбол, след което поиска намеса на физиотерапевт. В крайна сметка въпреки проблемите в бедрото тя спечели с 8:6 точки. Сега на Изабела е нужна само една победа, за да се класира за първи път в кариерата си за основната схема на турнир от Големия шлем.", "date": "2019.08.22", "title": "Наше момиче продължава с победите на US Open"}
{"url": "https://standartnews.com/sport/despodov-se-drpa-za-krotone-399940.html", "text": "Футболист №1 на България за 2018 г. Кирил Десподов е отказал да бъде пратен под наем от Каляри в Кротоне от италианската Серия Б по футбол, като настоява да остане в сегашния си тим. Въпреки че двата клуба са оформили споразумението и преотстъпването може да стане факт във всеки един момент, Десподов буквално се е запънал и не иска да отиде в калабрийския отбор, информира БТА. Той е заявил, че желанието му е да остане в Каляри и да се бори за мястото си и да спечели доверието на треньора Роландо Маран. Изданието прогнозира обаче, че в крайна сметка роденият през 1996 г. българин ще трябва да приеме решението на клуба, ако иска да запази нормални отношения с тях предвид дългия срок на договора му. Роденият в Кресна нападател отново не попада обаче за момента в сметките на треньора, а изданието lanuovasardegna.it съобщава, че разговорите с него от страна на ръководителите ще продължат и по-късно през деня. Има вариант да се търси и друго преотстъпване на Десподов, но за момента толкова сериозен интерес, както от Кротоне - липсва. Кротоне завърши на 11-о място в Серия Б през миналата година, след като дълго време бе близо до изпадащите. Не е ясно дали отборът ще се бори за влизане в елита тази година, но основен претендент за промоция в Серия А за момента е Емполи.", "date": "2019.08.22", "title": "Десподов се дърпа за Кротоне"}
{"url": "https://standartnews.com/biznes/umuvat-dds-oblekcheniya-za-nashi-fermeri-399923.html", "text": "В земеделското министерство вече се обсъждат евентуални облекчения по линия на Данък добавена стойност за фермерите. Облекченията обаче едва ли ще се изразят в намаляване на ставката за ДДС. \"Не става въпрос за нулева ставка на ДДС. Става дума за обратно начисляване. Разликата е, че в крайна сметка дължимият данък се запазва на 20%, но в случая не се затормозяват земеделските производители да го плащат. Ще ги плати търговецът\", обясни пред нова телевизия заместник-министърът на земеделието Чавдар Малинов. Според него тази промяна ще подобри събираемостта на данъците. А подобно нещо вече било въведено за житните и техническите култури. А от НАП дали положителна оценка на това. Това ще облекчи зеленчукопроизводството и ще направи българските производители по-конкурентноспособни. Това е пък мнението на Ивайло Иванов – зеленчукопроизводител от Долна Оряховица. Той отглежда домати, краставици и зелена салата. „Цял живот се занимавам с това нещо. Така тръгнах от Австрия да работя. Понеже съм носталгичен човек се прибрах тук и започнах да развивам този бизнес. Зеленчукопроизводството е възможно най-доброто нещо за момента. Първо – аз плащам доста ДДС. Второ – не съм конкурентен. Ставка ДДС няма в целия ЕС. Ако падне ДДС-то българския земеделски производител ще стане малко по-конкурентноспособен\", коментира Иванов. Зеленчукопроизводителят уточни, че плаща 2-3 хил. лева ДДС месечно. Продава продукция в супермаркет и има 4-5 сезонни работници. Ако отпадне задължението му за заплащане на ставката той ще може да инвестира в семена, заплати на служители и други.", "date": "2019.08.22", "title": "Умуват ДДС облекчения за наши фермери"}
{"url": "https://standartnews.com/biznes/studenti-ot-egipet-se-obuchavakha-v-tekhnicheskiya-ucheben-chentr-na-chez-399929.html", "text": "20 студенти от Египет преминаха обучение в Техническия учебен център на ЧЕЗ Разпределение България. Студентите са от 2 до 5 курс от електротехнически и химико-технологични специалности. Обученията се състояха в рамките на 4 дни. „Целта на изготвената специално за студентите програма е те да бъдат запознати с възможностите за бъдеща професионална реализация, да намерят връзката между изучаваните дисциплини и реалната работна среда, да се срещнат с опитни специалисти, които чрез знанията си да ги мотивират за направения избор на специалност и бъдещо кариерно развитие“, обясни Меглена Велинова, ръководител на Техническия учебен център. Програмата на обучението беше съобразена с учебния план на Каирския университет и включи теми като безопасни условия на работа, елементи на електроразпределителната мрежа, дистанционно отчитане, разкриване на нерегламентирани въздействия в електроразпределителната мрежа, съвременни методи на работа – лабораторна кола и термовизионна камера, екологични теми. Проведени бяха и практически обучения на учебния полигон на центъра. Студентите посетиха една от обновените подстанции на ЧЕЗ Разпределение в град София и диспечерския център на компанията. С обученията на студентите се ангажираха специалисти от дружеството. Техническият учебен център на ЧЕЗ Разпределение дава възможности за повишаване на квалификацията в областта на електроенергетиката и осигуряване на качествени специалисти в сферата. Центърът предлага сътрудничество с образователните институции, като на разположение на обучаващите са учебен полигон и напълно оборудвани технически зали.", "date": "2019.08.22", "title": "Студенти от Египет се обучаваха в Техническия учебен чентър на ЧЕЗ"}
{"url": "https://standartnews.com/biznes/fitch-blgariya-mozhe-da-prieme-evroto-do-2023-g-399938.html", "text": "България може да приеме еврото най-рано след 4 години, стига обаче да отговори на критериите на чакалнята, позната като ERM II. Това прогнозира международната рейтингова агенция Fitch Ratings в свой доклад за Еврозоната. Процесът за влизане във валутния механизъм у нас официално започна през юли миналата година като крайното решение се очаква да бъде оповестено в края на 2019 г. Друга страна, която също очаква добри новини, е Хърватия. Тя поиска да се включи в механизма през миналия месец. Според експертите съдбоносната година за България е 2023 г., а за Хърватия – 2024 г. Това обаче ще стане възможно само ако страните отговорят на всички изисквания. Северната ни съседка Румъния също е изразила интерес към единната валута, но все още няма официално заявление. Вероятността Унгария, Полша и Чехия да се присъединят продължава да бъде малка, тъй като в тези страни подкрепата на еврото е ниска. Според доклада, основните предимства от приемането на еврото са достъп до резервна валута, с която се предотвратява риска от валутна криза и се подпомага чуждестранното търсене на вътрешни финансови активи. Страните ще получат и достъп до паричната политика на Европейската централна банка (ЕЦБ), на която може да се има доверие. Потребителите пък ще имат по-ниски транзакционни разходи, а това ще доведе до по-големи потоци от капитал за останалата част от Еврозоната. Ако пък има някаква беда, то страната ни може да се възползва от външно финансиране, пише в доклада на рейтинговата агенция. Минусите обаче включват възможност от дефлационен натиск в случай на големи резерви, както и задължението да се помага финансово на други страни в даден момент. Отделно, цените на кредитите и на акциите могат да се повишат, ако има голям приток на капитал.", "date": "2019.08.22", "title": "Fitch: България може да приеме еврото до 2023 г."}
{"url": "https://standartnews.com/biznes/agrion-finans-predostavya-krediti-na-zemedeltsi-sreshchu-subsidii-399949.html", "text": "Регистрираните земеделски производители, които очакват финансова помощ от Схемата за единно плащане на площ (СЕПП), но се нуждаят от спешно финансиране за подсигуряване на стопанската година, вече могат да заложат субсидията си срещу кредит от „Агрион Финанс“. Това е сериозно облекчение за фермерите, които имат нужда от свежи пари, тъй като заявленията за директните плащания от фонда се подават до края на юни, а самата субсидия се получава в края на годината или началото на следващата. Според анализатори все повече земеделски производители се обръщат към алтернативни финансиращи компании, каквато е „Агрион Финанс“, където процедурата по отпускане на кредит е доста по-опростена и бърза. „Агрион Финанс“ разработи новата услуга, която позволява финансиране до 100 % от одобрената субсидия при наличие на минимум 3 години успешна история в субсидирането, казаха от кредитното дружество. За земеделските стопани, които тепърва навлизат в бизнеса и имат само 1 година успешно усвояване на директните плащания, кредитът може да достигне до 90% от очакваната субсидия. Максималният размер на финансирането се определя по индивидуален лимит, в зависимост от декларираните площи, за които се очакват преки доплащания. Максималният срок за изплащане на задълженията е 18 месеца, а гратисният период по главницата може да достигне 17 месеца. Прилага се индивидуален погасителен план за всеки кредитоискател, в зависимост от специфичните му нужди и характера на бизнеса му. Кредитът срещу субсидия е изцяло адаптиран към нуждите на земеделските стопани, които получават своите субсидии на база обработваеми площи и имат нужда от свежи пари за допълнителни инвестиции, покупка на земя и др. капиталови разходи, казаха от „Агрион Финанс“. Процедурата за отпускане на кредити е максимално облекчена и осигурява бързо и безпрепятствено финансиране на земеделските производители.  Компанията не изисква плащането на такса ангажимент, каквато е практиката при другите кредитни институции. „Основната ни цел е да осигурим адекватно финансиране на земеделските производители, което ще им позволи да бъдат много по-гъвкави и конкурентноспособни на пазара“, казаха от „Агрион Финанс“. Финансовите продукти на компанията са разработени така, че да подпомагат дейността, както на големите земеделски производители, така и на малките фермери. Освен кредит срещу субсидия, дружеството предлага също така универсални ипотечни кредити и кредити за оборотни средства, където обезпечението е поземлени или други недвижими имоти. На земеделската земя се прави безплатна оценка за пазарната им стойност, като финансирането може да достигне до 100% от оценката. Информация за пълните условия на кредитите на „Агрион Финанс“ може да бъде намерена на сайта на компанията на адрес  . На земеделските производители се предоставя и възможност за лизинг на земята, която са избрали.", "date": "2019.08.22", "title": "Агрион Финанс предоставя кредити на земеделци срещу субсидии"}
{"url": "https://standartnews.com/biznes/energo-pro-izgradi-dva-solarni-parka-na-loyalen-klient-399936.html", "text": "В рамките на своята програма за енергийна ефективност, ЕНЕРГО-ПРО Енергийни Услуги изгради два соларни парка на своя дългогодишен клиент - производителя на уреди за отопление Прити 95 ООД. Парковете са с инсталирана пикова мощност по 30 kWp всяка. След присъединяването им към електроразпределителната мрежа, те ще генерират достатъчно енергия, която да задоволява собствените нужди на една от производствените бази на клиента, а остатъкът ще бъде предоставян за изкупуване по преференциални цени. Очакванията са инвестицията да бъде възвърната в рамките на приблизително шест години. От една страна произведената от ВЕИ енергия ще намали значително разходите за електрическа енергия като покрие пиковете в производствените процеси в дневната часова зона, а от друга - продажбата на излишните количества енергия, съгласно Закона за енергията от възобновяеми източници, ще гарантира на клиента допълнителни приходи за период до 2035 г. Прити 95 ООД е специализиран производител на уреди използващи твърдо гориво, като домашни камини, готварски печки, камери за вграждане и други. Проектите за енергийна ефективност и оптималните решения за енергийните разходи на клиентите са сред основните приоритети в дейността на ЕНЕРГО-ПРО Енергийни Услуги.", "date": "2019.08.22", "title": "ЕНЕРГО-ПРО изгради два соларни парка на лоялен клиент"}
{"url": "https://standartnews.com/biznes/germanski-zavod-otkriva-rabotni-mesta-kray-plovdiv-399962.html", "text": "Нов завод за електрокомпоненти ще изгражда в землището на с. Белозем „Вюрт Електроник ИБЕ БГ“ ЕООД, съобщи „Марица“. То е дъщерно дружество на германския концерн Würth Elektronik iBE GmbH, който от 15 г. оперира на българския пазар. Негови клиенти са реномирани европейски и световни автомобилни производители. В инвестиционното предложение е посочено, че новият завод ще се разположи на площ от 20 065 кв. метра. Дейността на фирмата е полуавтоматизирана и се състои в производство на дросели за автомобилната промишленост - навиване на медни бобини и залепване на феритни ядра. В новия завод, който ще е в съседство със сегашната производствена база, ще се извършва транспортиране на суровини, лепене, темпериране, заваряване, формоване, краен контрол и навиване. От дружеството уверяват, че промишлените отпадъци, образувани при експлоатацията на обекта, ще се съхраняват на площадка в подходящи съдове и след това ще се предават на лицензирани фирми за рециклиране. По последни данни на НОИ, в момента във „Вюрт Електроник ИБЕ БГ“ работят над 500 човека. C изгpaждaнeтo нa нoвaтa пpoизвoдcтвeнa бaзa кoмпaниятa плaниpa дa пoвиши пpoизвoдcтвeния cи кaпaцитeт c oкoлo 20% и дa yвeличи бpoя нa paбoтeщитe. Würth Elektronik iBE GmbH е фирма с бързо развитие. Създадена е през 1982 г. в малък гараж в Германия. Основателите се възползват от бързото нахлуване на електронните компоненти за колите. Имат заводи в Мексико, Германия и Китай, като най-големият е този в България. От финансовия отчет за 2017 г. е видно, че Вюрт Електроник Ибе Бг ЕООД отчита увеличение на нетните приходи от продажби с 28,38%. Същата година представителството на Бавария в България отличи с почетната награда - Баварския порцеланов лъв, фирми, които участват активно в развитието на икономическите отношения между България и Бавария. В категория Баварско предприятие с дейност в България победител стана „Вюрт Електроник ИБЕ БГ“.", "date": "2019.08.22", "title": "Германски завод открива работни места край Пловдив"}
{"url": "https://standartnews.com/svyat/v-teksas-izvrshikha-12-ta-ekzekutsiya-v-sashch-399915.html", "text": "В щата Тексас със смъртоносна инжекция бе екзекутиран 48-годишният Лари Суерингън, обвинен за убийството на 19-годишна студентка през далечната 1998 г. Осъденият твърдеше, че не е извършил престъплението. Това бе 12-та екзекуция в Съединените щати от началото на годината. Според Суерингън властите са пренебрегнали доказателства, които са щели да го оневинят за убийството. Последните му думи бяха: \"Бог да им прости, те не знаят какво правят\", съобщи Би Би Си.  Той бе осъден през 2000 г. за отвличането, изнасилването и убийството на Мелиса Тротър, изчезнала през декември 1998 г. Тялото на тийнейджърката бе открито в гъста гора в Тексас 25 дни по-късно.  Защитниците на Суерингън твърдяха, че научните доказателства, сред тях и ДНК под ноктите на жертвата, която не бе на осъдения, е трябвало да го оневинят. Обвинението, обаче, твърдо стоеше на позицията си, че има \"планина от улики\" срещу него. Кели Блекбърн, помощникът на главния местен прокурор, който отговаряше за делото на Суерингън от 2010 г. насам, заяви пред \"Вашингтон Пост\" преди екзекуцията: \"Не е невинен мъжът, който ще бъде екзекутиран тази вечер. Екзекутират мъжа, който отвлече, изнасили и удуши Мелиса Тротър\".", "date": "2019.08.22", "title": "В Тексас извършиха 12-та екзекуция в САЩ"}
{"url": "https://standartnews.com/svyat/boris-dzhonsn-na-rabotna-vecherya-v-parizh-399910.html", "text": "Поредна спирка от дипломатическата обиколка на Борис Джонсън. Френският президент Еманюел Макрон ще обсъди Brexit с британския премиер на работна вечеря Елисейския дворец. Джонсън разговаря снощи в Берлин с Ангела Меркел, като поиска отпадане на предпазния механизъм за ирландската граница. Германският канцлер изрази готовност да обсъди практическо решение на въпроса, но и Берлин, и Париж са категорични, че няма да има предоговаряне на споразумението на Brexit.", "date": "2019.08.22", "title": "Борис Джонсън на работна вечеря в Париж"}
{"url": "https://standartnews.com/svyat/pratikha-podvodnitsa-pri-titanik-399917.html", "text": "За пръв път от 15 години, подводница с екипаж се спусна до останките на кораба Титаник, пише \"Монитор\".  Международен екип осъществи 5 спускания в Атлантическия океан, до останките от известния кораб, които са на дъното, на дълбочина 3800 метра. Наблюденията им показали, че останките са във видимо по-лошо състояние, отколкото са били при предишното наблюдение. Особено силно гниенето било видно на десния борд на кораба. Историкът Паркс Стивънсън казва: \"Ваната в банята на капитана е любима снимка на ентусиастите, които изучават кораба. Нея вече я няма. Цялата палуба от тази страна рухва, като гниенето само ще се засилва.\" Според Стивънсън, следващият етап от разрухата на Титаник ще е сриването на част от покрива на кабините на носа, което ще закрие изгледа към вътрешността на кораба. Силните океански течения, солената вода и бактерия, която яде метал са трите фактора, които разрушават останките на Титаник.  Корабът е на океанското дъно от повече от 100 години, като се намира на около 600 километра от бреговете на канадската провинция Нюфаундленд. Пътническият лайнер, който е бил най-големия кораб от този вид по това време, катастрофира в айсберг. От 2200 пътници и екипаж загиват над 1500. Експедицията за оглед на Титаник се прави от същия екип, който наскоро се спусна до дъното на най-дълбокото място в Световния океан - Марианската падина. Спусканията се правят със специална подводница, носеща името Ди Ес Ви Лимитинг Фактор (DSV Limiting Factor). Тя е дълга 4,6 метра, висока 3,7 метра и е производство на американската компания Трайтън. Корабът лежи на дъното разцепен на две основни части, които са на около 600 метра една от друга. Спусканията на подводницата бяха заснети от компанията Атлантик Продъкшън, която ще направи документален филм. Освен наблюдение, подводничарите провеждат и редица проучвания. Те изследват живота на тази голяма дълбочина и ниски температури, както и скоростта, с която гният различните видове метал при тези условия.", "date": "2019.08.22", "title": "Пратиха подводница при Титаник"}
{"url": "https://standartnews.com/sport/refert-nikolay-yordanov-s-istoricheski-naryad-v-elita-399959.html", "text": "Столичният рефер Николай Йорданов ще запише историческо постижение на утрешния мач от футболната ни efbet Лига между отборите на Арда и Черно море. \r\nСрещата е под №255 за съдията в елита, с което Йорданов става №1 в България за всички времена. \r\nТова съобщи за Novsport.com футболният статистик от Варна Николай Райков, който от над 50 години следи детайлно броя на мачовете на всички наши рефери. \r\nТосега рекордът се държеше от Антон Генов, който е свирил 254 мача в елитната ни дивизия. Освен тях двамата, „кота 200“ е надминал само още Станислав Тодоров. \r\nНиколай Йорданов е съдия в А група от 2003 година, като е бил международен в периода 2007-2017. \r\nПри асистентите начело в ранглистата по брой мачове в елита са двама души - Иван Вълчев и Веселин Мишев имат по 283 мача. \r\n \r\nСлед тях в класацията е Никола Джугански с 281 в своята кариера.", "date": "2019.08.22", "title": "Реферът Николай Йорданов с исторически наряд в елита"}
{"url": "https://standartnews.com/svyat/mvf-predlozhi-otpadaneto-na-vzrastovite-ogranicheniya-399933.html", "text": "Съветът на изпълнителните директори на Международния валутен фонд препоръча отпадане на възрастовата граница за управляващия директор на Фонда. Според сега действащите правила кандидатът за нов шеф трябва да е под 65-годишна възраст и да управлява до 70-тата си година. Това изявление дава възможност на Кристалина Георгиева, която е кандидат на Европейския съюз, да бъде избрана на поста Управляващ директор на МВФ. Георгиева навърши 66 години преди седмица. Изборът на нов шеф на Фонда трябва да стане ясен в началото на септември.", "date": "2019.08.22", "title": "МВФ предложи отпадане на възрастовите ограничения"}
{"url": "https://standartnews.com/svyat/khrvati-napadat-srbi-s-machete-399977.html", "text": "Маскирани мъже в хърватския град Книн, въоръжени с ножове и мачете, нападнаха кафене, където сърби гледаха футболен мач. По време на мача на футболен клуб «Цървена звезда» 15 маскирани мъже с ножове и мачете нахлуха в кафене «Buffet Petko». \r\nХърватите започнаха да унищожават всичко и нападнаха събралите се сърби, които гледаха мача по телевизията. \r\nПо време на нападението в кафето е имало жена и деветгодишно дете. Жената е ранена в крака, собственикът на кафенето е ударен по главата с бутилка, детето също е ранено. Общо в болницата са откарани петима души. \r\nНападателите се издирват от полицията. Подобен инцидент се случи по-рано в друг град, където група неизвестни също влязоха в кафене и започнаха да обиждат етническата група на сърбите, които гледаха мача. Счита се версията, че тези две събития са свързани.", "date": "2019.08.22", "title": "Хървати нападат сърби с мачете"}
{"url": "https://standartnews.com/svyat/bez-pravo-da-si-amerikanets-ako-si-roden-v-sashch-399974.html", "text": "Президентът на САЩ Доналд Тръмп отново се закани, че ще премахне рожденото право на американско гражданство, съобщават Ройтерс и БГНЕС. По сега действащите закони, всяко дете, родено на територията на САЩ, независимо какъв е произходът и гражданството на неговите родители, става американски гражданин. \"Разглеждаме въпроса много сериозно. Да преминеш границата ни, да родиш на наша земя и бебето да стане американски гражданин. Честно казано това е абсурдно\", каза Тръмп пред репортери във Вашингтон. Президентът иска да се отнеме това право на родители, които са влезли в страната нелегално или не са граждани на САЩ. 14-та поправка към Конституцията на САЩ гласи, че американско гражданство получават \"всички лица, родени или национализирани в Съединените щати\". От десетилетия този текст автоматично се тълкува като право на всяко дете, родено на американска територия, да придобие американски гражданство.  ", "date": "2019.08.22", "title": "Без право да си американец, ако си роден в САЩ"}
{"url": "https://standartnews.com/svyat/bioprinter-za-meso-prashchat-v-kosmosa-rusnatsi-399967.html", "text": "Уcвoявaнeтo нa кocмичecкoтo прocтрaнcтвo e нeрaздeлнo cвързaнo c прoдължитeлни пoлeти, кaтo зa тoвa врeмe нa acтрoнaвтитe ca нужни мнoгo прoвизии. Eдин oт cпocoбитe зa oптимизирaнe нa прoдoвoлcтвeнaтa прoгрaмa e изпoлзвaнeтo нa инoвaциoнни 3D принтeри, предава факти.бг. Рaзрaбoтчицитe oт лaбoрaтoриятa 3D Biоprinting Sоlutiоns, кoятo e дъщeрнo прeдприятиe нa руcкaтa \"Инвитрo\", вeчe зaпoчнaхa дa пeчaтaт чoвeшки oргaни нa 3D принтeр, a cлeдвaщaтa им cтъпкa e дa cъздaдaт мeca, гoдни зa ядeнe, кaтo тoвa щe cтaвa дирeктнo в кocмoca. Биoпринтeрът ce нaричa \"Oргaн.Aвт\" и в мoмeнтa e изпрaтeн зa тecтвaнe нa Мeждунaрoднaтa кocмичecкa cтaнция. Зa пeчaтaнeтo нa мeco зa кocмoнaвтитe, мaшинaтa изпoлзвa клeтъчeн мaтeриaл oт зaйци и крaви. Цeнaтa нa килoгрaм нaпeчaтaнo мeco e oт пoрядъкa нa $10 000.  ", "date": "2019.08.22", "title": "Биопринтер за месо пращат в Космоса руснаци"}
{"url": "https://www.standartnews.com/sport/luis-suares-se-mesti-v-sashch-399951.html", "text": "Нападателят на Барселона Луис Суарес обмисля да приключи кариерата си в клуба на Дейвид Бекъм - Интер Маями. Новината разкри испанския \"El Mundo Deportivo\". Според изданието новосъздаденият отбор, който ще започне участието си в американската МЛС от 2020 година, има намерение да привлече уругвайското острие. Суарес възнамерява да се премести в САЩ през януари или лятото на 2020 година. Там той ще получи 4-годишен договор при благоприятни финансови условия, въпреки че споразумението му с Барселона е до 2021. \r\nПрипомняме, че преди няколко дни английски и американски издания разкриха, че Интер Маями вече е договорил 3-годишен договор с друг уругвайски нападател - настоящият футболист на Пари Сен Жермен Единсон Кавани.", "date": "2019.08.22", "title": "Луис Суарес се мести в САЩ"}
{"url": "https://standartnews.com/svyat/zashcho-trmp-si-pozhela-nay-golemiya-ostrov-399953.html", "text": "Це­ли­ят свят под­с­ко­чи (да не го­во­рим за Да­ния!), след ка­то \"Уол Стрийт Джър­нъл\" и ня­кол­ко дру­ги вес­т­ни­ка в САЩ съ­об­щи­ха, че пре­зи­ден­тът До­налд Тръмп с \"раз­лич­ни сте­пе­ни на се­ри­оз­ност\" из­ра­зя­ва ин­те­рес да за­ку­пи Грен­лан­дия - най-го­ле­мия ос­т­ров на све­та. В не­де­ля Тръмп пот­вър­ди ин­те­ре­са си да про­у­чи въз­мож­ност­та за при­до­би­ва­не на Грен­лан­дия, ка­то за­я­ви, че \"по съ­щес­т­во то­ва е го­ля­ма сдел­ка с нед­ви­жим имот\" и че \"би би­ло ху­ба­во\" от стра­те­ги­чес­ка глед­на точ­ка. Раз­би­ра се, мно­зи­на от­х­вър­ли­ха но­ви­на­та ка­то ше­га. Нап­ри­мер бив­ши­ят пре­ми­ер на Да­ния Ларс Льо­ке Рас­му­сен на­пи­са в Ту­и­тър, че \"то­ва тряб­ва да е пър­во­ап­рил­с­ка ше­га\". Ми­нис­тър-пред­се­да­те­лят на Грен­лан­дия Ким Кил­сен под­чер­та в свое изяв­ле­ние, че \"Грен­лан­дия не се про­да­ва и не мо­же да се про­да­ва\", а Ми­нис­тер­с­т­во­то на вън­ш­ни­те ра­бо­ти на Грен­лан­дия пус­на след­ния ту­ит: \"От­во­ре­ни сме за биз­нес със САЩ, но не и за про­даж­ба\". Грен­лан­дия е най-го­ле­ми­ят ос­т­ров на све­та с об­ща площ от над 2 000 000 кв. км и Ос­т­ро­вът е дат­с­ка ко­ло­ния до 1953 г., ко­га­то ста­ва дат­с­ка про­вин­ция. При­до­би­ва ав­то­ном­но уп­рав­ле­ние през 1979 г. и има са­мо­уп­рав­ле­ние от 2009 го­ди­на. За­ко­нът за са­мо­уп­рав­ле­ни­е­то от 2009 г., прех­вър­ли по­ве­че пра­во­мо­щия от дат­с­ко­то пра­ви­тел­с­т­во на мес­т­но­то пра­ви­тел­с­т­во и Грен­лан­дия пос­те­пен­но по­е­ма от­го­вор­ност за по­ли­ти­чес­ка­та, съ­деб­на­та и ико­но­ми­чес­ка­та си сис­те­ми. Дат­с­ко­то пра­ви­тел­с­т­во про­дъл­жа­ва да кон­т­ро­ли­ра вън­ш­ни­те ра­бо­ти и от­б­ра­на­та. Да­ния съ­що та­ка и за­паз­ва кон­т­ро­ла си вър­ху па­рич­на­та по­ли­ти­ка и пре­дос­та­вя го­диш­на суб­си­дия. Спо­ред За­ко­на за са­мо­уп­рав­ле­ние от 2009 г. Грен­лан­дия мо­же да обя­ви пъл­на не­за­ви­си­мост. През пос­лед­ни­те го­ди­ни има­ше ня­кол­ко при­зи­ва за то­ва, но съ­щес­т­ву­ват раз­ног­ла­сия да­ли то­ва тряб­ва да се слу­чи се­га или по-къс­но. Пре­ди дни дат­с­ка­та ми­нис­тър-пред­се­да­тел­ка Ме­те Фред­рик­сен за­я­ви пред мес­тен вес­т­ник, че \"Грен­лан­дия не се про­да­ва. Грен­лан­дия не е дат­с­ка. Грен­лан­дия при­над­ле­жи на Грен­лан­дия\". Но ако пог­лед­нем от­въд ше­ги­те и не­о­ко­ло­ни­ал­но­то зву­че­не, как­во ис­ка Тръмп ка­то пред­ла­га да ку­пи Грен­лан­дия, за да ут­вър­ди ин­те­ре­си­те на САЩ в ре­ги­о­на? Пър­во тряб­ва да се от­бе­ле­жи, че иде­я­та за за­ку­пу­ва­не на Грен­лан­дия тряб­ва да се раз­г­леж­да, как­то от по­ли­ти­чес­ка, та­ка и от ге­ос­т­ра­те­ги­чес­ка глед­на точ­ка. Тъй ка­то Грен­лан­дия има как­то ка­то част как­то от Ар­к­ти­ка, та­ка и от се­вер­но­а­ме­ри­кан­с­кия кон­ти­нент, тя на­пъл­но се вмес­т­ва в док­т­ри­ни­те на не един пре­зи­дент на САЩ за под­дър­жа­не­то и евен­ту­ал­но­то за­сил­ва­не на аме­ри­кан­с­ко­то при­със­т­вие в ре­ги­о­на. Съ­щев­ре­мен­но по то­зи на­чин мо­же да се дър­жи Ки­тай на раз­с­то­я­ние. Грен­лан­дия и Да­ния ве­че имат сво­и­те от­но­ше­ния и ан­га­жи­мен­ти към си­гур­ност­та на САЩ в рам­ки­те на НА­ТО, а най-се­вер­на­та во­ен­на ба­за на Съ­е­ди­не­ни­те ща­ти - въз­душ­на­та ба­за Ту­ле - се на­ми­ра на се­ве­ро­за­пад­ния бряг на Грен­лан­дия. По-ра­но та­зи го­ди­на аме­ри­кан­с­ко­то по­сол­с­т­во в Ко­пен­ха­ген обя­ви, че Дър­жав­ни­ят де­пар­та­мент на САЩ ще въз­с­та­но­ви сво­е­то пос­то­ян­но пред­с­та­ви­тел­с­т­во в Ну­ук - ад­ми­нис­т­ра­тив­ния цен­тър на ос­т­ро­ва. През пос­лед­ни­те ме­се­ци САЩ ак­ту­а­ли­зи­ра­ха ня­кол­ко от сво­и­те до­ку­мен­ти за ар­к­ти­чес­ка по­ли­ти­ка, вклю­чи­тел­но стра­те­ги­и­те на ми­нис­тер­с­т­во­то на от­б­ра­на­та и бре­го­ва­та ох­ра­на на САЩ. Об­що­то меж­ду те­зи до­ку­мен­ти е опи­са­ни­е­то на Ар­к­ти­ка ка­то зо­на на стра­те­ги­чес­ка кон­ку­рен­ция и оп­ре­де­ля­не­то на Ки­тай и Ру­сия ка­то най-го­ле­ми­те пре­диз­ви­ка­тел­с­т­ва пред пос­то­ян­на­та ста­бил­ност на ми­ра в ре­ги­о­на. Дър­жав­ни­ят сек­ре­тар на САЩ Майк Пом­пео пре­диз­ви­ка меж­ду­на­род­ни ре­ак­ции, ко­га­то се обър­на към Ру­сия и Ки­тай в без­п­ре­це­ден­т­на реч по вре­ме на ми­нис­тер­с­ка­та сре­ща на Ар­к­ти­чес­кия съ­вет във Фин­лан­дия по-ра­но та­зи го­ди­на. Вне­зап­ни­ят ин­те­рес на Тръмп към най-го­ле­мия ос­т­ров в све­та тряб­ва да се раз­г­леж­да в кон­тек­с­та на те­зи съ­би­тия. През пос­лед­ни­те го­ди­ни ки­тайс­ки­те ком­па­нии ин­вес­ти­ра­ха в грен­лан­д­с­ки мин­ни про­ек­ти, а през 2018 г. ки­тайс­ка фир­ма по­да­де офер­та в кон­курс за То­ва пре­диз­ви­ка без­по­койс­т­во, как­то в Да­ния, та­ка и в САЩ, и на­ка­ра то­га­ваш­ния дат­с­ки пре­ми­ер Ларс Льо­ке Рас­му­сен да се на­ме­си. Ин­те­ре­сът на САЩ към Грен­лан­дия в нас­то­я­щия мо­мент не е ни­що но­во, но се­га, ко­га­то гло­бал­ни­ят ин­те­рес към Ар­к­ти­ка се уве­ли­ча­ва, САЩ ис­кат да по­ка­жат, че ще за­щи­та­ват то­ва, ко­е­то е тях­но. Съ­е­ди­не­ни­те ща­ти ис­кат да осъ­щес­т­вят ед­на своя меч­та пре­ди Ки­тай или ня­коя дру­га дър­жа­ва да поп­ре­чи на стра­те­ги­чес­ки­те ин­те­ре­си на Ва­шин­г­тон. В Ну­ук и окол­ни­те те­ри­то­рии оба­че виж­дат след­ва­ща­та стъп­ка за Грен­лан­дия в ней­на­та пъл­на не­за­ви­си­мост, а не в прев­ръ­ща­не­то й в 51-и щат на САЩ. До­кол­ко се­ри­оз­ни са на­ме­ре­ни­я­та на зак­ле­тия пред­п­ри­е­мач До­налд Тръмп ста­на яс­но в сря­да, ко­га­то US пре­зи­ден­тът се раз­сър­ди на дат­ча­ни­те, ще зна­ем по­ве­че след по­се­ще­ни­е­то му в Ко­пен­ха­ген, пла­ни­ра­но за 2-3 сеп­тем­в­ри. \"Да­ния е спе­ци­ал­на стра­на с не­о­бик­но­ве­ни хо­ра, но въз ос­но­ва на изяв­ле­ни­я­та на пре­ми­е­ра Ме­те Фре­де­рик­сен, че тя не се ин­те­ре­су­ва от об­съж­да­не­то на по­куп­ка­та на Грен­лан­дия, от­ла­гам сре­ща­та ни, ко­я­то тряб­ва­ше да се про­ве­де след две сед­ми­ци, за дру­го вре­ме\", на­пи­са Тръмп в Ту­и­тър. И до­пъл­ни: \"Пре­ми­е­рът ус­пя да спес­ти мно­го па­ри и уси­лия как­то за Съ­е­ди­не­ни­те ща­ти, та­ка и за Да­ния, ка­то по­ка­за та­ка­ва ди­рек­т­ност. Бла­го­да­ря й за то­ва и с не­тър­пе­ние очак­вам да пре­раз­г­ле­да днев­ния ред\". Из­г­леж­да ос­т­ри­ят тон на аме­ри­кан­с­кия пре­зи­дент е пре­диз­ви­кал ефект, за­що­то мал­ко по-къс­но дат­с­ка­та прин­це­са Ан­то­ния Ша­ум­бург-Ли­пе, съп­ру­га на бра­та на кра­ли­ца Мар­г­ре­те II принц Вал­де­мар за­я­ви: \"Пред­ло­же­ни­е­то за по­куп­ка­та е ком­п­ли­мент за въл­шеб­на­та Грен­лан­дия, тъй ка­то та­ки­ва пред­ло­же­ния по­лу­ча­ват са­мо же­ла­ни­те ра­йо­ни. Жи­те­ли­те на Грен­лан­дия тряб­ва и мо­гат да ре­шат соб­с­т­ве­на­та си съд­ба.\" \"Оби­чам Грен­лан­дия и ис­кам жи­те­ли­те й да бъ­дат щас­т­ли­ви. Ние тряб­ва да под­к­ре­пим вся­ко тях­но ре­ше­ние\", под­к­ре­пи я и ней­ни­ят син принц Ма­рио Макс Ша­ум­бург-Ли­пе. Раз­в­ръз­ка­та пред­с­тои.     Всъщ­ност стра­те­ги­чес­ки­ят ин­те­рес на САЩ към Грен­лан­дия съ­щес­т­ву­ва от­дав­на и е съв­сем ес­тес­т­вен. На два пъ­ти аме­ри­кан­ци­те се опит­ват да ку­пят Грен­лан­дия - вед­нъж след Граж­дан­с­ка­та вой­на (1861-1864 г.) и от­но­во след Вто­ра­та све­тов­на вой­на. По вре­ме на вой­на­та САЩ из­пол­з­ват Грен­лан­дия за во­ен­на ба­за и пункт от снаб­дя­ва­не­то на Ев­ро­па със су­ро­ви­ни. В сво­я­та ис­то­рия Ва­шин­г­тон ус­пя­ва да се сдо­бие фи­нан­со­во с дос­та те­ри­то­рии, при­над­ле­жа­ли на дру­ги дър­жа­ви, вклю­чи­тел­но Лу­и­зи­а­на, ко­я­то при­до­би­ва от фран­цу­зи­те през 1803 г., и Аляс­ка от Ру­сия - 1867 го­ди­на. Те­зи су­ми, пла­те­ни от Чи­чо Сам, са се из­п­ла­ти­ли хи­ля­ди пъ­ти, не са­мо за­ра­ди при­до­би­ти­те при­род­ни ре­сур­си, до­ри не и за­що­то по-го­ля­ма­та те­ри­то­рия зе­мя по­мог­на на по­ве­че аме­ри­кан­ци да имат нед­ви­жи­ми имо­ти, но и за­що­то по­куп­ки­те от­с­т­ра­ни­ха враж­деб­на си­ли и ги пра­ти­ха по-да­леч от зе­ми­те на САЩ. Най-оче­ви­ден е ак­тът със за­ку­пу­ва­не­то на Аляс­ка, об­лек­чил мно­гок­рат­но съд­ба­та на Аме­ри­ка, осо­бе­но през ХХ век. Се­га Грен­лан­дия е въз­мож­на но­ва гра­ни­ца за САЩ - да­леч на се­вер. Дат­ча­ни­те кон­т­ро­ли­рат ос­т­ро­ва от ве­ко­ве, но не са нап­ра­ви­ли мно­го с не­го. Ед­на от при­чи­ни­те раз­би­ра се е, че е по-го­ля­ма­та част от Грен­лан­дия е пок­ри­та с \"веч­ни\" ле­до­ве. И въп­ре­ки то­ва с пра­вил­ния на­чин на мис­ле­не, ка­къв­то аме­ри­кан­ци­те без­с­пор­но имат, нис­ки­те тем­пе­ра­ту­ри не са пре­пят­с­т­вие. Аме­ри­кан­ци­те са до­ка­за­ли, в Аляс­ка и на дру­ги мес­та по \"бур­на­та\" пла­не­та, че са на­пъл­но спо­соб­ни да се спра­вят със су­ро­во­то вре­ме. Ако пе­чал­ба­та ги зо­ве, ми­ни­те и бор­ма­ши­ни­те ви­на­ги ще си да про­би­ят път. Но кол­ко тряб­ва да е пе­чал­ба­та, за да зо­ве? Ис­ти­на­та е, че не се знае кол­ко при­род­ни бо­гат­с­т­ва са скри­ти под зе­мя­та в Грен­лан­дия, за­що­то ни­кой ни­ко­га не е гле­дал се­ри­оз­но на въп­ро­са за раз­ра­бот­ва­не­то на ос­т­ро­ва в та­зи на­со­ка. Дат­ча­ни­те са из­б­ра­ли да тре­ти­рат те­ри­то­ри­я­та в по-го­ля­ма­та си част ка­то ги­ган­т­с­ки при­ро­ден ре­зер­ват. И за­то­ва мес­т­но­то на­се­ле­ние на Грен­лан­дия жи­вее пре­дим­но в от­но­си­тел­на бед­ност, ес­тес­т­ве­но в за­ви­си­мост от фи­нан­со­ва­та суб­си­дия от Ко­пен­ха­ген. То­ва е стра­нен вид не­о­ко­ло­ни­а­ли­зъм в се­вер­ния Ат­лан­ти­чес­ки оке­ан, тъй ка­то по­ли­ти­чес­ки  дос­та нап­ред­на­ли­те дат­ча­ни от­дав­на са дос­та над те­зи не­ща. А Грен­лан­дия, смя­тат ве­че аме­ри­кан­ци­те, пред­ла­га фан­тас­тич­ни въз­мож­нос­ти за раз­ви­тие.  Те са уве­ре­ни, че мо­гат да на­ме­рят мно­го бо­гат­с­т­ва в зе­ми­те на Грен­лан­дия. И има ос­но­ва­тел­на при­чи­на за по­доб­но мис­ле­не - кос­ми­чес­ка при­чи­на, мо­же да се ка­же Тряб­ва да сме уве­ре­ни, че в Грен­лан­дия има мно­го ре­сур­си. И то­ва е та­ка, за­що­то цен­ни­те еле­мен­ти и по­лу­че­ни­те от тях съ­е­ди­не­ния и ми­не­ра­ли са раз­п­ръс­на­ти по ця­ла­та зе­мя от ед­ни и съ­щи при­род­ни си­ли, ко­и­то съз­да­ват Все­ле­на­та на пър­во мяс­то. То­ест, всич­ки ес­тес­т­ве­но сре­ща­щи се еле­мен­ти в пе­ри­о­дич­на­та таб­ли­ца - от мед до же­ля­зо, от среб­ро до зла­то - са съз­да­де­ни чрез яд­рен син­тез, или в ре­зул­тат на Го­ле­мия взрив. Тук в урав­не­ни­е­то вли­за чо­веш­ки­ят ум и си­ла­та на хо­ра­та да пре­о­до­ля­ват пре­пят­с­т­вия. През ця­ла­та чо­веш­ка ис­то­рия ум­ни и тру­до­лю­би­ви хо­ра са по­каз­ва­ли уме­ни­я­та си, ка­то от на пръв пог­лед без­п­лод­на зе­мя са съз­да­ва­ли райс­ка гра­ди­на. В по-но­ви вре­ме­на пред­п­ри­ем­чи­ви­те хо­ра са на­ме­ри­ли на­чи­ни да до­би­ват ина­че труд­но дос­тъп­ни под­зем­ни бо­гат­с­т­ва. Грен­лан­дия, убе­де­ни са ек­с­пер­ти, мо­же да пос­та­ви на­ча­ло­то на из­ця­ло нов све­то­вен ико­но­ми­чес­ки бум. Ако мо­же да бъ­де раз­вит то­зи ле­ден ос­т­ров, то­га­ва на раз­по­ло­же­ние ще бъ­дат и ос­та­на­ла­та част от Ар­к­ти­ка. И  бли­зо до САЩ, къ­де­то има най-мно­го па­ри и пред­п­ри­ем­чи­вост за раз­ви­тие.    ", "date": "2019.08.22", "title": "За­що Тръмп си по­же­ла най-го­ле­мия ос­т­ров?"}
{"url": "https://www.standartnews.com/sport/olimpiakos-na-90-minuti-ot-shampionskata-liga-399908.html", "text": "Йънг Бойс (Швейц) направи 2:2 вкъщи срещу Цървена звезда в първия мач от плейофите за влизане в Шампионската лига по футбол. Звезда побведе с 2:1, но с помоща на ВАР домакините получиха дузпа в 78-ата минута и така се добраха до равенството. В Пирея Олимпиакос направи сериозна крачка към групите на ШЛ с 4:0 над руския Краснодар. Динамо (Загреб) също гледа спокойно към реванша след 2:0 вкъщи над Розенборг.", "date": "2019.08.22", "title": "Олимпиакос на 90 минути от Шампионската лига"}
{"url": "https://standartnews.com/svyat/mlniya-pogubi-trima-v-polskite-tatri-399976.html", "text": "Трима души загинаха, а около 20 бяха ранени днес от мълния при внезапна буря в полските Татри, предадоха световните агенции, като се позоваха на полската телевизия ТВН 24. От планинската спасителна служба съобщиха, че спасителни екипи са се отправили към района на връх Гевонт, където група туристи, включително деца, са били поразени от мълния. Според службата около 10 души са пострадали от мълнии в района на Гевонт, а няколко души са били убити от мълния на различни места в Татрите. След подадения малко след 14 ч. сигнал във въздушната служба за спешна медицинска помощ четири хеликоптера са отлетели към мястото на произшествието. Телевизионни кадри показват как спасителите тичат към хеликоптерите в дъждовно и мъгливо време. Според полски медии мълния е ударила 15-метровия метален кръст, издигнат на връх Гевонт, в момент, когато там е имало голяма група туристи, отбелязват ДПА и Франс прес. Гевонт се намира близо до планинския курорт Закопане.  ", "date": "2019.08.22", "title": "Мълния погуби трима в полските Татри"}
{"url": "https://www.standartnews.com/sport/ludogorets-priema-maribor-v-prvata-bitka-za-liga-evropa-399921.html", "text": "Българският футболен шампион Лудогорец посреща Марибор в първия мач от плейофа за влизане в групите на Лига Европа. Двубоят в Разград е с начален час 20,30. Това е най-важният тест за българския шампион от началото на сезона до момента. След злополучното отпадане от Шампионската лига още в първия предварителен кръг, сега за Лудогорец остана утешителната награда да влязат поне в групите на втория по сила турнир на УЕФА. Това е основната цел пред отбора, но той трябва да направи последната крачка, а тя не е никак елементарна. Макар в последните години Марибор да позагуби от блясъка си в Европа, словенският тим си остава много опасен съперник. Той също се озова в този етап на Лига Европа, след като отпадна от Шампионската лига, така че също ще е мотивиран да се пребори за място в групите. Влизането в групите на Лига Европа ще донесе на Лудогорец премия от няколко милиона евро. Вратите на стадиона в Разград ще бъдат отворени в 18,30 ч.", "date": "2019.08.22", "title": "Лудогорец приема Марибор в първата битка за Лига Европа"}
{"url": "https://www.standartnews.com/sport/pszh-otkaza-100-mln-i-trima-ot-real-m-399909.html", "text": "Шефовете на ПСЖ са отхвърлили оферта от Реал (Мадрид) за бразилеца Неймар. Според \"Екип\" тя е включвала 100 милиона евро, както и трима футболисти. От Кралския клуб са предложили към Париж да заминат Хамес, Гарет Бейл и Навас. От ПСЖ обаче са отклонили офертата. Все още се чака поредната оферта за Неймар и от Барселона. Бразилецът обяви ясно, че не иска да остане в ПСЖ.", "date": "2019.08.22", "title": "ПСЖ отказа 100 млн. и трима от Реал (М)"}
{"url": "https://standartnews.com/svyat/es-zabranyava-svinskoto-ot-ispaniya-399981.html", "text": "Министерството на здравеопазването на страната е сезирало европейските органи и Световната здравна организация за усложняващата се ситуация като предпазна мярка поради риска туристи да са се заразили с болестта след консумация на замърсени продукти в Испания. До този момент няма регистрирани подобни случаи. \"Европейската комисия е наясно с епидемията, свързана с консумацията на свинско месо. Ние си сътрудничим с испанските власти и внимателно наблюдаваме развитието на събитията\", заяви говорител на общността. Дистрибуцията на такива продукти от Испания вече е ограничена. В сряда здравното министерство в страната потвърди 150 случая на заболяването. Най-много са заболелите в област Андалусия - 132. На други 530 души са взети проби, като предстои да станат ясни резултатите от изследванията. Предполага се, че източник на листериозата са месните продукти на производител от Андалусия. Властите там вече работят по изтеглянето от продажба на всички месни продукти на въпросната фирма. Листериозата е бактериална инфекция, която засяга централната нервна система и може да причини менингит и енцефалит. Най-податливи на заболяването са бременните жени, новородените, възрастните хора и хората с отслабена имунна система. Заразяването с листериоза най-често става чрез консумация на храни, които не са преминали предварителна термична обработка.", "date": "2019.08.22", "title": "ЕС забранява свинското от Испания"}
{"url": "https://www.standartnews.com/sport/ardino-e-domakin-na-turnir-po-tenis-na-masa-399944.html", "text": "Над 60 състезатели от България, Турция и Гърция ще участват в 14-тото издание на Международния турнир по тенис на маса за момчета и момичета до 15 години, който се провежда в памет на изтъкнатия състезател и треньор Дургут Адемов – Джофи. Надпреварата е под патронажа на кмета на общината Ресми Мурад. Официалното откриване на турнира ще бъде на 23 август. Спортната проява е част от годишния спортен календар на Българската федерация по тенис на маса. \r\nНачалото на тениса в Ардино се поставя през 1965 г. Най-успешните години в историята на Спортен клуб „Юнак“ са в периода 1972 – 1976 г., когато се състезава Дургут Адемов – Джофи. Именитият състезател участва в почти всички републикански първенства. Става първенец при юношите на двойки през 1973 г. с партньора си Джеват Хасанов. На следващата година печели злато отборно и индивидуално при юноши-старша възраст. \r\nИграе в множество турнири в бивша Югославия, Унгария, Румъния. През 1992 година ръководството на клуба в Ардино учредява турнир в негова памет.  ", "date": "2019.08.22", "title": "Ардино е домакин на турнир по тенис на маса"}
{"url": "https://www.standartnews.com/sport/shaban-mustafa-atakuva-rekorda-ot-sofiya-do-cherni-vrkh-399939.html", "text": "Един от най-добрите ни планински бегачи ще атакува тази неделя рекорда за скоростно изкачване на Витоша. Шабан Мустафа ще се опита да премине разстоянието от центъра на София до Черни връх за по-малко от 1.36:45 ч. Това ще стане по време на големия спортен празник, организиран за пета поредна година от Фондация „София – европейска столица на спорта“, Български туристически съюз, Природен рак „Витоша“ и Сдружение „Маратон“. Няколко емблематични събития ще съберат около 2000 приятели на планината тази неделя на витошкия първенец. В 9.00 ч. ще бъде даден старт на традиционното планинско бягане „Витоша Рън – от НДК до Черни връх\". Преди това ще потеглят два пешеходни похода до Черни връх: в 7.00 от Златни мостове през х. „Кумата“ и в 8.00 ч. от Железница. Всъщност тържествата по отбелязването на 124-ата годишнина на туристическото движение в България започват още утре, петък в 17.00 часа с поднасяне цветя на морената пред Народния театър „Иван Вазов”, откъдето през 1895 г. Алеко Константинов е повел около 300 души към Черни връх. На другия ден, в събота от 20.00 часа е предвидена Алекова вечер на хижа „Алеко”.  Кулминацията ще бъде в неделя на върха, където ще се състои Национален туристически събор. В него ще участват представители на туристическите дружества, членове на БТС от цялата страна, както и държавни институции, за които развитието на туризма е приоритет. В неделя на Черни връх ще бъде дадено и началото на поредицата от празненства и събития, с които ще се отбележи 85-ата годишнина на Природен парк Витоша. В празника ще се включи и Столична библиотека към Столична община, която ще осигури много награди. Програмата на върха за тази неделя е следната: 12.00 ч. – Поднасяне цветя пред барелефа на Алеко Константинов на Черни връх от участниците в туристическия събор 12.15 ч. – Откриване на празника и приветствия от гости 12.30 ч. – Награждаване на призьорите 13.00 ч. - Концертна програма 14.00 ч. – Теглене на томболата за участниците в Националното движение „Покорител на десетте планински първенци” 15.00 часа – Концерт на хор „Планинарска песен – Филип Аврамов” и МВГ „Вежен” - Тетевен, на хижа „Планинарска песен” Сред изпълнителите ще бъде и прочутият народен певец Александър Александров, който бе дълго аплодиран преди месец на сцената пред х. Момина скала по време на Витоша летен фест. Ще има още много настроение, песни и награди. В унисон с отбелязването на празника, Сдружение \"Маратон\" организира за 13-та поредна година най-масовата надпревара по планинско бягане от веригата FIVE MOUNTAINS – състезателното изкачване от центъра на град София до Черни връх (2290 м). За състезанието по 18-километровия маршрут от НДК до Черни връх със 1734 м сумарна положителна денивелация до този момент са се записали над 290 участници, сред тях е и рекордьорът Шабан Мустафа. Той ще се опита да подобри върховото си постижение. Настоящият рекорд за изкачването на Витоша при мъжете от 1 ч., 36 мин. и 45 сек. бе поставен през 2011 г. от Шабан Мустафа, а рекордът при жените от 1 ч., 54 мин. и 30 сек. е регистриран от Милка Михайлова също през 2011 г. Освен шесткратният победител в състезанието Шабан Мустафа, сред записалите се тази година са и други елитни бегачи: шампионът от 2015 г. Димитър Михаилов, както и Бойко Златанов – победител в първото бягане през 2007 г., както и през 2012 г. Новото тази година е, че за първи път най-бързите ще могат да се следят онлайн чрез GPS-система по пътя им към върха, която ще се активира в сайта http://marathon.bg/vitosharun19bg/. Там са публикувани карта на трасето, начините и сроковете за заявките, които могат да се направят и непосредствено преди старта. Ето и повече подробности за трасето: Старт 9.00 ч. от София, НДК,  Финал: Черни връх; Дължина: 18км, D+1734м с 5 междинни контролни пункта (виж схемата на трасето), преминава пo централната алея на Южен парк, продължава по ул. Никола Крушкин, пресича Околовръстен път на кръговото с бул. Черни връх, зад Фантастико, по ул. Чемшир през Драгалевци, Посетителски център Витоша, пътеката за Черни връх, през Голи връх и Платотo до Финала. Маркировка с жълт временен спрей и табели. Трасе.GPX  Трасе.KMZ. Състезателни категории: Мъже и Жени, Младежи и Девойки до 20г., Ветерани 40+, 45, 50, 55, 60, 65, 70. Контролното време за изкачване до върха е 5 часа. Всички финиширали ще получат подарък сувенир от \"София - Европейска столица на спорта\". Миналата година събитието съвпадна с откриването на първия ремонтиран заслон от близо половин век насам на Витоша. Той бе открит в местността „Три кладенци“ по пътеката между Черни връх и Златни мостове. Всички, които ще се включат в празника тази неделя, могат да ползват както Симеоновския лифт, така и откритите лифтове „Лале” 1 и 2. Организаторите апелират за толерантност, да се прави път състезателите, които имат нужда от подкрепа. В планината има място за всички. Молбата е също да не се събират маркировъчните ленти по трасето, те задължително ще бъдат събрани от организаторите след края на състезанието! И в тази връзка, напомняме на всички участници в надпреварата и всички любители на планинския туризъм, които ще се качат на Витоша за празника – нека пазим планината и да не оставяме боклук след себе си.  ", "date": "2019.08.22", "title": "Шабан Мустафа атакува рекорда от София до Черни връх"}
{"url": "https://www.standartnews.com/sport/despodov-se-drpa-za-krotone-399940.html", "text": "Футболист №1 на България за 2018 г. Кирил Десподов е отказал да бъде пратен под наем от Каляри в Кротоне от италианската Серия Б по футбол, като настоява да остане в сегашния си тим. Въпреки че двата клуба са оформили споразумението и преотстъпването може да стане факт във всеки един момент, Десподов буквално се е запънал и не иска да отиде в калабрийския отбор, информира БТА. Той е заявил, че желанието му е да остане в Каляри и да се бори за мястото си и да спечели доверието на треньора Роландо Маран. Изданието прогнозира обаче, че в крайна сметка роденият през 1996 г. българин ще трябва да приеме решението на клуба, ако иска да запази нормални отношения с тях предвид дългия срок на договора му. Роденият в Кресна нападател отново не попада обаче за момента в сметките на треньора, а изданието lanuovasardegna.it съобщава, че разговорите с него от страна на ръководителите ще продължат и по-късно през деня. Има вариант да се търси и друго преотстъпване на Десподов, но за момента толкова сериозен интерес, както от Кротоне - липсва. Кротоне завърши на 11-о място в Серия Б през миналата година, след като дълго време бе близо до изпадащите. Не е ясно дали отборът ще се бори за влизане в елита тази година, но основен претендент за промоция в Серия А за момента е Емполи.", "date": "2019.08.22", "title": "Десподов се дърпа за Кротоне"}
{"url": "https://www.standartnews.com/sport/vii-mezhdunaroden-turnir-kupite-na-obshchina-blagoevgrad-399957.html", "text": "Шестнадесет отбора от пет държави ще се включат в VII Международен турнир по футбол „Купите на Община Благоевград“, който стартира на 26 август в областния център и ще продължи до 31 август. Откриването ще бъде в 20,30 часа на площад „Македония“, a по традиция парад ще представи участниците и техните треньори. Шествието ще тръгне в 20 часа от Съдебната палата, ще мине по улица „Тодор Александров” и ще стигне до пл. „Македония“, където ще се проведе тържествената част. Седмият международен футболен турнир за деца „За купите на Община Благоевград” e под патронажа на кмета д-р Атанас Камбитов. В надпреварата ще участват спортни таланти, родени през 2004 и 2005 година. Тази година е учредена допълнителна награда, която е в памет на спортния журналист Валери Младенов. Той оказваше безрезервна подкрепа на спортното събитие в предишните му шест издания. Община Благоевград пожелава успех на всички отбори, които участват в турнира. Жребият определи следните групи: \r\n„А“ група, за родените 2004 г. - ФК „Динамо Загреб“-Загреб, Хърватия, ПФК „ЦСКА“-София, България, ПФК „Левски“-София, България, „Тампа Брашов“-Брашов, Румъния. „Б“ група, набор 2004 г. - „Цървена звезда“-Белград, Сърбия, ФК „Войводина“-Нови Сад, Сърбия, ПФК „Славия“-София, ОФК „Пирин“-Благоевград, България. За родените през 2005 година: \r\n„А“ група - ФК „Апоел“-Никозия, Кипър, ПФК „ЦСКА“-София, ПФК „Левски“-София и „Тампа Брашов“. \r\n\"Б\" група - „Цървена звезда“, ФК „Войводина“, ФК „Национал 2005”-София, България и ОФК „Пирин“- Благоевград.", "date": "2019.08.22", "title": "VII Международен турнир „Купите на Община Благоевград“"}
{"url": "https://standartnews.com/svyat/grtsiya-spira-zlatnite-pensii-po-25-khil-399983.html", "text": "Гръцкото консервативно правителство на новия премиер Кириакос Мицотакис спря високите пенсии, които лявата СИРИЗА е отпускала на висши държавни служители. Бедните гръцки пенсионери са шокирани от липсата на социална справедливост, пише \"Български новини\". \"Златни пенсии са изплащани по време на СИРИЗА\", информираха на първа страница гръцките медии и поясняват, че рогът на изобилието е бил предназначен само за избрани хора - адвокати, директори на държавни компании и журналисти. Данни за тези случаи изнесе новият министър на труда Янис Вруцис. \"Когато поех поста, заварих шокиращи данни. Заварих изчислени пенсии в размер от 10 хиляди евро до 20 и дори до 24 хиляди евро на месец! Поисках обяснения. Защото това означава, че на човек за десет години трябва да се изплатят 3 милиона евро\", каза той. Повече от година предишното правителство е било запознато със случая, но не реагирало, а дори подготвило документите за нова партида \"златни пенсионери\". Със заповед на министър Вруцис след гласуване в парламента се спира изплащането на тези пенсии, преизчисляват се, като се поставя таван от не повече от 4 хиляди евро пенсия на месец в редки случаи на осигуровки в изключително големи размери. Обикновените гръцки пенсионери, чиито пенсии по време на кризата бяха орязани точно 12 пъти, са шокирани след разкритията и ги нарекоха \"трагедия\". Премахва се и задължителната досега атестация на предишния работодател за причините за напускане на служителя.", "date": "2019.08.22", "title": "Гърция спира \"златните\" пенсии по €25 хил."}
{"url": "https://www.standartnews.com/sport/refert-nikolay-yordanov-s-istoricheski-naryad-v-elita-399959.html", "text": "Столичният рефер Николай Йорданов ще запише историческо постижение на утрешния мач от футболната ни efbet Лига между отборите на Арда и Черно море. \r\nСрещата е под №255 за съдията в елита, с което Йорданов става №1 в България за всички времена. \r\nТова съобщи за Novsport.com футболният статистик от Варна Николай Райков, който от над 50 години следи детайлно броя на мачовете на всички наши рефери. \r\nТосега рекордът се държеше от Антон Генов, който е свирил 254 мача в елитната ни дивизия. Освен тях двамата, „кота 200“ е надминал само още Станислав Тодоров. \r\nНиколай Йорданов е съдия в А група от 2003 година, като е бил международен в периода 2007-2017. \r\nПри асистентите начело в ранглистата по брой мачове в елита са двама души - Иван Вълчев и Веселин Мишев имат по 283 мача. \r\n \r\nСлед тях в класацията е Никола Джугански с 281 в своята кариера.", "date": "2019.08.22", "title": "Реферът Николай Йорданов с исторически наряд в елита"}
{"url": "https://www.standartnews.com/sport/nashe-momiche-prodlzhava-s-pobedite-na-us-open-399982.html", "text": "Походът на Изабелла Шиникова към основната схема на US Open продължава успешно. Днес талантливата ни тенисистка надигра №7 в схемата на квалификациите Сакия Викери (САЩ) с 6:1, 4:6, 7:6 (6). Развръзката в мача дойде в третия сет. В него двете си размениха четири пробива за 2:2. Шиникова все пак първа взе по-сериозен аванс от 4:2, но пак се стигна до равенство. Спорът бе решен в тайбрек. Викери поведе от самото начало с 4:2 точки, а при 6:4 Шиникова спаси мачбол, след което поиска намеса на физиотерапевт. В крайна сметка въпреки проблемите в бедрото тя спечели с 8:6 точки. Сега на Изабела е нужна само една победа, за да се класира за първи път в кариерата си за основната схема на турнир от Големия шлем.", "date": "2019.08.22", "title": "Наше момиче продължава с победите на US Open"}
{"url": "https://www.standartnews.com/sport/ludogorets-izpusna-maribor-v-razgrad-399988.html", "text": "Марибор измъкна късметлииско 0:0 при гостуването си на Лудогорец в първия мач от плейофите за влизате в Лига Европа. На стадиона в Разград домакините играха цял мач пред вратата на словенския тим, но така и не успяха да вкарат гол. Последните 34 минути Марибор игра с човек по-малко, защото за втори жълт картон бе изгонен Дино Хотич. Реваншът е след седмица в Марибор. Победителят от двата мача влиза в групите на Лига Европа.", "date": "2019.08.22", "title": "Лудогорец изпусна Марибор в Разград"}
{"url": "https://www.standartnews.com/sport/grisho-pochva-s-italianets-na-us-open-399986.html", "text": "Григор Димитров ще започне участието си на US Open с Андреас Сепи (Италия). Това ще бъде първи мач между двамата. Миналата година Димитров отпадна на старта, където отстъпи пред Стан Вавринка. Това означава, че няма да защитава точки за ранглистата, където е №78. \r\nПри победа, срещу 77-ия в света Сепи във втория кръг Димитров ще се изправи срещу Борна Чорич (Хърватия) или тенисист от квалификациите. Потенциален съперник на Гришо в третия кръг пък е Милош Раонич (Канада). Българинът е в осмината на Кей Нишикори, четвъртината на Роджър Федерер и половината на Новак Джокович. Най-доброто постижение на българина в Ню Йорк е достигане до осминафиналите.", "date": "2019.08.22", "title": "Гришо почва с италианец на US Open"}
{"url": "https://standartnews.com/kultura/lambo-operiran-stavata-smenena-uspeshno-399968.html", "text": "Стефан Данаилов претърпя успешна операция в \"Бургас Мед\", съобщи Lupa.bg. Ставата му е била сменена в ранния следобед днес, а интервенцията е извършена от проф. Андрей Йотов, който спешно замина за Бургас. Помагал му е екип на бургаската болница \"Бургасмед\". \"Операцията премина стандартно и без инциденти от хирургично или анестезиологично естество. Постави се изкуствена става по предварително определен план. Пациентът е стабилен за ранния следоперативен период\", уточниха от болничното заведение.", "date": "2019.08.22", "title": "Ламбо - опериран, ставата - сменена успешно"}
