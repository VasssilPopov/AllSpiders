{"url": "https://standartnews.com/biznes/vazhni-danchni-promeni-za-2020-g-400915.html", "text": "Министерството на финансите е готово с промени в Закона за корпоративното облагане, за да синхронизира националното ни законодателство с европейска директива от 2016 година. Целите са две: да се прецизират правилата срещу практиката за укриване на данъци, които засягат пряко работата на вътрешния пазар и да се въведат мерки, приети от Г-20, за борба срещу свиването на данъчната основа и прехвърлянето на печалби. Данък печалба От януари догодина се въвежда се данъчно облагане при напускане. Това означава, че когато данъчно задължено лице трансферира активи извън страната или променя юрисдикцията, на която е местно лице за данъчни цели, то капиталовата печалба, създадена, но не реализирана на територията на страната, ще бъде обложена. Има обаче възможност за разсрочване на вноски на внасянето на частта от дължимия корпоративен данък, свързан с осъществен трансфер на активи или дейност на място на стопанска дейност. Това ще е възможно само, ако това са трансфери към друга държава-членка на ЕС или към държава-страна по Споразумението за Европейското икономическо пространство. Правят се и промени, касаещи случаите на неизпълнение на условия при преотстъпване на корпоративен данък. В този случай данъкът се дължи в пълния му размер и не може да се прилага възстановяване на преотстъпен данък в размер на неизпълнената част от ангажимента за инвестиране. Промените в корпоративния данък се въвеждат с нов закон (ЗИД), а в преходните и заключителни разпоредби са предложени промени в още 4 закона - Закона за данъците върху доходите на физическите лица, Закона за местните данъци и такси, Закона за данък върху добавената стойност и Закона за акцизите и данъчните складове. Данък върху доходите В закона за данъците върху доходите на физическите лица се правят промени, свързани с облекчаване на административната тежест. Лицата с намалена работоспособност вече няма да вадят допълнителни документи от ТЕЛК и вноски към осигурителната система, за да ги прилагат към годишната данъчна декларация. Причината е - НАП вече има достъп до базата данни \"Единна информационна система на медицинската експертиза\". Няма да се подава информация към НАП и информация от лица, които предоставят награди, освободени от облагане. В закона са предложени и прецизирани дефиниции за \"ликвидационен дял\" и \"данъчен кредит\". Идентични са основанията за предложението за уеднаквяване на дефиницията за \"данъчен кредит\" в ЗДДФЛ спрямо тази в ЗКПО. Целта е да се да улесни приложението на разпоредбата, като се избегне неяснота в случаите на използване на данъчен кредит от физическите лица при платен от тях данък в чужбина върху печалби и доходи от източник в страната или чужбина. Също така се приравняват доходите на специализантите с тези от трудови правоотношения. Това е необходимо заради въвеждането на нова наредба, според която за придобиване на специалност в системата на здравеопазването със специализантите вече се сключва трудов договор по Кодекса на труда. Приравняват се и доходите на спортисти и треньори по договори със спортни клубове на такива от трудови правоотношения. Местни данъци и такси Възстановяват се предишни разпоредби, така че при при безвъзмездно придобиване на имущества, различни от недвижими имоти, ограничени вещни права върху недвижими имоти и моторни превозни средства, да се подава данъчна декларация за облагане с данък. Така общините ще имат информация за придобитото имущество, а органите по приходите ще могат да определят данъка и да упражняват контрол. При ползване на данъчно облекчение, собствениците на автобуси, които извършват обществен превоз на пътници и се субсидират от общините, ще ведомяват кметствата като подават данъчна декларация в двумесечен срок от ползваното облекчение. Занапред обаче собствениците на превозни средства няма да подават документ в общината при прекратена регистрация. Причината е- работи автоматизираният обмен на данни между институциите. Туристическият данък вече ще се определя въз основа на данните за броя на предоставените нощувки през календарния месец. Те се  съдържат в новоразработената Единна система за туристическа информация. Увеличават се правомощията на общинските служители, които определят данъчна оценка за недвижими имоти на предприятия. Данък върху добавената стойност Въвежда се \"режим складиране на стоки до поискване\". Целта е да се опростят правилата за вътреобщностна търговия на стоки между лица от различни държави членки на ЕС. Отпада необходимостта лицето, което прехвърля стоката, да се регистрира за целите на ДДС в държавата- членка на пристигане на стоката. Това обаче налага въвеждане на нови условия, които да гарантират събираемостта на дължимия ДДС в държавата- членка на пристигане на стоката. Едно от тях е собствеността върху стоката да бъде прехвърлена в рамките на 12 месеца от пристигането й в съответната държава членка. Както и изискването в момента, в който започва изпращането или транспортирането на стоката от едната към другата държава членка, доставчикът да знае кой е потенциалният клиент, и да посочи идентификационния му номер. Заявените електронни адреси за кореспонденция вече ще се считат за електронен адрес за получаване на съобщения. Така регистрираните по ЗДДС лица няма да се налага да декларират повторно адрес за получаване на съобщения. Закон за акцизите С цел избягване на затруднения във връзка при връчването на актовете, издадени от директора на Агенция \"Митници\", които подлежат на предварително изпълнение, заради различни тълкувания относно датата, на която влиза в сила действието на предварителното изпълнение на актовете, е прецизирана формулировката за датата на издаване и съдебната практика във връзка с отмяна на ревизионни актове с констатации за липси на акцизни стоки. Уточнени са и взаимодействията на митническите органи с пощенските оператори. Забранява се на лицата да изпращат и получават акцизни стоки чрез пощенски пратки, с изключение на случаите, посочени в закона. Закон за счетоводството Нов текст конкретизира кога предприятията, прилагащи Международни счетоводни стандарти, могат да преминат към Национални счетоводни стандарти. Освобождават се едноличните търговци, които не са осъществявали дейност, от задължението да декларират това обстоятелство в Търговския регистър.", "date": "2019.09.03", "title": "Важни данъчни  промени за 2020 г."}
{"url": "https://standartnews.com/biznes/toplofikatsiya-pernik-novite-tekhnologii-pazyat-ekologiyata-400857.html", "text": "- Здравейте! Още от края на миналия отоплителен сезон направихме обстоен анализ за него. Начертахме детайлна рамка, по която да се движим по време на летните месеци, като ремонтни дейности, както и конкретизирахме местата, на които се налага да  обърнем сериозно внимание, защото са били причина за аварии през миналия отоплителен сезон. Мога да Ви уверя, че сме почти на 100 % готови за предстоящия отоплителен сезон. Извършихме годишна профилактика и ремонт на съоръженията в ТЕЦ \"Република\" и топлопреносната мрежа. Ремонтира се основната мощност на централата - пети парогенератор, както и слабите места по топлопреносната мрежа. Мярката е ежегодна и се предприема с цел гарантиране на по-спокоен и комфортен отоплителен сезон. Правим всичко по силите си, за да не се стига до аварии и с тях да създаваме неудобство на нашите абонати. - Ние от Ръководството на Дружеството работим за постоянен диалог с хората. Смятаме, че както те са лоялни към нас и плащат сметките си в срок, така и ние трябва да сме лоялни към тях и да поощряваме редовните платци. С радост мога да заявя, че близо 70 процента от абонатите редовно заплащат консумираната топлоенергия. Да, смятаме и през зимния сезон да продължим тази практика. Искам да подчертая, че планираме за новия отоплителен сезон промяна в промоционалните условия за лоялните ни абонати, но ще ги обявим официално на следващ етап. - Така е! Но съвсем скоро излезе решението на Окръжния съд в Перник, което осъди Общината за просрочени задължения по сключено с Дружеството през 2016 година споразумение за разсроченото им погасяване. Определението на съда предвижда общината да изплати на \"Топлофикация\" - близо 1.6 милиона лева плюс законната лихва за забава върху главницата. Общината ще трябва да изплати и мораторната лихва за периода 26 октомври 2016 година до 21 февруари 2018 г. в това число и други дължими суми. - За сега е замразена идеята за изграждане на тази инсталация. За съжаление високата цена на емисиите е спирачка за част от инвестициите. Много сериозни разходи заплащаме за тях. Само за една година средствата, похарчени в това перо, са пораснали над два пъти. Миналата година емисиите струваха 12 евро/т, сега са 27 евро/т Не се отказваме, просто вариантът за алтернативно затопляне е дългосрочна инвестиция, която се оказа доста трудна за планиране във връзка с увеличените ни разходи. При внасяне на инвестиционното предложение емисиите струваха 6 евро/т, сега сметките изглеждат по друг начин - Факт! Промяната в горивната база е неизбежна. Идеята, по която вървим, е сериозно увеличаване на дела на биогоривата, защото за нас това може да се случи с най-малко инвестиции. Подали сме всички необходими документи за нашето инвестиционно предложение за изгаряне на РДФ и биомаса в производството на електрическа и топлинна енергия и чакаме одобрение. През този период тече сериозна кореспондеция с РИОСВ – Перник, като последно от държавният орган са изискали да се изготви здравна оценка от внедряването на проекта. Готова е и тук искам да успокоя всички граждани на Перник, че оценката на здравните власти за осъществяване на проекта е положителна и в момента се подготвя писмо, с което да информират РИОСВ – Перник за това. Внедряването на новите горива в енергийния микс на „Топлофикация Перник“ АД ще окаже благоприятно влияние върху финансовото състояние на Дружеството, като едновременно ще има своя принос за подобряване на екологиятат на Дружеството, което ще бъде осезаемо за всички живущи в района.", "date": "2019.09.03", "title": "Топлофикация Перник: Новите технологии пазят екологията"}
{"url": "https://standartnews.com/biznes/proizvoditeli-grozdeto-pone-za-120-lv-inache-sektort-zagiva-400848.html", "text": "Кампанията за изкупуване на винените сортове у нас стартира от 1.10 – 1.20 лв за килограм качествено грозде, но има сериозни опити да се подбие цената, обясниха производители пред „Стандарт“. Цена под лев не гарантира качеството на гроздето, което има риск да не ферментира, а внесеното от чужбина по-евтино е третирано допълнително с препарати, за да издържи пътя на експорта и е опасно за здравето, предупреждават едни от най-опитните и дългогодишни лозари. Те допълват, че в повечето случаи от него не става вино, защото не ферментира. „Вече започна прибирането на белите винени сортове и цените, на които ги предлагаме са около 1-1.10 за килограм. Червените ще бъдат около 1,20. Не можем да си позволим по-ниска цена, защото тази година беше доста тежка, с много дъждове, наложиха се допълнително пръскания, прекопаване, а субсидията ни е едва 30 лв. на декар при минимум разходи от 500 – 600 лв.“, обясни Киряк Ралев, който е управител на „Лозина естейт“ и е гроздопроизводител в района на Поморие. На въпрос, защо комшиите си позволяват по-ниски изкупни цени на гроздето, той обясни, с факта, че в Румъния и Гърция дотациите от държавата са 16 пъти по-високи. „Другите държави си пазят сектора и не искат да допуснат той да фалира. А у нас по последни данни – близо 10 на сто от винените масиви вече не се обработват, защото производителите не могат да издържат на разходите. Винпромите имат собствени лозя и ако не им достига грозде внасят от съседите, дори и от по-далеч - гроздова мъст. От плододаващите лозя 30 хиляди декара са изоставени тази и миналата години“, обясни Киряк Ралев. По думите му страната ни сама се отказва от едно производство с вековни традиции и го оставя на чисто пазарен механизъм да се справя и то потъва с всяка изминала година. До няколко години, ако държавата не се намеси и не помогне на сектора на гроздопризводството, ще говорим за българско вино от румънско, македонско, гръцко и молдовско грозде. „На път е да загубим още една емблема на страната ни – българското грозде“. С тези думи коментира началото на изкупната кампания един от доайените в сектора Кольо Грозев от с. Коларово, Хаманлийско.Според него редица производители на грозде, в това число и винпроми са се отказали да обработват лозята си, които бяха възстановени с толкова много усилия през последните 10 – 15 години. Причината е банална - не могат да си платят разходите за производство. „Реалната цена на килограм бяло грозде е поне 0,80- 0,90 лева, за да може догодина отново да произведем. Внася се некачествено грозде, което е третирано с препарати и често не може да преври и става само за оцет“, разяснява критичната ситуация Кольо Грозев. Той призова хората да си купуват грозде директно от производителите и да залагат на българското, за да им е хубаво и пивко виното. „Може да платите повече, но ще стане хубаво вино и екологично, с което ще се гордеете и ще изпиете за здраве с приятели и роднини“, съветва Кольо Грозев.", "date": "2019.09.03", "title": "Производители: Гроздето за 1,20, иначе загиваме"}
{"url": "https://standartnews.com/regionalni/khudozhnitsi-ot-blgariya-i-rumniya-risuvakha-kray-srebrna-400880.html", "text": "С 30 живописни платна, с нарисувани на тях пейзажи от околностите на езерото Сребърна,  завърши международният пленер, в който художници от България и Румъния цяла седмица  рисуваха река Дунав и езерото на пеликаните край Силистра. Творбите, създадени по време на артваканцията, вече са подредени в художествената галерия в Силистра. След края на изложбата част от тях ще бъдат дарени на кметството в крайдунавския град. Пленерът по живопис е част от трансграничния проект „Развитие на общия туризъм и възстановяване на културно-историческото наследство”, финансиран с евросредства от програмата Interreg VA Румъния – България 2014-2020. Платната, създадени по време на  артсрещата, са израз на духовните връзки между художниците, които живеят на двата бряга на реката, смята кураторът на изложбата Пламена Рачева. Изложбата ще остане в Силистра до края на септември. След това експозицията ще бъде показана в музея „Долен Дунав” в румънския град Кълъраш.  ", "date": "2019.09.03", "title": "Художници от България и Румъния рисуваха край Сребърна"}
{"url": "https://standartnews.com/regionalni/kandidatt-na-gerb-v-razgrad-oshche-ot-sshchoto-400874.html", "text": "Кметът на Разград доктор Валентин Василев ще се бори за втори мандат като кандидат на управляващата партия ГЕРБ. На събрание на  общинската структура в града бе обявено, че той е бил единствената номинация за поста и  Изпълнителната комисия на пратията и премиерът Борисов са утвърдили кандидатурата му. Новината съобщи членът на Изпълнителната комисия Тодор  Тодоров, който е кординатор на ГЕРБ в Силистра. Валентин Василев е 49-годишен, доктор по ветиринарна медицина. Той управлява Разград в последните 4 години, след като през 2015 година спечели балотажа срещу кандидатът на БСП Денчо Бояджиев, ръководил общината 11 години. \r\nМандатът на Валентин Василев не мина гладко. Веднага след встъпването му в длъжност срещу него скочиха многобройните фенове на „Лудогорец”, разгневени от отказа на кмета да сключи с футболния клуб концесионен договор за градския стадион. Напрежение, прераснало в граждански демонстрации, имаше и по повод обгазяването на въздуха в града с неприятни миризми през лятото, причината за което още не е обявена. На критики бе подложен и най-големият инфрастуктурен обект, реализиран от екипа на доктор Василев. Общината бе глобена с над 500 хиляди лева заради грешки при  благоустрояването на ж.к. „Орел”, за което Брюксел даде 6,5 млн лева евросредства.  ", "date": "2019.09.03", "title": "Кандидатът на ГЕРБ в Разград: „Още от същото!”"}
{"url": "https://standartnews.com/regionalni/vodata-v-krdzhaliysko-negodna-za-piene-na-3-i-4-septemvri-400873.html", "text": "Водата в Кърджали, Момчилград и 43 населени места няма да бъде годна за пиене от 8 часа сутринта на 3 септември до 8 часа на следващия ден, съобщиха от „ВиК“-Кърджали. Причината е в планова дезинфекция на водопроводната мрежа. Предупреждението е за всички, ползващи вода от яз. \"Боровица\". В посочения 24 – часов период водата ще бъде с високо съдържание на хлор и няма да бъде годна за пиене и готвене. Може да се ползва само за битови нужди, уточняват от Водното дружество в Кърджали.", "date": "2019.09.03", "title": "Водата в Кърджалийско негодна за пиене на 3 и  4 септември"}
{"url": "https://standartnews.com/regionalni/tsvetna-furiya-sbra-300-detsa-v-razgrad-400876.html", "text": "Над 300 деца се окъпаха в облаци от цветен прах, докато се веселиха в градския прак в Разград. Празникът „Цветна фурия” се състоя  за втори път и негов организатор е  сдружението „Фабрика на детските мечти”. В програмата на феста бяха включени конкурс за рисунка на асфалт, състезание, игри и забавления. 70 малки хидожници на възраст от 3 до 14 години изпъстриха алеите в парка с рисунките на своите мечти. Сред младите автори имаше и деца, които живеят и учат в чужбина, но са си дошли у дома, в Разград, за ваканцията.  Йоана Симеонова, която учи в Лондон, дори взе една от наградите за рисунка върху асфалт. Фестът „Цветна фурия” се организира с подкрепата на областната администрация в Разград. И тази година губернаторът Гюнай Хюсмен осигури наградния фонд за най-добре представилите се в конкурсите и състезанията  деца.  ", "date": "2019.09.03", "title": "\"Цветна фурия” събра 300 деца в Разград"}
{"url": "https://standartnews.com/biznes/klienti-na-chez-bez-tok-zaradi-izkopni-raboti-400899.html", "text": "Компанията за пореден път призова за навременно съгласуване на строителните работи Около 1700  клиенти на ЧЕЗ Разпределение България на територията на квартал \"Лозенец\" в столицата останаха без електрозахранване в продължение на 1 час и 15 минути във вторник по обяд, след като строителна фирма прекъсна кабел 10 киловолта, собственост на дружеството. Заради активизирането на строителните и ремонтни дейности през лятото, зачестяват случаите на скъсани кабели и това създава неудобства за домакинствата, бизнеса и институциите. Близо 70 000 домакинства и фирми на обслужваната от ЧЕЗ Разпределение територия в Западна България бяха оставени без електрозахранване в резултат на скъсани кабели от строителни компании от началото на летния сезон до момента. Изключванията са продължили сборно близо 100 часа. \r\n     \r\nСтроителните проекти би трябвало предварително да се съгласуват с ЧЕЗ Разпределение, като в рамките на това съгласуване дружеството в писмен вид информира строителя, че е длъжен да го уведоми за деня и мястото на стартиране на изкопните дейности. В голяма част от случаите, обаче, тези изисквания не се спазват. Освен това често пъти информацията за стартиращите строителни дейности се получава предходния ден или в деня на тяхното стартиране, което прави реакцията на ЧЕЗ Разпределение невъзможна. За да отдели ресурс за строителните обекти, е необходимо компанията да бъде информирана поне две седмици предварително за деня, в който ще бъдат извършвани изкопни дейности. ЧЕЗ Разпределение очаква от фирмите да информират компанията поне две седмици предварително къде ще извършват изкопни дейности. Това може да става на телефон 0700 10 010 или на имейл кlienti@cez-rp.bg.", "date": "2019.09.03", "title": "Клиенти на ЧЕЗ без ток заради изкопни работи"}
{"url": "https://standartnews.com/regionalni/krdzhali-sbira-rodopchani-i-gosti-na-festival-400904.html", "text": "Кърджали ще бъде домакин на поредното издание на Фестивала на българския бит и култура „Бъдеще с традиции - Кърджали 2019“. Тридневната програма започва на 6 септември с  представяне на спектакъла „Тя, той и още двама, трима ...“ Ролите са поверени на „смъртоносния секстет“ - Аня Пенчева, Александър Кадиев, Тончо Токмакчиев, Кирил Ефремов, Ненчо Илчев и Тихомир Благоев. Фестивалът продължава и в събота и неделя с голямото хоро на моста, водено от 100-те каба-гайди и богата фолклорна програма. \r\n      \r\nВ Градската градина на Кърджали ще има алея на занаятите, ще бъдат представени и над 300 баници по автентични бабини рецепти. Предвидени са още фото-изложби, арт–инсталации и детски  работилници.      Събитието се провежда по инициатива на областния управител Никола Чанев под патронажа на председателя на Народното събрание Цвета Караянчева и с подкрепата на министерството на туризма. Целта е да се популяризира уникалното културно-историческо наследство на Източните Родопи, пъстротата на местния бит, фолклор и кулинарно многообразие.  ", "date": "2019.09.03", "title": "Кърджали събира родопчани и гости на фестивал"}
{"url": "https://standartnews.com/sport/ivet-lalova-i-georgi-tsonov-sa-1-na-balkaniadata-400926.html", "text": "Ивет Лалов-Колио и Георги Цонов получиха големите награди на водещия български телеком А1 на балканиадата в Правец. С постижението си на 200 м при жените - 22,45 сек спринтьорката е №1 от българските атлетки според таблицата на ИААФ. При мъжете Георги Цонов е безапелационно първи за резултата си от 17,03 м в тройния скок. Лалова и Цонов получиха смартфоните си лично от министъра на спорта Красен Кралев.", "date": "2019.09.03", "title": "Ивет Лалова и Георги Цонов са №1 на Балканиадата"}
{"url": "https://standartnews.com/regionalni/dg-slntse-posreshcha-pitomtsite-si-obnovena-400910.html", "text": "С обновена сграда посреща своите възпитаници Детска градина „Слънце“ в Ардино. Подменени са всички вътрешни дограми и врати с PVC и алуминиева дограма, освежени са с нови цветове помещенията, подменени са и подовите настилки с ламиниран паркет. Във всички шест групи към детското заведение основно са ремонтирани санитарните възли, осигурени са и нови стерилизатори за дезинфекция на кухнеската посуда. А фирмата-изпълнител е зарадвала малчуганите с нова площадка в двора на детското заведение. Средствата за основния ремонт са гласувани в общинския бюджет. „Проектът бе одобрен и в края на юни започнаха строителните дейности“, сподели директорът на детското заведение Димитрина Александрова, която от името на родителите благодари на ръководството на общината за  реализирания проект в навечерието на новата учебна година.  ", "date": "2019.09.03", "title": "ДГ \"Слънце\" посреща питомците си обновена"}
{"url": "https://standartnews.com/sport/albentosa-predizvika-admiratsii-v-rodinata-si-400900.html", "text": "Не се случва често, спортисти произлизащи или подвизаващи се в България да получават международно признание, но ето, че преди седмици синият юноша, Божидар Краев обиколи португалските медии, а в другата пиринейска страна пък се прехласнаха по защитника на ЦСКА, Раул Албентоса. В неделя, испанецът възкреси \"червените\", които изоставаха на почивката с два гола от вечния съперник Левски и то почти в края на редовните 90 минути. Това е негов първи гол с червената фланелка, а сърцатото му представяне не остана незабелязано. Виктор Оняте, който е агент на бившия испански национал Давид Вия, сподели в социалната мрежа Туитър възхищението си от играта на армейския защитник. В своята публикация той прикачи видео с изравнителния гол и написа: \"Този човек е победител. Играл е във всяка възможна минута, откакто влзе в ЦСКА.Той вкара и гол в голямото дерби на България и за по-малко от 2 месеца в отбора със своя позитивен манталитет получи честта да носи капитанската лента. Браво, Раул!\", написа Оняте.", "date": "2019.09.03", "title": "Албентоса предизвика адмирации в родината си"}
{"url": "https://standartnews.com/sport/ronaldo-se-poyavi-ss-sivo-eleche-400892.html", "text": "Кристиано Роналдо бе изтупан елегантно със сиво елече и панталон, и на китката с бляскав хронограф от модела CR7 на един от личните му спонсори Tag Heuer при връчването на поредната му награда за най-добър футболист на Португалия. CR7 взе приза за 10-ти път, като само 2 пъти от 2007 г. насам е бил изпреварван от друг свой сънародник - Симао през 2010 и родения в Бразилия Пепе през 2014 г. Този път Кристиано остави зад себе си новата перла на Атлетико Мадрид Жоао Феликс, халфът на Ман Сити Бернардо Силва, Рубен Невеш от Улвърхемптън и Бруно Фернандеш от Спортинг Лисабон.  Луиш Фиго е вече далеч зад него с 6 победи за футболист №1 на Португалия. На награждаването в Лисабон Бенфика получи призовете за най-добър отбор и при мъжете, и при жените.", "date": "2019.09.03", "title": "Роналдо се появи със сиво елече"}
{"url": "https://standartnews.com/sport/bfs-globi-tsska-s-8000-leva-sled-derbito-400906.html", "text": "Половината от тях са за поведението на Люпко Петрович - 2 бона за червения картон, който му вдигна рефера Георги Кабаков в края на мача с Левски и още толкова за даденото от него интервю пред тв камери след мача. Според наредбата на БФС той няма право да изпълнява функциите си, след като е изгонен.  Люпко Петрович получи наказание и от 1 мач, което означава, че той няма да води отбора в следващия двубой, в който \"червените\"  гостуват на Ботев в Пловдив. Още 4 000 лева ще плати ЦСКА за поведението на феновете - за хвърлени бомбички и предмети, както и за обидни и нецензурни скандирания.  Димитър Велковски  ПФК „Славия” София - 1 мач и 500 лв. Деян Лозев ФК „Арда“ Кърджали - 1 мач и 400 лв. Иван Бандаловски ПФК „Берое“ Стара Загора - 1 мач и 300 лв. Уесли Ната ФК „Царско село“ София - 1 мач и 300 лв. Любо Петрович  старши треньор на ПФК „ЦСКА-София” София 1 мач и 2 000 лв.               - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Славия\" гр. София  с имуществена санкция в размер на 1000 лева.             - За нерегламентирано използване на димки, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Локомотив\" гр. Пловдив с имуществена санкция в размер на 300 лева.             - За хвърлени предмети опасни за здравето, на основание чл.37, ал.1, т.4, б. А, предложение 3 от ДП /2019-2020/ ДК наказва ПФК \"Локомотив\" гр. Пловдив с имуществена санкция в размер на 3000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Локомотив\" гр. Пловдив  с имуществена санкция в размер на 1000 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Ботев\" гр. Пловдив с имуществена санкция в размер на 300 лева.             - За хвърлени факли на пистата, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За нерегламентирано използване на бомбичка, на основание чл.37, ал.1, т.22.2, б. В от ДП /2019/2020/ – ДК наказва  ПФК \"Ботев\" гр. Пловдив с имуществена санкция в размер на 2000 лева.             - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Ботев\" гр. Пловдив  с имуществена санкция в размер на 1000 лева.             - За навлизане на публика, на основание чл. 37, ал.1, т.1, б. Б, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ФК \"Етър\" гр. Велико Търново с имуществена санкция в размер на 300 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Берое\" гр. Стара Загора с имуществена санкция в размер на 300 лева.             - За нерегламентирано използване на бомбички, на основание чл.37, ал.1, т.22.2, б. В от ДП /2019/2020/ – ДК наказва  ПФК \"ЦСКА-София\" гр. София с имуществена санкция в размер на 2000 лева.             - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"ЦСКА-София\" гр. София с имуществена санкция в размер на 1000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"ЦСКА-София\" гр. София  с имуществена санкция в размер на 1000 лева.            -  По доклад на делегата и Комисия „Етика и феърплей“, за продължаване на изпълнение на функции от името на отбора след получен червен картон, на основание чл.34, ал.3 и във връзка с чл.33, ал.8 от ДП /2019-2020/ ДК наказва Любо Петрович – ст. треньор на ПФК „ЦСКА-София“ гр. София с глоба в размер на 2000 лева.            - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Левски\" гр. София с имуществена санкция в размер на 300 лева.            - За нерегламентирано използване на бомбичка, на основание чл.37, ал.1, т.22.2, б. В от ДП /2019/2020/ – ДК наказва  ПФК \"Левски\" гр. София с имуществена санкция в размер на 2000 лева.            - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Левски\" гр. София с имуществена санкция в размер на 500 лева.            - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Левски\" гр. София  с имуществена санкция в размер на 1000 лева.            - ДК задължава ПФК „Левски” София да възстанови щетите на Нац. стадион „Васил Левски” гр. София съгласно чл.38, ал.1.           - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПОФК \"Ботев\" гр. Враца  с имуществена санкция в размер на 1000 лева", "date": "2019.09.03", "title": "БФС глоби ЦСКА с 8000 лева след дербито"}
{"url": "https://standartnews.com/regionalni/tsentrt-na-krumovgrad-s-nova-viziya-400905.html", "text": "Центърът на Крумовград ще има изцяло нова визия. Пълната реконструкция на площадното пространство вече започна. Общият проект се реализира на площ от близо 15 дка. Предвижда се подмяна на настилката на площада като се поставя нова от различни по размер и цвят тротоарни плочи. Ще има нови „потапящи”се фонтани, изграждат се също и места за сядане по време на общоградски прояви. Новата визия на центъра на родопския град включва пешеходни и цветни алеи, затревяване и зацветяване, както и оформяне на цялостния ансамбъл от жилищни и обществени сгради. Ще бъдат оформени зони за отдих с пейки, както и монтиране на ново осветление. Предвидени са и два автомобилни паркинга, уточнява инж. Абидин Хаджимехмед , зам.- кмет на община Крумовград. Осигурен е финансовият ресурс за строителните дейности. Част то средствата са от държавния бюджет, отпуснати с Постановление на МС, останалата сума е гласувана в общинския бюджет.  ", "date": "2019.09.03", "title": "Центърът на Крумовград с нова визия"}
{"url": "https://standartnews.com/sport/ludogorets-pochva-ss-slovan-v-shampionskata-liga-400907.html", "text": "Лудогорец ще се изправи срещу Слован Братислава (Словакия) в първия кръг на Младежката Шампионска лига U19. Това отреди тегленият днес жребий в Нион. Мачовете са на 2 и 23 октомври. Лудогорец е домакин в първата среща. Ако българският тим елиминира Слован Братислава, във втория кръг ще срещне победителя от двойката Йънг Бойс (Швейцария) - Рейнджърс (Шотландия). Мачовете от втория кръг са насрочени за 6 и 27 ноември. Юношите старша възраст на Лудогорец (набор 2001) получиха право да играят в Младежката Шампионска лига, след като спечелиха Купата на БФС през миналия сезон. На финала те победиха Черно море след дузпи. Лудогорец е в т.нар. \"Шампионски поток\". В него участват 32 отбора в два елиминационни кръга. След това продължилите осем тима от тази част на схемата се смесват със съставите от потока на групите на Шампионската лига. В него играят 32 тима в 8 групи – по подобие на схемата при мъжете. Този сезон в надпреварата играят футболисти, родени след 1 януари 2001 г.  Шампион в Младежката лига през сезон 2018/2019 стана отборът на Порто, който победи на финала Челси с 3:1.", "date": "2019.09.03", "title": "Лудогорец почва със Слован в Шампионската лига"}
{"url": "https://standartnews.com/svyat/potvrdeno-uragant-dorian-otslabna-400861.html", "text": "Ураганът Дориан леко отслабна тази нощ - скоростта на вятъра над архипелага Бахамски острови спадна до около 250 км/ч, и бе пререгистриран в трета категория по скалата на Сафир-Симпсън, съобщиха метеорологичните служби в САЩ, цитирани от Франс прес и БТА. Ураганът се държи все още над остров Гранд Бахама и местните жители не бива да напускат укритията, се посочва в последния бюлетин на Националния център за наблюдение на ураганите в Маями.", "date": "2019.09.03", "title": "Потвърдено! Ураганът \"Дориан\" отслабна"}
{"url": "https://www.standartnews.com/sport/nadal-prodlzhava-s-pobedite-na-us-open-400862.html", "text": "Походът на Рафаел Надал към титлата на US Open продължа. Поставеният под №2 в схемата вече е на 1/4-финал в турнира, след като победи с 3:1 сета Марин Чилич - 6:3, 3:6, 6:1, 6:2. Испанецът загуби първи сет от началото на кампанията на “Флашинг Медоус”, но това не му попречи да сломи съпротивата на хърватския си съперник.", "date": "2019.09.03", "title": "Надал продължава с победите на US Open"}
{"url": "https://standartnews.com/svyat/napadenie-v-kitaysko-uchilishche-ima-ubiti-400865.html", "text": "  Осем ученици от училище в Централен Китай бяха убити в първия учебен ден, съобщиха китайските държавни медии, цитирани от ДПА. \r\n \r\nПо данни на вестник \"Глобал таймс\", осем ученици са загинали, а двама са ранени при нападението, извършено в основно училище в град Еншъ, провинция Хъбей.  \r\n \r\nПолицията е арестувала 40-годишен заподозрян. \r\n \r\nСпоред местни медии, заподозреният миналата година е бил освободен, след като е изтърпял осемгодишна присъда в затвора за опит за убийство. \r\n \r\nВластите не уточниха как са били нападнати учениците. \r\n \r\nВ миналото подобни нападения срещу ученици в Китай са били извършвани с ножове или самоделни експлозиви, тъй като контролът над огнестрелните оръжия е доста строг.", "date": "2019.09.03", "title": "Нападение в китайско училище, има убити"}
{"url": "https://standartnews.com/svyat/idva-iphone-11-i-novo-logo-za-apple-400868.html", "text": "Apple изглежда се готви да покаже нов модел на популярния iPhone, но и ново лого. От компанията изпратиха покана за предстоящо събитие, което ще е на 10 септември в Калифорния. Тогава наблюдатели на компанията очакват да бъде представен новия iPhone 11. Поканата обаче загатва и ново лого –  дизайнът й следва изчистеният минимализъм на компанията, но има и нещо много различно – логото на Apple е формирано от цветна дъга като препратка към оригиналното лого на компанията. От известно време се твърди, че копанията може да се завърне към стария облик на логото си, но в по-модерен вариант и според технологични наблюдатели новата визия ще бъде представена на корпуса на iPhone 11. Избраните цветове препращат и към оригиналния компютър iMac, който също е бил с цветни корпуси. Поканите на Apple за техни събития винаги се преглеждат внимателно за улики какво може да се очаква на всяко събитие. Макар и нищо да не е сигурно те дават добър ориентир за темата на събитието, което ще се проведе на 10 септемри.", "date": "2019.09.03", "title": "Идва iPhone 11 и ново лого за Apple"}
{"url": "https://standartnews.com/svyat/razbi-se-ruski-samolet-400895.html", "text": "Самолетът Су-25UB се разби в Ставрополската територия. Според руското министерство на отбраната пилотите са успели да катапултират и сега ги търсят. „По време на планиран учебен полет в Ставрополската територия самолетът Су-25UB се е разбил.”, съобщават от военното ведомство. \r\nСпоред агенция ТАСС е излетял хеликоптер да търси пилотите. От своя страна Министерството на отбраната уточнява, че катастрофата е станала на безлюдно място, а полетът е извършен без боеприпаси.  ", "date": "2019.09.03", "title": "Разби се руски самолет"}
{"url": "https://www.standartnews.com/sport/ronaldo-se-poyavi-ss-sivo-eleche-400892.html", "text": "Кристиано Роналдо бе изтупан елегантно със сиво елече и панталон, и на китката с бляскав хронограф от модела CR7 на един от личните му спонсори Tag Heuer при връчването на поредната му награда за най-добър футболист на Португалия. CR7 взе приза за 10-ти път, като само 2 пъти от 2007 г. насам е бил изпреварван от друг свой сънародник - Симао през 2010 и родения в Бразилия Пепе през 2014 г. Този път Кристиано остави зад себе си новата перла на Атлетико Мадрид Жоао Феликс, халфът на Ман Сити Бернардо Силва, Рубен Невеш от Улвърхемптън и Бруно Фернандеш от Спортинг Лисабон.  Луиш Фиго е вече далеч зад него с 6 победи за футболист №1 на Португалия. На награждаването в Лисабон Бенфика получи призовете за най-добър отбор и при мъжете, и при жените.", "date": "2019.09.03", "title": "Роналдо се появи със сиво елече"}
{"url": "https://www.standartnews.com/sport/istoricheski-mach-za-grisho-i-federer-400883.html", "text": "Григор Димитров и Роджър Федерер излизат утре сутрин в мач за историята на US Open. При успех Гришо за първи път в кариерата си Маестрото. Досега двамата са играли 7 мача. Също така ако успее Димитров ще стигне за първи път и до топ 4 в Ню Йорк. 38-годишният Роджър Федерер пък ще опита да стане най-възрастният полуфиналист в турнирите от Големия шлем от 28 години насам. Рекордът за най-възрастен полуфиналист на Откритото първенство на САЩ държи Джими Конърс. През 1991 г той достига до тази фаза на 39 години. Дотук Федерер води със 7:0 в преките мачове с Димитров. Маестрото има в кариерата си 20 титли от големия шлем и общо 102 в турнири на АТР. 28-годишният Димитров пък е с 3 титли от АТР и в момента е 78-и в ранглистата. Двамата ще се изправят на централния корт \"Артър Аш\" след 3,30 ч българско време в сряда. Евроспорт 1 ще излъчи двубя пряко.", "date": "2019.09.03", "title": "Исторически мач за Гришо и Федерер"}
{"url": "https://standartnews.com/svyat/vrednite-navitsi-na-kralskoto-semeystvo-400878.html", "text": "Британската кралица Елизабет II обича вредни храни, съобщава вестник „The Mirror“. Източници заявили пред изданието, че Елизабет II обичала да яде традиционното британско ястие от пържени картофи и риба по време на летните годишни посещения в замъка Балморал - кралската резиденция в Шотландия. Журналистите успели да разберат, че тя предпочита тази храна в менюто си пред всички останали. Дарън Макгрейди, бившият личен готвач на кралицата, отбеляза, че не може да нарече Елизабет II чревоугодник. Съпругът й, принц Филип, обаче \"обича да яде и може да говори за храна по цял ден\". Любимото ястие на принца било шоколадова бисквитена торта. По време на пътувания си Елизабет II предпочитала кекс със стафиди, захаросани плодове и ядки. Кралицата изисквала чаят й да бъде правен с вода от определена марка. Според изданието, принц Уилям много обича пица и китайска храна. Съпругата му Кейт Мидълтън предпочитала къри. Херцогинята на Съсекс Меган Маркъл признава, че не може да живее без пържени картофи. В началото на юни бе съобщено, че полицията е задържала мъж, представящ се за куриер на пицария пред портите на Бъкингамския дворец. Той твърдял, че носи поръчка за кралица Елизабет II. Измамникът беше разобличен, а заловилите го полицаи получиха пицата. ", "date": "2019.09.03", "title": "Вредните навици на кралското семейство"}
{"url": "https://standartnews.com/svyat/eksploziya-v-belgiya-raztrsi-3-sgradi-400896.html", "text": "Cилнa eкcплoзия рaзтърcи три cгрaди в бeлгийcкия грaд Aнтвeрпeн, прeдaдoхa мecтнитe aгeнции. Пoлициятa oбяви, чe имa двe жeртви и близo 20 рaнeни, a три cъceдни cгрaди ca били в eпицeнтърa нa cъбитиятa. Cилният взрив рaзрушил eднa oт cгрaдитe. Към мяcтoтo нa инцидeнтa били изпрaтeни пoлицaи и cпacитeлни eкипи, кoитo са извaдили хoрa пoд руинитe, пише Факти.бг. Пoвeчeтo oт пocтрaдaлитe ca c лeки нaрaнявaния. Cилитe нa рeдa в ceвeрния бeлгийcки грaд пocoчват, чe нe cтaвa въпрoc зa тeрoриcтичнo нaпaдeниe. Причината за мощната експлозия е изтичaнe нa гaз.  ", "date": "2019.09.03", "title": "Експлозия в Белгия разтърси 3 сгради"}
{"url": "https://www.standartnews.com/sport/albentosa-predizvika-admiratsii-v-rodinata-si-400900.html", "text": "Не се случва често, спортисти произлизащи или подвизаващи се в България да получават международно признание, но ето, че преди седмици синият юноша, Божидар Краев обиколи португалските медии, а в другата пиринейска страна пък се прехласнаха по защитника на ЦСКА, Раул Албентоса. В неделя, испанецът възкреси \"червените\", които изоставаха на почивката с два гола от вечния съперник Левски и то почти в края на редовните 90 минути. Това е негов първи гол с червената фланелка, а сърцатото му представяне не остана незабелязано. Виктор Оняте, който е агент на бившия испански национал Давид Вия, сподели в социалната мрежа Туитър възхищението си от играта на армейския защитник. В своята публикация той прикачи видео с изравнителния гол и написа: \"Този човек е победител. Играл е във всяка възможна минута, откакто влзе в ЦСКА.Той вкара и гол в голямото дерби на България и за по-малко от 2 месеца в отбора със своя позитивен манталитет получи честта да носи капитанската лента. Браво, Раул!\", написа Оняте.", "date": "2019.09.03", "title": "Албентоса предизвика адмирации в родината си"}
{"url": "https://standartnews.com/svyat/vrancha-otnovo-se-raztrese-400914.html", "text": "Земетресение с магнитуд 4,5 е било регистрирано днес в румънския сеизмичен район Вранча, съобщи Националният институт по геофизика на страната. Трусът е станал в 14.52 ч. местно време на дълбочина 116 км, пише Блиц. Няма данни за пострадали хора и разрушения. \r\nТова е най-силното земетресение, регистрирано през тази година в Румъния. На 30-и август земетресение с магнитуд 4.0 по скалата на Рихтер бе регистрирано отново в същия район.", "date": "2019.09.03", "title": "Вранча отново се разтресе"}
{"url": "https://www.standartnews.com/sport/bfs-globi-tsska-s-8000-leva-sled-derbito-400906.html", "text": "Половината от тях са за поведението на Люпко Петрович - 2 бона за червения картон, който му вдигна рефера Георги Кабаков в края на мача с Левски и още толкова за даденото от него интервю пред тв камери след мача. Според наредбата на БФС той няма право да изпълнява функциите си, след като е изгонен.  Люпко Петрович получи наказание и от 1 мач, което означава, че той няма да води отбора в следващия двубой, в който \"червените\"  гостуват на Ботев в Пловдив. Още 4 000 лева ще плати ЦСКА за поведението на феновете - за хвърлени бомбички и предмети, както и за обидни и нецензурни скандирания.  Димитър Велковски  ПФК „Славия” София - 1 мач и 500 лв. Деян Лозев ФК „Арда“ Кърджали - 1 мач и 400 лв. Иван Бандаловски ПФК „Берое“ Стара Загора - 1 мач и 300 лв. Уесли Ната ФК „Царско село“ София - 1 мач и 300 лв. Любо Петрович  старши треньор на ПФК „ЦСКА-София” София 1 мач и 2 000 лв.               - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Славия\" гр. София  с имуществена санкция в размер на 1000 лева.             - За нерегламентирано използване на димки, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Локомотив\" гр. Пловдив с имуществена санкция в размер на 300 лева.             - За хвърлени предмети опасни за здравето, на основание чл.37, ал.1, т.4, б. А, предложение 3 от ДП /2019-2020/ ДК наказва ПФК \"Локомотив\" гр. Пловдив с имуществена санкция в размер на 3000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Локомотив\" гр. Пловдив  с имуществена санкция в размер на 1000 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Ботев\" гр. Пловдив с имуществена санкция в размер на 300 лева.             - За хвърлени факли на пистата, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За нерегламентирано използване на бомбичка, на основание чл.37, ал.1, т.22.2, б. В от ДП /2019/2020/ – ДК наказва  ПФК \"Ботев\" гр. Пловдив с имуществена санкция в размер на 2000 лева.             - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Ботев\" гр. Пловдив  с имуществена санкция в размер на 1000 лева.             - За навлизане на публика, на основание чл. 37, ал.1, т.1, б. Б, предложение 1 от ДП /2019-2020/ ДК наказва ПФК \"Ботев\" гр. Пловдив с имуществена санкция в размер на 1000 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ФК \"Етър\" гр. Велико Търново с имуществена санкция в размер на 300 лева.             - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Берое\" гр. Стара Загора с имуществена санкция в размер на 300 лева.             - За нерегламентирано използване на бомбички, на основание чл.37, ал.1, т.22.2, б. В от ДП /2019/2020/ – ДК наказва  ПФК \"ЦСКА-София\" гр. София с имуществена санкция в размер на 2000 лева.             - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"ЦСКА-София\" гр. София с имуществена санкция в размер на 1000 лева.             - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"ЦСКА-София\" гр. София  с имуществена санкция в размер на 1000 лева.            -  По доклад на делегата и Комисия „Етика и феърплей“, за продължаване на изпълнение на функции от името на отбора след получен червен картон, на основание чл.34, ал.3 и във връзка с чл.33, ал.8 от ДП /2019-2020/ ДК наказва Любо Петрович – ст. треньор на ПФК „ЦСКА-София“ гр. София с глоба в размер на 2000 лева.            - За нерегламентирано използване на факли, на основание чл.37, ал.1, т.22.2, б. А от ДП /2019/2020/ – ДК наказва  ПФК \"Левски\" гр. София с имуществена санкция в размер на 300 лева.            - За нерегламентирано използване на бомбичка, на основание чл.37, ал.1, т.22.2, б. В от ДП /2019/2020/ – ДК наказва  ПФК \"Левски\" гр. София с имуществена санкция в размер на 2000 лева.            - За хвърлени предмети, на основание чл.37, ал.1, т.4, б. А, предложение 1 от ДП /2019-2020/ ДК наказва ПФК \"Левски\" гр. София с имуществена санкция в размер на 500 лева.            - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПФК \"Левски\" гр. София  с имуществена санкция в размер на 1000 лева.            - ДК задължава ПФК „Левски” София да възстанови щетите на Нац. стадион „Васил Левски” гр. София съгласно чл.38, ал.1.           - За обидни и нецензурни скандирания, на основание чл.37, ал.1, т.26 от ДП /2019/2020/ – ДК наказва ПОФК \"Ботев\" гр. Враца  с имуществена санкция в размер на 1000 лева", "date": "2019.09.03", "title": "БФС глоби ЦСКА с 8000 лева след дербито"}
{"url": "https://www.standartnews.com/sport/aleksandr-dimitrov-imame-problemi-no-nastroenieto-e-dobro-400908.html", "text": "Селекционерът на младежкия национален отбор Александър Димитров обяви, че настроението в тима е на добро ниво преди старта на квалификациите за европейското до 21 години. Нашите започват в четвъртък срещу Естония в Талин. Те заминаха тази сутрин с полет от летище София. \"Искам да се представим добре във всеки един мач. Сега мислим само за двубоя с Естония. Имаме проблеми, настроението е добро. Не можем да тренираме всички заедно\", обяви Димитров. \"Заминаваме без 5 човека, които са контузени. Андреа Христов и Ертан Томбак, Светослав Ковачев, Иван Турицов и Ангел Лясков. Това са основни играчи, те играха в последните четири мача с нас. Благодаря на треньорът на националния отбор Красимир Балъков, който ни остави всички играчи, които бяха викани. Направихме съвместна тренировка. Дано тази работа даде резултат\", обяви той. \"Балъков ви каза, че започваме да работим по единна методика. Ще се опитаме да изповядваме и тази философия. Да контролираме повече топката, да не се рита безогледно. Колкото по-рано, толкова по-добре\", сподели Димитров. \r\n\"Благодарение на това, разполагаме с най-доброто без контузиите. Имаме си своите цели, които не искаме да ги обявяваме. Всеки иска да постигне най-доброто. Важно е как ще тръгнем в първия мач, за да дадем добър старт на квалификациите\", добави селекционерът. \"Веднага си проличават тези, които имат повече минути, игрова подготовка. Хубавото е, че отборите започнаха да поглеждат към младежите. Последните 10 години имаме три класирания за европейско първенство до 19 години, а последното класиране за подобен форум на тима до 21 година е от 29 години. Младежите имат повече игрови минути. Това е в полза на младежите и в полза на българския футбол\". \"Каквото и да си говорим, най-важното е да победим. Наблюдавахме няколко мача на Естония. Няма слаби отбори. Те също се опитват да играят футбол. Здрави момчета са. Играят директен футбол. Ако не сме подготвени и ако не дадем максимума от себе си, нищо добро не ни чака\", сподели той. \"С играчите, които разполагаме можем да бъдем конкурентноспособни. Шансовете за класиране преди старта са равни за всички\", добави Димитров.", "date": "2019.09.03", "title": "Александър Димитров: Имаме проблеми, но настроението е добро"}
{"url": "https://standartnews.com/svyat/dzhonsn-zagubi-mnozinstvo-v-parlamenta-400917.html", "text": "Правителството на британския премиер Борис Джонсън загуби днес работното си мнозинство в парламента, след като депутатът консерватор Филип Лий премина в редиците на партия Либерални демократи, предадоха Франс прес и Ройтерс. „Това консервативно правителство агресивно се стреми към Брекзит с вредни последици по безпринципен начин. Това неоправдано излага на риск живота и прехраната на хората и своеволно застрашава целостта на Обединеното кралство“, посочи Лий в изявление. Депутатът си смени мястото в залата точно когато премиерът беше започнал да говори за последната среща на високо равнище на Г-7 миналия месец в Биариц, Франция.", "date": "2019.09.03", "title": "Джонсън загуби мнозинство в парламента"}
{"url": "https://www.standartnews.com/sport/grisho-pak-lipsva-za-kupa-deyvis-400909.html", "text": "Капитанът на националния отбор по тенис Тодор Енев обяви състава на България за купа \"Дейвис\" за двубоя с Южна Африка.  За гостуването в Кейптаун и срещата от група II на зона Европа/Африка от световното първенство по тенис за мъже на 13-14 септември България ще разчита на Димитър Кузманов, Александър Лазаров, Александър Донски, Габриел Донев и Адриан Андреев. Напълно логично и естествено отново липсва Григор Димитров, който достигна до четвъртфиналите на последния турнир от Големия шлем - US Open, където ще мери сили с легендата в спорта - Роджър Федерер.", "date": "2019.09.03", "title": "Гришо пак липсва за Купа Дейвис"}
{"url": "https://www.standartnews.com/sport/loko-plovdiv-privleche-zashchitnik-na-monako-400912.html", "text": "Ръководството на френския Монако потвърди трансфера на централния защитник Диниш Алмейда в Локомотив Пловдив. С кратко съобщение в официалния си сайт, „монегаските” съобщават, че двата клуба са постигнали договорка за сделката с португалеца, който през миналия сезон игра под наем в гръцкия Ксанти. От Монако също пожелават успех на футболиста до края на кариерата му.  От Локомотив Пловдив също потвърдиха новината.", "date": "2019.09.03", "title": "Локо Пловдив привлече защитник на Монако"}
{"url": "https://standartnews.com/svyat/piloti-na-rayner-stachkuvat-400919.html", "text": "Планираните стачки на испанските пилоти на „Райънеър“ (Ryanair) този месец ще се състоят, след като преговорите с посредник се провалиха. Това съобщи днес говорител на испанския синдикат на летците СЕПЛА (SEPLA), цитиран от Ройтерс. СЕПЛА призова около 900 пилоти да излязат на протест на 19, 20, 22, 27 и 29 септември. Някои от датите съвпадат с вече обявени планирани акции на кабинните екипажи на ирландския превозвач в Испания. През първите два дни от стачката на стюардите и стюардесите тази седмица авиокомпанията отмени под 1 процент от полетите за и от Испания. При неотдавнашните протести в Португалия и Великобритания бяха избегнати анулирания, но някои полети на компанията регистрираха рекордни закъснения от по три часа.", "date": "2019.09.03", "title": "Пилоти на „Райънеър“ стачкуват"}
{"url": "https://www.standartnews.com/sport/ludogorets-pochva-ss-slovan-v-shampionskata-liga-400907.html", "text": "Лудогорец ще се изправи срещу Слован Братислава (Словакия) в първия кръг на Младежката Шампионска лига U19. Това отреди тегленият днес жребий в Нион. Мачовете са на 2 и 23 октомври. Лудогорец е домакин в първата среща. Ако българският тим елиминира Слован Братислава, във втория кръг ще срещне победителя от двойката Йънг Бойс (Швейцария) - Рейнджърс (Шотландия). Мачовете от втория кръг са насрочени за 6 и 27 ноември. Юношите старша възраст на Лудогорец (набор 2001) получиха право да играят в Младежката Шампионска лига, след като спечелиха Купата на БФС през миналия сезон. На финала те победиха Черно море след дузпи. Лудогорец е в т.нар. \"Шампионски поток\". В него участват 32 отбора в два елиминационни кръга. След това продължилите осем тима от тази част на схемата се смесват със съставите от потока на групите на Шампионската лига. В него играят 32 тима в 8 групи – по подобие на схемата при мъжете. Този сезон в надпреварата играят футболисти, родени след 1 януари 2001 г.  Шампион в Младежката лига през сезон 2018/2019 стана отборът на Порто, който победи на финала Челси с 3:1.", "date": "2019.09.03", "title": "Лудогорец почва със Слован в Шампионската лига"}
{"url": "https://standartnews.com/svyat/velikobritaniya-shche-izgubi-iznos-za-16-mlrd-dolara-400920.html", "text": "Ако напусне Европейския съюз без договор, Великобритания ще изгуби износ за 16 милиарда долара, като сметката вероятно би нараснала при отчитане и на косвените ефекти. Това е около 7 на сто загуба от целия износ на страната към ЕС. За това предупреди днес Конференцията на ООН за търговия и развитие (УНКТАД) в доклад, цитиран от Ройтерс и Франс прес, съобщи БТА. „Тези загуби биха били много по-големи поради нетарифните мерки, граничния контрол и последващото нарушаване на сегашните производствени мрежи между Великобритания и ЕС“, се уточнява в доклада.", "date": "2019.09.03", "title": "Великобритания ще изгуби износ за 16 млрд. долара"}
{"url": "https://www.standartnews.com/sport/blgariya-s-3-titli-ot-vtoriya-den-na-balkaniadata-v-pravets-400924.html", "text": "Три златни медала спечелиха българските атлети от втория ден на Балканиадата в Правец. Ивет Лалова-Колио триумфира на 200 м с личен рекорд за сезона от 22,45 сек. Мирела Демирева спечели скока на височина със 191 см. Тя опита и 202, но за много малко не успя в първия опит. Георги Цонов се представи блестящо в тройния скок. Той спечели първото място с изравнен личен рекорд от 17,03 м. Резултатът е и покрит норматив за участие на световното в Доха в края на месеца. Легендата на световния футбол Христо Стоичков награди Ивет със златото на 200 м. Министър Красен Кралев пък връчи отличието на Мирела Демирева в скока на височина. Още куп отличия спечелиха националите ни във втория ден. Сребърни медали взеха Антонио Иванов (200 м), Момчил Караилиев (троен скок), Марк Славов (копие) и женската щафета на 4 х 400 м. С бронзови медали останаха Радослава Мавродиева (гюле), Митко Ценов (3000 м с препятствия) и седмобойката Ива Александрова. Общо от Балканиадата България спечели 5 златни, 6 сребърни и 6 бронзови медала.", "date": "2019.09.03", "title": "България с 3 титли от втория ден на Балканиадата в Правец"}
{"url": "https://standartnews.com/sport/nadal-prodlzhava-s-pobedite-na-us-open-400862.html", "text": "Походът на Рафаел Надал към титлата на US Open продължа. Поставеният под №2 в схемата вече е на 1/4-финал в турнира, след като победи с 3:1 сета Марин Чилич - 6:3, 3:6, 6:1, 6:2. Испанецът загуби първи сет от началото на кампанията на “Флашинг Медоус”, но това не му попречи да сломи съпротивата на хърватския си съперник.", "date": "2019.09.03", "title": "Надал продължава с победите на US Open"}
{"url": "https://standartnews.com/kultura/dzhenifr-lopez-atakuva-uolstriyt-400871.html", "text": "Едно от най-големите предизвикателства пред актрисите от \"Да свалиш Уолстрийт“ е несъмнено танцът на пилон. Констанс Ву разказва, че никога в живота си не е изпитвала подобна мускулна треска. Дори Дженифър Лопез – дългогодишна танцьорка с разнообразен опит на сцената – споделя, че това е едно от най-трудните неща, които е правила. „Тренирах почти шест месеца. Носех си преносим пилон във всеки град, за да не пропускам тренировка. Използвах мускули, за които не се бях сещала преди това“. За обучението на момичетата във филма се грижи Джоана Сапаки – бивш изпълнител и акробат от трупата на Cirque de Soleil.  Вдъхновен от истински истории, \"Да свалиш Уолстрийт\" е комедийна история, която проследява живота на няколко стрийптийзьорки, които решават да променят правилата на играта с богатите си клиенти от Уолстрийт. В началото на 2007-а Дестини (Констанс Ву) е млада жена, която се опитва да свърже двата края и да се грижи за себе си и баба си. Това съвсем не е лесно. Всички в стриптийз клуба, в който работи – от управителя през DJ-ите до барманите – очакват своя дял от спечеленото от нея. По един или друг начин… Животът ѝ се променя завинаги, когато среща Рамона (Дженифър Лопез), която изкарва големите пачки в клуба. Двете дами моментално си допадат и Дестини научава много от триковете на професията от Рамона. А неустоимата Даймънд (Карди Би) няма как да не добави и пикантна щипка мръснишки движения. Но най-важният урок, който Дестини научава, е, че когато си част от една гнила система, трябва да прецакаш или да бъдеш прецакан. Дестини и Рамона натрупват купища пари, докато не идва крахът на фондовата борса през 2008-а. Акулите от Уолстрийт ограбват всички и се измъкват безнаказано. Сега Рамона, Дестини и още две танцьорки, които се присъединяват към тях – неудържимата Мерседес (Кики Палмър) и младата и невинна Анабел (Лили Райнхарт), ще обърнат нещата в своя полза. Схемата им за бърз успех изглежда перфектна и вярват, че никой няма да пострада. Докато нещата не излизат извън контрол. Една съвременна и актуална история, в която Робин Худ е… стриптийзьорка. Дженифър Лопез, която влиза в ролята на Рамона и на продуцент на филма, споделя, че това, което я привлича към проекта е, че \"Да свалиш Уолстрийт\" е за „алчност, власт и американската мечта; за редното и нередното; за това, колко далеч си готов да стигнеш, преследвайки мечтите си”. “Показваме един свят, който ни е добре познат от киното и телевизията, но от различна гледна точка – тази на танцьорките,“ описва проекта си сценаристката и режисьор на \"Да свалиш Уолстрийт\" Лорийн Скафария. „Епична кръстоска между криминална драма, стриптийз филм и изследване на икономическата катастрофа, която промени живота на толкова много хора. Операция \"Да свалиш Уолстрийт“ започва на 13 септември.", "date": "2019.09.03", "title": "Дженифър Лопез атакува Уолстрийт"}
{"url": "https://www.standartnews.com/sport/ivet-lalova-i-georgi-tsonov-sa-1-na-balkaniadata-400926.html", "text": "Ивет Лалов-Колио и Георги Цонов получиха големите награди на водещия български телеком А1 на балканиадата в Правец. С постижението си на 200 м при жените - 22,45 сек спринтьорката е №1 от българските атлетки според таблицата на ИААФ. При мъжете Георги Цонов е безапелационно първи за резултата си от 17,03 м в тройния скок. Лалова и Цонов получиха смартфоните си лично от министъра на спорта Красен Кралев.", "date": "2019.09.03", "title": "Ивет Лалова и Георги Цонов са №1 на Балканиадата"}
{"url": "https://www.standartnews.com/sport/levski-prodlzhava-remontite-na-gerena-400911.html", "text": "Левски продължава ремонтите по терена около стадион \"Георги Аспарухов\", съобщиха от клуба чрез видео и текстово послание до феновете на отбора. В момента текат усилени работи по второто тренировъчно игрище (откъм бул. \"Владимир Вазов\"), на което се подменя изцяло тревното покритие. В същото време от клуба съобщават, че грубите ремонти по два от терените за ДЮШ са приключили и в момента се извършват довършителни дейности, а скоро започва и реновирането на съблекалните за децата. \"Като част от цялостното подобряване и модернизиране на инфраструктурата около и на стадион „Виваком Арена – Георги Аспарухов“, клубът предприе мащабен ремонт на терен 2 на „Герена“. Игрището е основното поле за провеждането на тренировките на първия отбор, както и терен за двубоите на юношеските формации на „синята“ академия от елитните групи. По време на ремонтните дейности ще бъде изцяло подменено тревното покритие, така че да отговаря на всички съвременни изисквания, а в същото време ще бъде подобрена и инфраструктурата на съоръжението. Редом с това клубът продължава да подобрява условията за работа и тренировки в детско-юношеската школа. В момента текат довършителни дейности по два терена за Футбол 5 и Футбол 9 и ще бъде стартиран мащабен ремонт на съблекалните за нуждите на децата от ДЮШ\", пишат от Левски.", "date": "2019.09.03", "title": "Левски продължава ремонтите на \"Герена\""}
{"url": "https://standartnews.com/kultura/vezhdi-gostuva-v-plovdiv-kato-avtor-i-kolektsioner-400891.html", "text": "Градската художествена галерия в Пловдив ще покаже от 5 септември до 15 октомври 2019г.  в трите си зали голямата експозиция „Страсти“,  представяща Вежди Рашидов като творец, но също така и като колекционер. Изложбата е по покана на Пловдивската галерия, открива се в навечерието на празника на Пловдив и е акцент в Есенния салон на изкуствата в града. Откриването е на 5 септември 2019г. – четвъртък, в 18 часа. На първия етаж ценителите ще видят близо 50 творби западноевропейска живопис от голямата лична колекция, която артистът събира от десетилетия с почти същата страст, с която създава собствените си произведения. В залите на втория етаж е мястото на  22  рисунки, 30 скулптури и 18 акварела на Вежди Рашидов.      „Колекционерството при мен стана случайно преди много години, когато в Париж зърнах две хубави картини и ги купих. Интересува ме хубавата живопис, а не имената на авторите. И така години наред събирам платна, които ми харесват, вече няма къде да ги държа. Малка част от колекцията показвам сега в Пловдив – един град с уникална история, град, който много обичам”, сподели Вежди Рашидов. Той ще подари няколко творби от изложбата на пловдивската Галерия. Всички картини, акварели, рисунки и скулптури бяха лично подредени от Вежди Рашидов в понеделник. Централно място в залите на първия етаж заема един офорт на Рембранд – специален подарък от Светлин Русев. Великолепни образци западноевропейска живопис от Белгия, Холандия и Франция вече могат да се видят в галерията. На втория етаж в една от залите е мястото на „Портрета в скулптурата” – тук са изваяните от Вежди Рашидов образи на Йоан Левиев, Георги Трифонов, Кръстан Дянков, Енчо Пиронков, Начо Кръстев /Начо Културата/ и други известни лица, някои от които са емблематични фигури за Пловдив. Вежди Рашидов има над 50 самостоятелни изложби в България, Европа и в света и е носител на много авторитетни награди и отличия. Негови творби са притежание на най-престижни музеи и галерии в света. Две от творбите на Вежди Рашидов от колекцията му със западноевропейско изкуство", "date": "2019.09.03", "title": "Вежди гостува в Пловдив като автор и колекционер"}
{"url": "https://standartnews.com/kultura/ot-1009-zapochva-aleya-na-knigata-v-sofiya-400923.html", "text": "Рекорден брой издателства и книгоразпространители ще участват в седмото издание на „Алея на книгата“ в София (10-15 септември), съобщиха от асоциация „Българска книга“. Над 70 от водещите български издателства и книгоразпространители ще представят новите си заглавия в общо 23 шатри Както всяка година, литературният кът на Алеята ще бъде сцена на богата културна програма, включваща премиери на книги, срещи с автори, издатели и преводачи, игри и работилници за деца, съобщи „Дарик“. Достъпът до програмата е свободен. Официалното откриване е на пешеходната зона на бул. „Витоша“ до паметника на Алеко Константинов с участието на джаз формация „София“. В столицата белите шатри традиционно ще бъдат разпънати от пресечката на бул. „Витоша“ с бул. „Патриарх Евтимий“ до ул. „Узунджовска“. Работното време всеки ден ще е от 10:00 до 20:00 ч. Книжното изложение на открито вече мина през градовете Пловдив и Варна.", "date": "2019.09.03", "title": "От 10.09 започва „Алея на книгата“ в София"}
{"url": "https://standartnews.com/sport/aleksandr-dimitrov-imame-problemi-no-nastroenieto-e-dobro-400908.html", "text": "Селекционерът на младежкия национален отбор Александър Димитров обяви, че настроението в тима е на добро ниво преди старта на квалификациите за европейското до 21 години. Нашите започват в четвъртък срещу Естония в Талин. Те заминаха тази сутрин с полет от летище София. \"Искам да се представим добре във всеки един мач. Сега мислим само за двубоя с Естония. Имаме проблеми, настроението е добро. Не можем да тренираме всички заедно\", обяви Димитров. \"Заминаваме без 5 човека, които са контузени. Андреа Христов и Ертан Томбак, Светослав Ковачев, Иван Турицов и Ангел Лясков. Това са основни играчи, те играха в последните четири мача с нас. Благодаря на треньорът на националния отбор Красимир Балъков, който ни остави всички играчи, които бяха викани. Направихме съвместна тренировка. Дано тази работа даде резултат\", обяви той. \"Балъков ви каза, че започваме да работим по единна методика. Ще се опитаме да изповядваме и тази философия. Да контролираме повече топката, да не се рита безогледно. Колкото по-рано, толкова по-добре\", сподели Димитров. \r\n\"Благодарение на това, разполагаме с най-доброто без контузиите. Имаме си своите цели, които не искаме да ги обявяваме. Всеки иска да постигне най-доброто. Важно е как ще тръгнем в първия мач, за да дадем добър старт на квалификациите\", добави селекционерът. \"Веднага си проличават тези, които имат повече минути, игрова подготовка. Хубавото е, че отборите започнаха да поглеждат към младежите. Последните 10 години имаме три класирания за европейско първенство до 19 години, а последното класиране за подобен форум на тима до 21 година е от 29 години. Младежите имат повече игрови минути. Това е в полза на младежите и в полза на българския футбол\". \"Каквото и да си говорим, най-важното е да победим. Наблюдавахме няколко мача на Естония. Няма слаби отбори. Те също се опитват да играят футбол. Здрави момчета са. Играят директен футбол. Ако не сме подготвени и ако не дадем максимума от себе си, нищо добро не ни чака\", сподели той. \"С играчите, които разполагаме можем да бъдем конкурентноспособни. Шансовете за класиране преди старта са равни за всички\", добави Димитров.", "date": "2019.09.03", "title": "Александър Димитров: Имаме проблеми, но настроението е добро"}
{"url": "https://standartnews.com/sport/grisho-pak-lipsva-za-kupa-deyvis-400909.html", "text": "Капитанът на националния отбор по тенис Тодор Енев обяви състава на България за купа \"Дейвис\" за двубоя с Южна Африка.  За гостуването в Кейптаун и срещата от група II на зона Европа/Африка от световното първенство по тенис за мъже на 13-14 септември България ще разчита на Димитър Кузманов, Александър Лазаров, Александър Донски, Габриел Донев и Адриан Андреев. Напълно логично и естествено отново липсва Григор Димитров, който достигна до четвъртфиналите на последния турнир от Големия шлем - US Open, където ще мери сили с легендата в спорта - Роджър Федерер.", "date": "2019.09.03", "title": "Гришо пак липсва за Купа Дейвис"}
{"url": "https://standartnews.com/sport/levski-prodlzhava-remontite-na-gerena-400911.html", "text": "Левски продължава ремонтите по терена около стадион \"Георги Аспарухов\", съобщиха от клуба чрез видео и текстово послание до феновете на отбора. В момента текат усилени работи по второто тренировъчно игрище (откъм бул. \"Владимир Вазов\"), на което се подменя изцяло тревното покритие. В същото време от клуба съобщават, че грубите ремонти по два от терените за ДЮШ са приключили и в момента се извършват довършителни дейности, а скоро започва и реновирането на съблекалните за децата. \"Като част от цялостното подобряване и модернизиране на инфраструктурата около и на стадион „Виваком Арена – Георги Аспарухов“, клубът предприе мащабен ремонт на терен 2 на „Герена“. Игрището е основното поле за провеждането на тренировките на първия отбор, както и терен за двубоите на юношеските формации на „синята“ академия от елитните групи. По време на ремонтните дейности ще бъде изцяло подменено тревното покритие, така че да отговаря на всички съвременни изисквания, а в същото време ще бъде подобрена и инфраструктурата на съоръжението. Редом с това клубът продължава да подобрява условията за работа и тренировки в детско-юношеската школа. В момента текат довършителни дейности по два терена за Футбол 5 и Футбол 9 и ще бъде стартиран мащабен ремонт на съблекалните за нуждите на децата от ДЮШ\", пишат от Левски.", "date": "2019.09.03", "title": "Левски продължава ремонтите на \"Герена\""}
{"url": "https://standartnews.com/sport/istoricheski-mach-za-grisho-i-federer-400883.html", "text": "Григор Димитров и Роджър Федерер излизат утре сутрин в мач за историята на US Open. При успех Гришо за първи път в кариерата си Маестрото. Досега двамата са играли 7 мача. Също така ако успее Димитров ще стигне за първи път и до топ 4 в Ню Йорк. 38-годишният Роджър Федерер пък ще опита да стане най-възрастният полуфиналист в турнирите от Големия шлем от 28 години насам. Рекордът за най-възрастен полуфиналист на Откритото първенство на САЩ държи Джими Конърс. През 1991 г той достига до тази фаза на 39 години. Дотук Федерер води със 7:0 в преките мачове с Димитров. Маестрото има в кариерата си 20 титли от големия шлем и общо 102 в турнири на АТР. 28-годишният Димитров пък е с 3 титли от АТР и в момента е 78-и в ранглистата. Двамата ще се изправят на централния корт \"Артър Аш\" след 3,30 ч българско време в сряда. Евроспорт 1 ще излъчи двубя пряко.", "date": "2019.09.03", "title": "Исторически мач за Гришо и Федерер"}
{"url": "https://standartnews.com/sport/blgariya-s-3-titli-ot-vtoriya-den-na-balkaniadata-v-pravets-400924.html", "text": "Три златни медала спечелиха българските атлети от втория ден на Балканиадата в Правец. Ивет Лалова-Колио триумфира на 200 м с личен рекорд за сезона от 22,45 сек. Мирела Демирева спечели скока на височина със 191 см. Тя опита и 202, но за много малко не успя в първия опит. Георги Цонов се представи блестящо в тройния скок. Той спечели първото място с изравнен личен рекорд от 17,03 м. Резултатът е и покрит норматив за участие на световното в Доха в края на месеца. Легендата на световния футбол Христо Стоичков награди Ивет със златото на 200 м. Министър Красен Кралев пък връчи отличието на Мирела Демирева в скока на височина. Още куп отличия спечелиха националите ни във втория ден. Сребърни медали взеха Антонио Иванов (200 м), Момчил Караилиев (троен скок), Марк Славов (копие) и женската щафета на 4 х 400 м. С бронзови медали останаха Радослава Мавродиева (гюле), Митко Ценов (3000 м с препятствия) и седмобойката Ива Александрова. Общо от Балканиадата България спечели 5 златни, 6 сребърни и 6 бронзови медала.", "date": "2019.09.03", "title": "България с 3 титли от втория ден на Балканиадата в Правец"}
{"url": "https://standartnews.com/sport/loko-plovdiv-privleche-zashchitnik-na-monako-400912.html", "text": "Ръководството на френския Монако потвърди трансфера на централния защитник Диниш Алмейда в Локомотив Пловдив. С кратко съобщение в официалния си сайт, „монегаските” съобщават, че двата клуба са постигнали договорка за сделката с португалеца, който през миналия сезон игра под наем в гръцкия Ксанти. От Монако също пожелават успех на футболиста до края на кариерата му.  От Локомотив Пловдив също потвърдиха новината.", "date": "2019.09.03", "title": "Локо Пловдив привлече защитник на Монако"}
{"url": "https://standartnews.com/svyat/uragant-dorian-vliyae-na-vremeto-i-u-nas-400852.html", "text": "Ураганът „Дориан” ще повлияе на времето в нашата страна, но не с такива последици, както над Щатите. „Ще бъде по-симпатичен, защото ще е извънтропиен циклон. Ще донесе страшна топлина от тропиците в големите географски ширини. С това той ще обърка цялата  атмосферна циркулация и с това месечните прогнози за септември. При нас би трябвало да удължи лятото”, прогнозира климатологът доц. Георги Рачев пред NOVA. \r\n \r\n„Дориан” помете Бахамите, потопи градове и взе жертви. Бедствието е на часове от крайбрежието на Флорида. Вече започна евакуацията на щати по югоизточното крайбрежие.  \r\n \r\n„Скоростта на вятъра в понеделник беше достигнала близо 350 км/ч. Това не е рекорд, но е брутално, и то много. Всеки е карал по магистрала и знае какво е ако се движиш със 140 км/ч. Помислете, че скоростта е два пъти повече. Това е феноменално”, коментира Рачев. \r\n \r\n„САЩ е най-подготвената държава, защото най-често страда от тропични циклони. Те могат да си позволят лукса да евакуират 1 млн. души. След една седмица жителите могат  да се върнат и да намерят собствеността си по същия начин, по който са я оставили”, поясни климатологът.", "date": "2019.09.03", "title": "Ураганът „Дориан” влияе на времето и у нас"}
