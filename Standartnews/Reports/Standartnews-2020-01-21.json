{"url": "https://standartnews.com/biznes/luftkhanza-shche-sledi-ptnitsite-si-prez-internet-412352.html", "text": "\"Луфтханза\" (Lufthansa Group) и Google Cloud обявиха в понеделник, че са подписали стратегическо партньорство, което ще даде възможност на немската авиокомпания да подобри проследяването на своите полети и да даде по-добър поглед относно нередности при полетите. Сътрудничеството ще доведе до изграждането на нова платформа, която ще комбинира данни за експлоатацията, както и предоставянето на самолетните екипажи на информация за точността на пасажерите и за всякакви възможни закъснения, свързани включително с времето или със натоварване на въздушния самолетен трафик. Всичко това ще даде представа на \"Луфтханза\" как да постигне най-доброто пренареждане на разписанието в случай на закъснения на дадени полети. Google Cloud е платформата на технологичния интернет гигант за облачни услуги. Изпълнителният директор на Google Cloud Томас Курина заяви: \"Чрез това сътрудничество ние ще имаме значителна възможност да революционизираме бъдещето на операциите на авиокомпаниите. Ние обединяваме най-доброто от \"Луфтханза\" и Google Cloud, за да разрешим най-големите предизвикателства на авиокомпаниите и да повлияем положително на пътуването на над 145 милиона пътници, които летят годишно с немската авиокомпания\".", "date": "2020.01.20", "title": "Луфтханза ще следи пътниците си през интернет"}
{"url": "https://standartnews.com/biznes/natsionalna-lotariya-se-zhalva-v-evrokomisiyata-412338.html", "text": "Собствениците на \"Националната лотария\" са сезирали Европейската комисия заради идеята на Валери Симеонов за промени в Закона за хазарта. „Трудно обаче ни е да обясним какво се планира в нашата страна, защото подобно нещо няма никъде\", заяви изпълнителният директор на компанията Димитър Ганев пред Нова телевизия. \"Очевидно г-н Симеонов няма никакви познания по нашата материя. Това е нормално, не е длъжен да ги има. Но непознаването на Конституцията вече е друго нещо. Всеки има право да прави бизнес“, добави Ганев. Шефът на Националната лотария разказа, че тотото отделя пари за спорта, но то е имало монопол в тези игри 50-60 години. През 2011 г. той и екипът му решават да видят какво се случва с тези билети, защото си спомнял, че едно време дядовци обикаляли по заведенията с билетчета. Оказва се, че държавната лотария в фалирала, и лицензът е прехвърлен на тотото. Така той започва да се занимава с този бизнес. \"Преди да се появим ние, тотото правеше 5 милиона, в момента прави 50 милиона, благодарение на това, че ние научихме хората какъв е този продукт. Това е модел, който трябва да бъде прозрачен.\", посочи още Димитър Ганев. През декември се появи сигнал, според който начинът по който са събирани данъци от държавната и от националната лотария не просто се различава, но бюджетът е пропуснал да събере 250 млн. за последните 5 години, защото частните лотарии плащат в пъти занижена такса. „Данъци в хазарта няма, има държавна такса, така е решило законодателството. Има 2 начина за плащане на тази държавната такса. Единият е по-голяма основа, по-малка ставка. Другият е по-малка основа, по-голяма ставка. Нашите юристи и счетоводители, разглеждайки двата алтернативни варианта прецениха, че за да може да си позволим да изплащаме по-високи печалби на потребителите е по-добре да изберем вариантът при който плащаме такса върху по-малка основа. Законът дава право да се избира“, обясни Ганев и подчерта, че всяка проверка на комисията по хазарта през последните 5 години потвърждава, че нарушение няма. Основният пример, който Валери Симеонов дава, е австрийската лотария. Там обаче лотарията се управлява от частна компания, макар че има държавен монопол. В Англия, в Италия, в Турция операторите са частни оператори. Спечелихме в Молдова концесия, т.е. пак частен оператор при държавен монопол, уточни Ганев пред Нова телевизия. „Смятам, че в България хазартът е много добре регулиран и проверяван. Не считам, че една промяна в закона ще доведе до нещо по-добро”, категоричен бе Ганев. „Обединени патриоти\" предлагат промени в Закона за хазарта, с които се забранява извършването на лотарийни игри от частни фирми. Вносител на законопроекта е Валери Симеонов. „На първо място залагам забраната за извършване на лотарийни игри от частни фирми. Редно е това да бъде държавен монопол, както е в много държави от ЕС, защото тогава част от печалбите, са гарантирани, че ще отиват в Спортния тотализатор\", посочи той в петък.", "date": "2020.01.20", "title": "\"Национална лотария\" се жалва в Еврокомисията"}
{"url": "https://standartnews.com/biznes/firmi-mamyat-sluzhiteli-i-drzhavata-s-vaucheri-za-khrana-412335.html", "text": "Пропуск в закона оставя ваучерите за храна, които са една от основните социални придобивки в частния сектор, реално на самоконтрол. Това пък води до случаи, в които работодатели жилят работниците си, като не им дават ДМС-то, в случай че са болни. Това алармира пред „Монитор“ секретарят по социална политика на КТ „Подкрепа“ Александър Загоров. По този начин обаче освен работника фирмите жилят и държавната хазна. Причината е, че тя, тъй като няма механизъм, по който да провери дали ваучерите са достигнали до персонала, дава данъчни облекчения на дружеството въз основа само на декларираните от него цифри. Ваучерите за храна са най-предпочитаният и използван метод от фирмите в България за предоставяне на допълнителни месечни доходи на служителите. В колективния трудов договор – в тези фирми, където изобщо го има, се вписват правилата за получаване на този тип социална придобивка, но дали и как се спазват правилата по договора е въпрос единствено на решение на работодателя. Синдикатите са включени в разписването на правилата за фирмите, в които има синдикална организация. „В случаи на нарушение или сигнал до нас се стремим да проверим и отстраним проблема“, разясни още Загоров. Има сигнали от служители, ощетени и не получили полагащите им се ваучери за храна, защото са ползвали болничен, а работодателите им решават да удържат полагащите им се за храна ваучери. Това е абсолютно нарушение, защото тази система е за всички, болен-здрав - 60 лева се полагат под формата на ваучери за храна, категоричен е Александър Заговор. До глоба на фирмата обаче не може да се стигне, защото Главната инспекция по труда (ГИТ) не контролира и не може да санкционира, ако някой не си е получил ваучерите. Оттам посочиха, че дори при получени сигнали те могат да проверят само дали има подписан колективен трудов договор. Ако установят, че няма, могат да издадат предписания, но не и да наложат глоби. Реално обаче, защото по закон няма задължение да се оставят писмени следи дали се дават или не ваучерите на работниците, няма как да проверят стигнали ли са те до служителите. По този начин и НАП няма как да знаят дали даденото облекчение е за реално изпълнен социален ангажимент или просто ДМС-то е останало за ползване на шефа. Този вид социална придобивка за служители е регулирана от наредба № 7 на Министерството на финансите от 9.07.2003 г. Редица са предимствата за работодателите от внедряване на решението „Ваучер Храна“. Те са свързани с оптимизиране на разходите, повишаване на цялостната мотивация и ефективност на работещите, както и подобряване имиджа на самата компания. Според данните на „Подкрепа“, когато работодател спре да дава ваучери, тези 60 лева не ги дава и под формата на пари, така че при всички случаи служителят, който е получавал ДМС-то, е ощетен. Ваучерите не са скрито увеличение на заплатите, а са вид помощ, която е полезна и за двете страни работник – шеф. С годините квотата е нараствала, но винаги се е случвало след упорити разговори и се е базирало на това, че в предходни години е имало недостатък, квотата е била малка, а е имало повече желаещи. Квотата за ваучери не са пари, които държавата дава, това са средства, които излизат от работодателя със съгласие на целия трудов колектив, коментира още Загоров. Положението с ваучерите и техният размер остава непроменен за 2020 година, това става ясно от държавния проектобюджет, в който са предвидени 320 милиона лева.", "date": "2020.01.20", "title": "Фирми мамят служители и държава с ваучери за храна"}
{"url": "https://standartnews.com/biznes/pokana-za-uchastie-v-tbrg-412363.html", "text": "БМВ ЕООД на основание Заповед № 07 от 17.01.2020 г. на управителя на дружеството О Б Я В Я В А 1. Търг с тайно наддаване за предоставяне под наем на Помещение офис-изток с площ от 9.43 кв. м,, тераса към обслужващо помещение офис-изток 8.78 кв.м., обслужващо помещение офис-запад /право на преминаване/ 21.78 кв.м., тераса към обслужващо помещение офис-запад 8.25 кв.м. 2. Местоположение: Помещение офис-изток с площ от 9.43 кв. м,, тераса към обслужващо помещение офис-изток 8.78 кв.м., обслужващо помещение офис-запад /право на преминаване/ 2.1. 78 кв.м., тераса към обслужващо помещение офис-запад 8.25 кв.м., находящи се на седми етаж в сграда с административен адрес гр. София, бул. „Княгиня Мария Луиза“ № 101. 2.2. Срок на наемане: 2 (две) години от датата на влизане в сила на договора за наем. 3. Начална тръжна месечна наемна цена: 1100 (хиляда и сто) лева, без ДДС; 3.1. Консумативни разноски: за консумираната електроенергия, Наемателят ще заплаща по показанията на монтиран електромер. \r\n3.2. На всички дължими суми допълнително се начислява ДДС. 4. Специални изисквания към участниците: на оценка се подлага предложението на търговец, който: 4.1. Притежава лиценз за мобилен оператор; 4.2. Няма задължения към държавата; 4.3. Няма неуредени парични задължения към Държавното обществено осигуряване и Здравно осигуряване; 4.4. Не е в производство по ликвидация и несъстоятелност; 4.5. Няма неуредени парични задължения към БМВ ЕООД; 4.6. Не е свързано лице с друг участник в търга, по смисъла на § 1 от ДР на ТЗ. 5. Търгът ще се проведе в БМВ ЕООД. Първото заседание на комисията за провеждане на търга е в 10.00 часа на деня, следващ 15-тия ден от публикуването на поканата за търга. Денят на публикуване на поканата не се включва в горния срок. \r\n     \r\n6. Тръжната документация може да бъде свалена от сайта на дружеството, от секция „Профил на купувача“, на адрес www.bmv-eood.bg. 7. Подаването на пликовете с офертите и приложените към тях изискуеми документи се извършва до 09:45 часа в деня, обявен за провеждане на търга, след регистрация на офертите в деловодния регистър на дружеството. Настоящата покана е публикувана по реда на чл. 15, ал. 2 от ПРУПДТДДУК. ЗА ДОПЪЛНИТЕЛНА ИНФОРМАЦИЯ ТЕЛ: 02/931 60 75", "date": "2020.01.20", "title": "ПОКАНА ЗА УЧАСТИЕ В ТЪРГ"}
{"url": "https://standartnews.com/biznes/ema-khopkins-otkriva-biznes-diskusiya-v-plovdiv-412333.html", "text": "Британско посолство в партньорство с Британо-българската бизнес асоциация и Сдружение \"Бизнесът за Пловдив\" организират среща за перспективите пред двустранния бизнес. Тя е първата от поредицата информационни събития на посолството, посветени на Брекзит и ще бъде открита от посланика на Великобритания у нас Ема Хопкинс. По време на дискусията ще бъдат обсъждани и въпроси, касаещи българските граждани след излизането на Великобритания от ЕС. Ще бъдат представени също успешно реализирани проекти във Великобритания. Предвиден е и разговор със студенти в Медицинския университет.", "date": "2020.01.20", "title": "Ема Хопкинс открива бизнес-дискусия в Пловдив"}
{"url": "https://standartnews.com/biznes/vik-kholdingt-shche-kupuva-tok-za-vodnite-druzhestva-412392.html", "text": "В структурата на Българския ВиК холдинг ще има търговец на ток, което ще позволи ВиК дружествата да намалят разходите си за електроенергия с около 30%. Това съобщи зам.-министърът на регионалното развитие и благоустройството Николай Нанков на среща в КНСБ по проблемите на ВиК отрасъла. В момента операторите купуват ток на свободния пазар и това доведе до скок на разходите им до 70%, въпреки направените инвестиции и редуцираните количества потребявана електрическа енергия. Със създаването на холдинговата структура този проблем ще бъде решен, а с част от освободения паричен ресурс ще могат да се повишат трудовите възнаграждения в отрасъла, обясни зам.-министърът. Според позицията на КНСБ въпросът с повишаването на заплатите е без алтернатива. „За нас увеличението на разходите за персонал с 15% е спешно необходимо“, подчерта председателят на конфедерацията Пламен Димитров. 16 000 души са заетите в отрасъла, 6500 от тях са работели на минимална работна заплата през 2019 г. Повече не може да си позволим да губим кадри заради ниските възнаграждения, допълни Димитров. Според зам.-министър Нанков някои дружества ще могат в рамките на цялата 2020 г. да увеличат работната заплата с 14-15%, но за други това ще е трудно постижимо. Затова, ако холдингът бъде структуриран до средата на годината, ще има ресурс да се подпомогнат дружествата в по-тежко финансово състояние за увеличаване на възнагражденията. За постигане ръст на заплатите е необходимо да бъдат използвани и други източници -  например, увеличаване на събираемостта от абонатите. 117 млн. лв. са в момента вземанията на ВиК дружествата с държавно участие от потребители, от тях 81 млн. лв. са от гражданите. Затова ще се търсят законови механизми за подобряване на събираемостта и намаляване на кражбите на вода. Те ще бъдат разписани в Закона за ВиК, който в момента се подготвя. Николай Нанков подчерта, че ще се промени и свръх регулацията в отрасъла, защото това също пречи на ВиК дружествата да се развиват и инвестират. В бъдеще КЕВР трябва да регулира дългосрочното изпълнение на бизнес плановете, а не разходите на дружествата и качествените показатели. По отношение на кризата в Перник зам.-министърът посочи, че в момента се разработва идеен проект за изграждането на допълнителен водопровод от 13,5 км и помпена станция Мало Бучино. Съоръженията са част от новото предложение за решаване на проблема с нарушеното водоснабдяване на града, което предвижда да бъдат пренасочени допълнителни количества вода от водосбора на яз. „Белмекен“ към яз. „Бели Искър“, като се използва преминаването през мрежата на София. На въпрос няма ли тези допълнителни количества да застрашат стената на яз. „Бели Искър“, зам.-министър Нанков бе категоричен, че такъв риск не съществува. В момента водата в язовира не трябва да е повече от 70% от общия обем, за да се гарантира неговата безопасна експлоатация. Този критичен обем няма да бъде надхвърлен,  затова няма рискове за стената.", "date": "2020.01.20", "title": "ВиК холдингът ще купува ток за водните дружества"}
{"url": "https://standartnews.com/regionalni/vlagat-14-miliona-v-infrastruktura-v-razgradsko-412361.html", "text": "15 проекта, насочени към подобряване на местната инфраструктура, ще подобрят средата за живот в 6 от всичките 7 общини на област Разград. Разработките са на обща стойност 14 млн. лева. Средствата са осигурени от ОП „Развитие на селските райони“ в изпълнение на мярката, свързана с подобряването на малката по мащаби  общинска инфраструктура, съобщават от Областния информационен център в Разград. 7 милиона от предвидените за ремонти и строителство средства ще отидат за  реконструкция на уличната мрежа и  изграждането на тротоари. С останалите 7 милиона ще се постоят 3 спортни площадки в общинските центрове Лозница, Самуил и Цар Калоян, ще се ремонтират читалищата в Кубрат и Исперих и средното общообразователно училище „Христо Ботев“ в Кубрат.", "date": "2020.01.20", "title": "Влагат 14 милиона в инфраструктура в Разградско"}
{"url": "https://www.standartnews.com/sport/grisho-izravni-setovete-v-melbrn-412332.html", "text": "Григор Димитров се съвзе след слабия старт на мача си с Хуан Игнасио Лондеро в първия кръг на Откритото първенство на Австралия. В първия сет Гришо загуби с 4:6, след доста непредизвикани грешки. Още във втория обаче Димитров показа, че не случайно е 19-и в света и набързо взе сета с 6:2. В началото на третия българският ас играе перфектно и води с 3:0. Двубоят, който от формата на Големия шлем - 3 от 5 сета продължава и може да се гледа наживо по Евроспорт 2.", "date": "2020.01.20", "title": "Гришо изравни сетовете в Мелбърн"}
{"url": "https://standartnews.com/biznes/nad-100-miliarderi-na-foruma-v-davos-412388.html", "text": "Тъй като пропастта между богатите по света и всички останали хора продължава да нараства, най-малко 119 милиардери ще се явят в Швейцария тази седмица, за да се присъединят към банкери, политици и други грандове за годишното си „поклонение“ в Алпите. Елитната група на стойност около 500 милиарда евро включва редовни членове като основателя на LP Bridge Bridge Associates Рей Далио, председателя на Blackstone Group Inc. Стив Шуорцман и главния изпълнителен директор на JPMorgan Chase & Co. Джейми Даймън. Те са в списък на гости от над 2000 имена, представляващи приблизително 100 държави, за годишната среща на Световния икономически форум в Давос. Събитието запазва трайния си статус като водещ център за най-богатите в света - с присъстващото си ято частни джетове и изискана храна - дори когато се сблъсква с нарастваща критика за своята изключителност. \"Аз ходя от 1979 г.\", казва свръхбогатият индиец Рахул Баджадж, който ще направи 40-ата си изява на събитието. \"Оттогава се разрасна много, но продължавам да извличам много от срещите, сесиите, обкръжението.\" Не е изненада, че се чувства като у дома си. Към него трябва да се присъединят най-малко 18 други индийски милиардери с обща нетна стойност от около 100 милиарда евро и бизнес интереси, които включват технологични компании, стоманодобивни предприятия и производители на мотоциклети. Шестима са членове на Bloomberg Index of Billionaires - класация на 500 най-богати хора в света. За някои изглежда златният списък с гости е в противоречие с фокуса на събитието за създаване на по-справедливи икономики и прекрояване на света. Тази година темата е „Заинтересовани страни за един сплотен и устойчив свят“, а панелите включват „Балансиране на вътрешното и глобалното неравенство“ и „Преодоляване на правните бариери пред равенството“. \"Чувам хора да говорят на езика на включването, справедливостта, равенството и прозрачността, но почти никой не повдига истинския въпрос за избягването на данъци\", казва Рутгър Брегман, холандски историк, който отдавна проследява Форума. Брегман заяви в съобщение в профила си в LinkedIn, че не е бил поканен на тазгодишното събитие. И все пак със 17-годишната природозащитничка кампания Грета Тунберг в списъка на гостите със сигурност ще бъде обърнато много внимание на науспеха на организацията да се справи с климатичната криза. Индийският контингент от милиардери присъства на второ място след САЩ, които имат 33 заминаващи за Давос, според анализ на Bloomberg на списък от участниците. Президентът на САЩ Доналд Тръмп се насочва към Алпите с група, която включва и министъра на финансите Стивън Мнучин, министъра на търговията Уилбър Рос, търговския представител на САЩ Робърт Лайтхайзър, Джаред Кушнер и Иванка Тръмп. Руските магнати са третият най-добре представен екип. Олег Дерипаска и Виктор Векселберг са сред най-богатите руснаци, които се очаква да присъстват. И двамата са под американски санкции и първоначално имаха някои ограничения, поставени им от организаторите на срещата миналата година, въпреки че по-късно те бяха отменени. „Световният икономически форум в Давос е единственото по рода си място, където можете едновременно да се срещнете с държавни ръководители, капитани на глобалния бизнес и лидери на общественото мнение“, казва в имейл руският минен магнат Алишер Усманов. \"Забележително е, че форумът е останал такъв в продължение на половин век. Това е уникална смесица от идеи и възможности.\" Но именно поради статута си и разрастването си срещата стана по-малко привлекателна за някои. Тъй като неравенството в световното богатство сега е взривоопасен политически въпрос - най-богатите 0,1% от американците контролират повече богатство, отколкото по всяко време след 1929 г. - дори да сте свързани с Форума това може да урони репутацията ви.", "date": "2020.01.20", "title": "Над 100 милиардери на Форума в Давос"}
{"url": "https://www.standartnews.com/sport/khebr-otnovo-specheli-kupata-na-blgariya-412334.html", "text": "Волейболистите на Хебър (Пазарджик) защитиха трофея си от турнира за Купата на България. На финала в Бургас те победиха шампиона Нефтохимик с 3:0 (25:19, 25:23, 27:25). Срещата беше повторение на миналогодишния финал, в който като домакин тимът от Пазарджик спечели с 3:2. Волейболистите на Хебър не срещнаха съпротива в първия гейм, в който само в началото Нефтохимик поведе с 4:1. Последва спад в играта на домакините и те логично отстъпиха в края. Втората част де много равностойна, като при 21:21 треньорът на бургазлии Николай Желязков поиска видео повторение по време игра, но не се оказа прав. Последваха силни минути за Хебър и 25:23. И третата част бе изключително равностойна, като Нефтохимик дори поведе с 22:20 т. След това пазарджиклии стигнаха до 24:23 и в крайна сметка показаха повече устойчивост и стигнаха до 27:25 т. Разпределителят на Хебър Георги Братоев получи зелен картон за феърплей във втората част, а след срещата заяви: „Безкрайно сме доволни. Победихме в тяхната зала. Аз играх слабо, но бихме. Обичам да играя слабо и да бием. За нас е важен резултатът.  Николай Желязков коментира: „Съжалявам, че загубихме, волейболистите на Хебър биха страхотен сервис. Те грешаха малко и началните им удари влизаха със страшна сила. Ние не можахме да се противопоставим. Те с това доминираха. Едно е да играеш цял гейм на идеално посрещане, а съвсем друго е да е като днес. Не мисля, че нещо направихме грешно“.", "date": "2020.01.20", "title": "Хебър отново спечели Купата на България"}
{"url": "https://www.standartnews.com/sport/grisho-vze-tretiya-set-na-nula-412336.html", "text": "Григор Димитров бе повече от убедителен в третия сет срещу Хуан Игнасио Лондеро (Арж) в първия кръг на Откритото първенство на Австралия по тенис. След 4:6 в първия за аржентинеца и 6:2 във втория за Гришо в третия българският ас бе неудържим. Той го спечели на 0 за", "date": "2020.01.20", "title": "Гришо взе третия сет на нула"}
{"url": "https://standartnews.com/sport/premirat-top-sportistite-ni-s-215-000-lv-dnes-412345.html", "text": "Министерството на младежта и спорта и Българският спортен тотализатор ще отличат най-добрите спортисти и треньори за 2019 година по време на петото издание на церемонията “Нощта на шампионите”. Премии на обща стойност 215 000 лева ще получат победителите и техните треньори в 7 категории: • „Спортист № 1 на България“ • „Треньор № 1 на България” • “Отбор № 1 на България” • „Спортист с увреждания № 1 на България“ • „Млад спортист до 23 години № 1 на България“ • „Млад спортист до 18 години № 1 на България“ • „Млад спортист до 16 години № 1 на България“ По време на церемонията “Нощта на шампионите” министърът на младежта и спорта Красен Кралев ще връчи най-високото държавно отличие в областта на спорта “Венец на победителя” на заслужили български спортисти, ръководители и деятели. Водещи на церемонията ще бъдат капитанът на националния отбор по художествена гимнастика (индивидуално) Невяна Владинова и известният телевизионен водещ Деян Славчев-Део.", "date": "2020.01.20", "title": "Премират топ спортистите ни с 215 000 лв днес"}
{"url": "https://standartnews.com/sport/nove-kholding-s-ofitsialna-pozitsiya-sled-sreshchata-s-fenovete-na-levski-412364.html", "text": "Ръководството на „Нове холдинг“ разпространи официална позиция във връзка с публикациите и появилите сe интерпретации след вчерашната среща на Васил Божков с представителите на привържениците футболен клуб Левски. В позицията се казва: „В разговора си г-н Божков визира група некомпетентни политици, които показват незачитане или непознаване на Конституцията на Република България, пред която са положили клетва, а не държавата като институция. Същите политици с действията и изказванията си противоречат и на редица европейски закони, разпоредби и норми. Законопроектът създаден и подкрепен от тях, създава и опасен прецедент в действия на властимащите към частния бизнес. Същият проект е директно насочен срещу компанията, която финансира ПФК Левски. При неговото евентуално осъществяване, поетите и изпълнявани до момента ангажименти за оздравяване и развитие на клуба ще станат неизпълними“.", "date": "2020.01.20", "title": "\"Нове Холдинг с официална позиция след срещата с феновете на Левски"}
{"url": "https://www.standartnews.com/sport/nove-kholding-s-ofitsialna-pozitsiya-sled-sreshchata-s-fenovete-na-levski-412364.html", "text": "Ръководството на „Нове холдинг“ разпространи официална позиция във връзка с публикациите и появилите сe интерпретации след вчерашната среща на Васил Божков с представителите на привържениците футболен клуб Левски. В позицията се казва: „В разговора си г-н Божков визира група некомпетентни политици, които показват незачитане или непознаване на Конституцията на Република България, пред която са положили клетва, а не държавата като институция. Същите политици с действията и изказванията си противоречат и на редица европейски закони, разпоредби и норми. Законопроектът създаден и подкрепен от тях, създава и опасен прецедент в действия на властимащите към частния бизнес. Същият проект е директно насочен срещу компанията, която финансира ПФК Левски. При неговото евентуално осъществяване, поетите и изпълнявани до момента ангажименти за оздравяване и развитие на клуба ще станат неизпълними“.", "date": "2020.01.20", "title": "\"Нове Холдинг с официална позиция след срещата с феновете на Левски"}
{"url": "https://standartnews.com/regionalni/noviyat-shef-na-vik-pernik-vstpi-v-dlzhnost-412369.html", "text": "Борислав Иванов, новият управител на ВиК-Перник встъпи в длъжност от днес, съобщават от предприятието. Преди 10 дни на общо събрание на акционерите в дружеството 35-годишният инженер със специалност \"Водоснабдяване и канализация\" бе избран за шеф на водното дружество в града. Преди това той е бил проектант на водоснабдителни и канализационни системи, работил е във ВиК-Перник в екипи по проучване, проектиране и организация на дейността по изграждане на водопроводни инсталации и мрежи, също и като началник на пречиствателната станция за питейни води. Задълженията на водоснабдителното дружество възлизат на 13 млн. лв. В дружеството работят 366 души, а предприятието обслужва 131 930 души. Очаквам заради влошеното качество на водата, която подаваме, да се намали събираемостта, каза Иванов. Той ще търси компромисен вариант между претенциите на гражданите относно сметките им за вода и необходимостта от постъпления в дружеството. По думите му режимът за подаване на вода към перничани няма да бъде коригиран. Веднага ще започне работа по възстановяване на промишления водопровод за индустриалната зона на Перник, каза Иванов.", "date": "2020.01.20", "title": "Новият шеф на ВиК-Перник встъпи в длъжност"}
{"url": "https://www.standartnews.com/sport/grisho-specheli-na-starta-v-melbrn-412343.html", "text": "Очаквано Григор Димитров започна с победа 10-ото си участие на Откритото първенство на Австралия. В първия кръг хасковлията надви с 4:6, 6:2, 6:0, 6:4 Хуан Игнаио Лондеро (Арж). Двубоят продължи 2 ч и 30 минути. Победата е под №60 за Гришо в турнирите от Големия шлем и общо 315-а в кариерата му. Във втория кръг Димитров ще играе с победителя от мача Леонардо Майер - Томи Пол, а в четвъртия може да играе с Роджър Федерер \"Опитвах се дълго време да подредя играта си. Първия сет бе доста труден. Направих много непредизвикани грешки. Радвам се, че отново съм тук и виждам много мои сънародници. Благодаря Ви. Винаги е хубаво в началото на годината да си тук в Австралия. Обичам да играя за страната си, както стана на АТР Сup. Да бъде капитан на отбора ни бе чест за мен. Надявам се, че съм направил нещо за отбора си. През изминалите години, където и да играя виждам много български флагове и това ме кара да се чувствам у дома си\", коментира след победата Димитров.", "date": "2020.01.20", "title": "Гришо спечели на старта в Мелбърн"}
{"url": "https://standartnews.com/sport/grisho-izravni-setovete-v-melbrn-412332.html", "text": "Григор Димитров се съвзе след слабия старт на мача си с Хуан Игнасио Лондеро в първия кръг на Откритото първенство на Австралия. В първия сет Гришо загуби с 4:6, след доста непредизвикани грешки. Още във втория обаче Димитров показа, че не случайно е 19-и в света и набързо взе сета с 6:2. В началото на третия българският ас играе перфектно и води с 3:0. Двубоят, който от формата на Големия шлем - 3 от 5 сета продължава и може да се гледа наживо по Евроспорт 2.", "date": "2020.01.20", "title": "Гришо изравни сетовете в Мелбърн"}
{"url": "https://www.standartnews.com/sport/federer-startira-v-brza-pobeda-v-melbln-412339.html", "text": "Рекордьорът по титли от Големия шлем Роджър Федерер (20) започна участието си на Откритото първенство на Австралия по тенис с чиста победа. Маестрото се наложи с 6:3, 6:2, 6:2 над представителя на САЩ Стийв Джонсън. За Федерер това беше първи официален двубой от ноември насам. \r\n„Много съм щастлив“, бяха първите думи на Федерер след последната точка в срещата. „Тренирах много здраво по време на паузата, точно както го правя всяка година. Най-добрата новина за мен беше, че нямах никакви спънки по време на подготовката. Тренирах добре, чувствах се добре и се радвам, че днес това се видя и на корта“, добави Маестрото. \r\nФедерер дебютира в основна схема в турнира през 2000 г., когато успя да победи Майкъл Ченг, който беше в ложата на Джонсън днес. \r\n„Спомням си, че дойдох тук още през 1998 г., когато играх при юношите. Тогава достигнах до полуфиналите, а на следващата година трябваше да играя квалификации. След това през 2000 г. победих Майкъл Ченг, който днес е треньор на съперника ми. Беше невероятен опит – да играя на голям корт срещу този съперник“, припомни си Федерер.  ", "date": "2020.01.20", "title": "Федерер стартира с бърза победа в Мелбълн"}
{"url": "https://standartnews.com/sport/natsionalka-po-vobeybol-se-mesti-v-braziliya-412367.html", "text": "Волейболистката Добриана Рабаджиева ще играе в Суперлигата на Бразилия, съобщи БНР. Националката беше представена като новото попълнение на Минас Тенис Клуб (Бело Оризонте), който е на трето място във временното класиране в шампионата. За последно 28-годишната посрещачка Рабаджиева игра в турския Галатасарай.", "date": "2020.01.20", "title": "Националка по волейбол се мести в Бразилия"}
{"url": "https://standartnews.com/kultura/120-kilograma-tezhat-na-chocho-popyordanov-v-khshove-412360.html", "text": "Остават още два понеделника за „Хъшове“ на Телевизонния театър. На 20 януари е третата част от продукцията по „Немили недраги“ на Иван Вазов с мощната актьорска чета на Александър Морфов – Руси Чанев, Валентин Ганев, Валентин Танев, Петър Попйорданов, Деян Донков, Христо Мутафчиев, Стоян Алексиев, Николай Урумов, Валери Йорданов, Филип Аврамов, Димитър Рачков, Деян и Дарин Ангелови, Евгени Будинов, Рени Врангова... В поддържащите образи участват истински колорити – шефът на Кукления театър Кирякос Аргиропулос е собственик на гръцката кръчма в Браила, а Владимир Береану е собственик на театъра, където нашенците играят „Загубена Станка“. И двамата, естествено, говорят на езиците, закодирани във фамилиите им.  Епизодиците са 50 – българи, румънци, гърци, турци.     В третата част  Странджата вече е тежко болен, а Бръчков е до него в последните му мигове. Младокът и Хаджията погребват стареца и го изпращат с „Бел кон“ в негова чест. Хъшовете напускат  кръчмата и временно се настаняват в хотел с парите на Странджата, а там  отново настават гротеската и комадията. Но в крайна момчетата сметка се разделят и тръгват в  различни посоки. В четвъртата, последна част на сагата, Бръчков е сам и продава стиховете си, за да припечели за хляб. Драмата му стига своя апогей, когато застава пред скала край Дунав и се чуди дали да не се хвърли в бездната. Владиков и изгората му го разубеждават. Малко по-късно хъшовете отново са заедно, готови да изпълнят следващата задача. Докато камерите се въртят преди десет години, се оказва, че екипът има киноматериал за доста повече от четири серии. Говорят си дали да не пътуват до Румъния,  за да снимат от нейния бряг – залез, светлини, всичко през погледа на хъшовете, някой и друг турски патрул да се вижда в далечината. Както споделяше непрежалимият и недостижим в изказа си Петър Попйорданов, работят по „Немили недраги“, но си става и за „Епопея за незабравените“. Докато бачкат, градусът на напрежението расте. Толкова продължително време са заедно, че в някакви моменти дори започват да се гледат накриво. „Но това е кухнята. Ние, телевизията, всички бяхме в кюпа. Желанието ни трябваше да се използва. Голяма група - кой от кой е по звезда. След всеки период на работа се разпръсквахме, за да се съберем за следващите снимки. Малко като националния отбор по хокей на лед на Щатите“, разказваше Чочо, убеден, че „Хъшове“ е от най-доброто, което е „вадила“ като поредица БНТ – а той ги разбираше тези неща, защото вече беше играл във всичките й сериали - от „Дунав мост“, през „Хайка за вълци“ и „Врабците през октомври“, а се задаваше и „Под прикритие“.  По едно време обаче „Хъшове“ зациклят заради  постоянните проекти на Марфов в Русия. Чочо и другите му авери дори малко го ревнуваха от колегите си в най-големите театри на Москва и Санкт Петербург. „И хъшовете сме хора“, подкачаше го тогава Чочо. Между кадрите той все така четеше историята, макар че беше от най-„подкованите“ и дори си позволяваше да спори с Руси Чанев, който работеше по монтажа в отсъствието на Морфов.  А телевизионният Македонски на Чочо е доста по-концентриран от този в представлението на Народния.   „В театъра е развихрен и разпищолен – тотален бохем, на ръба на престъпника, на богопомазания.  Необуздан, непрекъснато пиян и бит. Тук е по-сериозен. В четвъртата серия от България идва заповед някой да премине Дунава и да отиде при Баба Тонка. Македонски поема огромната отговорност. Снимахме в края на януари и началото на февруари – минус 16-17 градуса, Дунавът при Силистра беше скован. 35-40 метра навътре – замръзнал. Сашо – луда глава, аз – ходя по него. Всяко пропадане щеше да е фатално. Снимахме на ръба – няма никаква техника, автентични кадри са. Сашо ми измисли костюм от 120 килограма. Навлече ме като извънземно – да не стана на кокал.  А под ботушите ми не повече от 17 сантиментра лед. Сашо на всичкото не се отделяше от мен, за да ми дава кураж. Всички крещяха: Не се доближавайте един до друг“, връщаше лентата Чочо. Морфов пък добавяше: „Не исках да го пускам. Канех се аз да се маскирам като Македонски и да направя кадъра върху леда на Дунав. Не можех да допусна с Чочо да се случи нещо – щях да се самоубия“. Покойният му приятел казваше още, че на двамата им е по-интересно да творят, когато се карат – на ръба на раздялата, между приемането и отричането. „По-добре, отколкото да се потупваме по рамото и да викаме колко е окей. В крайна сметка всичко около нас е толкова объркано, няма нужда да се усмихваме насила. По-добре да се държим естествено“, беше един от принципите на Чочо. На финала е битката при Гредитин. „Нещо от Дьолакроа, подобно на Герника и не знам какво още. Това винаги са били картините на Сашо. А тук кал - не знам колко водоноски докараха в Сливница. Като исторически факт битката се е състояла именно там. В крайна сметка разбиват целия отбор на хъшовете. Всички ги убиват. На края един сал Македонски остава  – последната икона. Той носи тялото на Бръчков. Така завърщва и повестта. Ранен, бит и пребит след Освобождението, става разсилен някъде по канцелариите. Всичко се е оказало напразно – ентусиазмът, хашлащината, хулиганството, емоциите, страстите, духът, желанието. Край! Има го и в представлението ни в Народния, но телевизията дава друг тип мащаб и гледна точка“, анализираше Попйорданов син. И ако в спектакъла Морфов си позволява чисто театрални средства – музиката на Ю Ту, игра на футбол, надписи по моста на Дунав „Само Левски“, във версията за малкия екран няма толкова драстични отклонения. Всичко върви едно към едно – спазени са епоха, език, костюм, интериор, екстериор така, както е било в 1871-72. Творбата на Морфов и компания  дори приключва възторжено, докато повестта на Иван Вазов е с по-драматичен край.  ", "date": "2020.01.20", "title": "120 килограма тежат на Чочо Попйорданов в „Хъшове“"}
{"url": "https://www.standartnews.com/sport/nagrabikha-stoycho-mladenov-zaradi-blgarin-v-kazakhstan-412381.html", "text": "На неочаквана критика бе подложен българският футболен треньор Стойчо Младенов в Казахстан. Причината за това станаха зимните трансфери на неговия клуб Кайсар (Кизилорда), който българинът изведе до успех в Купата на Казахстан. Този трофей дава право на Кайсар да участва в Лига Европа, но според sports.kz тимът ще стане за смях в турнира. В края на миналата година Кайсар привлече българския нападател Александър Колев и бившия капитан на Атирау Ризван Аблитаров. Според изданието, вторият е \"добър играч, но нищо повече\", а за юношата на Левски пишат: \"С двата си гола в 2 сезона този нападател може да попадне в клуба само с дърпане\". Кайсар продължава своята ужасяваща работа на трансферния пазар, с което рискува да изложи страната ни в евротурнирите, пишат днес местните медии. Трябва да се отбележи, че Колев е първият български играч, който Младенов привлича в Кайсар. Помощници на бившия треньор на ЦСКА в Кизилорда са Анатоли Нанков и Тодор Янчев. Трябва да се спомене и че българинът бе избран за треньор на годината не само у нас, но и в Казахстан.", "date": "2020.01.20", "title": "Награбиха Стойчо Младенов заради българин в Казахстан"}
{"url": "https://www.standartnews.com/sport/izvesten-sin-fen-az-sm-ot-levski-a-ne-ot-natsionalnata-lotariya-412384.html", "text": "Председателят на НКП на Левски Степан Хиндлиян говори пред БНР след срещата на фенове с Васил Божков. Той подчерта, че е фен на Левски, а не \"лобист на Националната лотария\". Ето какво каза Хиндлиян: \"Най-накрая Божков се срещна с нас. Ние го търсихме за среща много време, докато нямаше проблеми с Националната лотария, но такава среща не се осъществяваше. След срещата следват интерпретациите - дали само ни е информирал, дали търси помощ, всеки го тълкува сам за себе си. Неговите думи към нас бяха: \"Мислете какво правим\". Аз не съм привърженик на Националната лотария. Аз съм привърженик на Левски. Вече официално поискахме среща с Борисов. Сега пак има и злорадстване от човечета, че нашият клуб пак е изправен пред тежки времена. Искаме да видим гледната точка на държавата. Няма да искаме да бъде оттеглен проектозакона за хазарта. Аз не съм лобист на Националната лотария. Искам да попитам Борисов, ако това се случи, какво ще предприеме държавата и какви са плановете на държавата за футболен клуб Левски.  Нито един след Батков не беше и не е собственик на Левски, защото обича клуба. Изключително непочтено е, че излезе видео от срещата ни с Божков. Бойко Борисов да реши дали иска да ни приеме. Ние сме разумни хора. Ръководим се от принципи, завещани от дедите ни и от нашия патрон, от патрона на нашия любим клуб\".", "date": "2020.01.20", "title": "Известен син  фен : Аз съм от Левски, а не от Националната лотария"}
{"url": "https://www.standartnews.com/sport/shifrin-doyde-v-blgariya-s-mayka-si-412403.html", "text": "Примата на световните ски Микаела Шифрин вече е в Банско, където от 24-и до 26 януари ще се проведат 3 старта за Световната купа. Американката кацна в късния следобед в София с чартърен полет заедно с майка си Айлийн. От там двете отпътуваха за Банско с последен модел автомобил от Ауди, който официален автомобил на Световната купа. Алпийката и нейната майка се настаниха в петзвездната перла на ски курорт №1 - \"Кемпински хотел Гран Арена Банско\". Те бяха посрещнати лично от Кирсиян Рюге, главен мениджър на хотела. Шифрин е лидерка в генералното класиране за големия Кристален глобус, а това първото й посещение в България.", "date": "2020.01.20", "title": "Шифрин дойде в България с майка си"}
{"url": "https://standartnews.com/kultura/svett-chestva-felini-412402.html", "text": "Светът на киното чества 100 години от рождението на великия режисьор Федерико Фелини. „Неговият талант повлия невероятно и остави огромна следа в изкуството“, казва италианският министър на културата. Годишнината се отбелязва с изложби, ретроспективи и конференции в редица страни. В Италия юбилеят започна още в края на 2019-а с изложба в родния град на режисьора Римини – „Фелини 100: Безсмъртният гений“, а тамошното Министерство на културата създаде специален комитет, който да координира инициативите – експозиции, панорами, срещи, майсторски класове, преиздаването на книги на Фелини, създаването на комикси по негови произведения. Предвижда се и пълна дигитална реставрация на всичките му 20 филма и разпространението им на Ботуша и по света. У нас маестрото ще бъде почетен с две прожекции във филмотечното кино „Одеон“ – на един от последните му филми „И корабът пътува“ (1983) и на един български принос към темата „Фелини“ – „Преводачката на черно-бели филми“, посветен от Теди Москов на починалата през 2019-а Нели Червенушева. На предстоящия през март „София филм фест“ на голям екран ще бъде прожектиран шедьовъра на Фелини „Сладък живот“, в който Марчело Мастрояни и Анита Екберг се отдават на насладите и упадъка на римския бомонд. Фелини е роден на 20 януари 1920-а в семейството на римлянка от буржоазията и селски пекар от Гамбетола. През 1929-а постъпва в гимназията „Юлий Цезар“, където се сприятелява с Луиджи Бендзи, прототип на Тита от филма „Амаркорд“, който по-късно е известен адвокат в Римини. През 1933-а с родителите си за пръв път посещава Рим. През 1937-а Фелини отваря заедно с художника Демос Бонини ателие за портрети в Римини. По това време в местния вестник „Доменика дел Кориере“ е публикувана първата му хумористична статия. Той започва да се занимава с карикатура и писане на скечове и през 1938-а заминава за Флоренция, където публикува първата си карикатура в седмичника „420“. През юли същата година завършва средното си образование след поправителен изпит по военно обучение. През септември 1939-а Фелини се записва да учи право в Римския университет, но не е сигурно дали изобщо е посещавал занятията. Той живее в семеен пансион, където се запознава с друг свой приятел, художника Риналдо Геленг. Непрекъснато нуждаещи се от пари, двамата заедно рисуват портрети на клиентите в ресторанти и кафета. За известно време Фелини работи и като репортер в ежедневниците „Пиколо“ и „Пополо ди Рома“, но бързо напуска, отегчен от съдебните репортажи. Четири месеца след като публикува първата си статия в „Марк'Аурелио“, влиятелно двуседмично хумористично списание, Фелини става член на редакционния му съвет, постигайки успех с постоянна рубрика, озаглавена „Ще слушате ли каквото имам да ви кажа?“. Това събитие е определяно като „решаващ момент в живота на Фелини“. От 1939-а до 1942-а той има постоянна работа в списанието и общува активно с писатели, автори на скечове и сценаристи, което му дава достъп до шоу бизнеса и киното. Сред неговите колеги в редакционния съвет на списанието са бъдещият режисьор Еторе Скола, сценаристът и теоретик на марксизма Чезаре Дзаватини и сценариста Бернардино Дзапони, с когото Фелини по-късно ще си сътрудничи често в своите филми. През този период Фелини прави и интервюта за списанието „ЧинеМагадзино“, които също се оказват полезни за него. Дебютира в киното във филмите на Роберто Роселини – „Рим – открит град“ (като съсценарист със скечове и диалози) и „Пайза“ (като асистент-режисьор), които му носят първите две от многобройни номинации „Оскар“. Четири от лентите му печелят академичната награда за най-добър чуждоезичен филм – „Пътят“, „Нощите на Кабирия“, „8 ½” и „Амаркорд“; 12 пъти е номиниран като сценарист, 4 – като режисьор, безпрецедентен списък с успехи за европейски творец. Но не стига до наградата нито веднъж - чак през 1992-а, година и половина преди смъртта си, е удостоен с „Оскар“ за цялостно творчество. Към отличията в колекцията му следва и прибавим и „Златна палма“ от Кан (за „Сладък живот“) и „Златен лъв“ от Венеция (за цялостен принос).", "date": "2020.01.20", "title": "Светът чества Фелини"}
{"url": "https://standartnews.com/sport/khebr-otnovo-specheli-kupata-na-blgariya-412334.html", "text": "Волейболистите на Хебър (Пазарджик) защитиха трофея си от турнира за Купата на България. На финала в Бургас те победиха шампиона Нефтохимик с 3:0 (25:19, 25:23, 27:25). Срещата беше повторение на миналогодишния финал, в който като домакин тимът от Пазарджик спечели с 3:2. Волейболистите на Хебър не срещнаха съпротива в първия гейм, в който само в началото Нефтохимик поведе с 4:1. Последва спад в играта на домакините и те логично отстъпиха в края. Втората част де много равностойна, като при 21:21 треньорът на бургазлии Николай Желязков поиска видео повторение по време игра, но не се оказа прав. Последваха силни минути за Хебър и 25:23. И третата част бе изключително равностойна, като Нефтохимик дори поведе с 22:20 т. След това пазарджиклии стигнаха до 24:23 и в крайна сметка показаха повече устойчивост и стигнаха до 27:25 т. Разпределителят на Хебър Георги Братоев получи зелен картон за феърплей във втората част, а след срещата заяви: „Безкрайно сме доволни. Победихме в тяхната зала. Аз играх слабо, но бихме. Обичам да играя слабо и да бием. За нас е важен резултатът.  Николай Желязков коментира: „Съжалявам, че загубихме, волейболистите на Хебър биха страхотен сервис. Те грешаха малко и началните им удари влизаха със страшна сила. Ние не можахме да се противопоставим. Те с това доминираха. Едно е да играеш цял гейм на идеално посрещане, а съвсем друго е да е като днес. Не мисля, че нещо направихме грешно“.", "date": "2020.01.20", "title": "Хебър отново спечели Купата на България"}
{"url": "https://standartnews.com/svyat/krvav-kray-na-klubno-parti-v-teksas-412330.html", "text": "Поне двама души са били убити, а други петима ранени при стрелба в неделя вечерта в град Сан Антонио, американския щат Тексас, съобщават местните медии. Шефът на полицията в града съобщи, че са получили сигнал за стрелба в местен клуб, в който се провеждал концерт. След възникнал спор, един от посетителите извадил пистолет и започнал да стреля. Седем души са пострадали. Единият от загиналите е починал на място, а втората жертва - в болницата. Други петима ранени са настанени в лечебното заведение. Засега самоличността на пострадалите и мотивите за стрелбата не се съобщават.", "date": "2020.01.20", "title": "Кървав край на клубно парти в Тексас"}
{"url": "https://standartnews.com/svyat/blgariya-i-oshche-34-drzhavi-zakleymikha-antisemitizma-412327.html", "text": "Министри на външните работи от 35 страни, сред които и България, изразиха загриженост от възраждащия се на много места по света антисемитизъм и на среща в Брюксел приеха обща декларация, че ще се борят заедно срещу всички форми на расизъм и дискриминация. Българската делегация на първата министерска среща на Международния алианс за възпоменание на Холокоста (МАВХ) е ръководена от заместник министър-председателя и министър на външните работи Екатерина Захариева. \"Днес, когато отбелязваме паметта на повече от 6 милиона евреи и всички останали жертви на Холокоста и ромския геноцид, както и на всички, противопоставили се на нацизма, се надявам споменът за този позорен момент от човешката история никога да не бъде забравен и да подсили нашата решимост да се борим с всички опити за възраждане на антисемитизма и всички прояви, свързани с расизъм и дискриминация\", заяви Екатерина Захариева пред своите колеги. \"Никога не трябва да забравяме, че България спаси от лагерите на смъртта повече от 48 000 свои съграждани евреи през Втората световна война. За съжаление близо 11 хиляди евреи бяха депортирани от Северна Гърция, Вардарска Македония и Пирот. Споменът за тези събития трябва да бъде съхранен и да служи като инструмент, с който да се противопоставяме на възраждането на антисемитизма и на всички престъпления, свързани с расова нетърпимост и дискриминация\", заяви вицепремиерът Захариева пред журналисти. В декларацията, приета на министерската среща, се призовават всички държави да включат в образователните си програма изучаването на Холокоста и геноцида срещу ромите, както и да обединят усилия срещу отричането на тези престъпления срещу човечеството.", "date": "2020.01.20", "title": "България и още 34 държави заклеймиха антисемитизма"}
{"url": "https://standartnews.com/sport/nagrabikha-stoycho-mladenov-zaradi-blgarin-v-kazakhstan-412381.html", "text": "На неочаквана критика бе подложен българският футболен треньор Стойчо Младенов в Казахстан. Причината за това станаха зимните трансфери на неговия клуб Кайсар (Кизилорда), който българинът изведе до успех в Купата на Казахстан. Този трофей дава право на Кайсар да участва в Лига Европа, но според sports.kz тимът ще стане за смях в турнира. В края на миналата година Кайсар привлече българския нападател Александър Колев и бившия капитан на Атирау Ризван Аблитаров. Според изданието, вторият е \"добър играч, но нищо повече\", а за юношата на Левски пишат: \"С двата си гола в 2 сезона този нападател може да попадне в клуба само с дърпане\". Кайсар продължава своята ужасяваща работа на трансферния пазар, с което рискува да изложи страната ни в евротурнирите, пишат днес местните медии. Трябва да се отбележи, че Колев е първият български играч, който Младенов привлича в Кайсар. Помощници на бившия треньор на ЦСКА в Кизилорда са Анатоли Нанков и Тодор Янчев. Трябва да се спомене и че българинът бе избран за треньор на годината не само у нас, но и в Казахстан.", "date": "2020.01.20", "title": "Награбиха Стойчо Младенов заради българин в Казахстан"}
{"url": "https://www.standartnews.com/sport/domuschiev-az-sm-protiv-zabrani-v-zakona-za-khazarta-412408.html", "text": "Собственикът на футболния шампион Лудогорец Кирил Домусчиев заяви тази вечер, че е против въвеждането на забрани в Закона за хазарта, които могат да ощетят родни клубове, и най-вече Левски. \r\nВ последните дни стана ясно, че има възможност в парламента да бъде прокаран законопроект, който да ограничи този тип бизнес у нас, което ще се отрази много негативно на благодетеля на Левски Васил Божков. \r\nДомусчиев също така призна, че Божков никога не го е заплашвал, както разкри преди време един от собствениците на родна компания за онлайн залози Цветомир Найденов. \"Васил Божков го познавам добре и никога не ме е заплашвал. Ако има нещо, което г-н Найденов има да казва, да го каже в прокуратурата. Още преди 2 години, когато трябваше да има забрани в закона за хазарта аз бях против. На този етап не мога да си сменя мнението, но нека изчакаме да видим. Аз съм радетел всеки един клуб да има добри стопани и богати хора зад себе си. Подобни неща не са добри за футбола. Това, че някой е внесъл проектозакон нищо не значи. Не мисля, че има действия насочени срещу Левски\", каза босът на Лудогорец по време на церемонията \"Нощта на шампионите\", цитиран от Dsport. \r\nТой коментира и наградата, която получи - \"Венец на победителя\". Това се случи по време на церемонията \"Нощта на шампионите\". \"Тази награда е признание за това, което съм направил през годините за българския спорт. Тя ме мотивира да довършим всичко, което сме започнали - на стадиона в Разград му остава само една трибуна да бъде построена и той ще стане единственият в България, в модерно време, който отговаря на всички изисквания на УЕФА. Горд съм, че сме го направили с наши средства. Мислех да предложа на министър Кралев и ние с брат ми да подкрепим тази инициатива. Това е хубаво нещо и трябва да го подкрепяме и подпомагаме. Дано имаме повече поводи за радост. За съжаление спортът изисква средства и ние, от бизнеса, трябва да се замислим как можем да помагаме\", допълни Домусчиев.", "date": "2020.01.20", "title": "Домусчиев против забраните в закона за хазарта"}
{"url": "https://standartnews.com/sport/federer-startira-v-brza-pobeda-v-melbln-412339.html", "text": "Рекордьорът по титли от Големия шлем Роджър Федерер (20) започна участието си на Откритото първенство на Австралия по тенис с чиста победа. Маестрото се наложи с 6:3, 6:2, 6:2 над представителя на САЩ Стийв Джонсън. За Федерер това беше първи официален двубой от ноември насам. \r\n„Много съм щастлив“, бяха първите думи на Федерер след последната точка в срещата. „Тренирах много здраво по време на паузата, точно както го правя всяка година. Най-добрата новина за мен беше, че нямах никакви спънки по време на подготовката. Тренирах добре, чувствах се добре и се радвам, че днес това се видя и на корта“, добави Маестрото. \r\nФедерер дебютира в основна схема в турнира през 2000 г., когато успя да победи Майкъл Ченг, който беше в ложата на Джонсън днес. \r\n„Спомням си, че дойдох тук още през 1998 г., когато играх при юношите. Тогава достигнах до полуфиналите, а на следващата година трябваше да играя квалификации. След това през 2000 г. победих Майкъл Ченг, който днес е треньор на съперника ми. Беше невероятен опит – да играя на голям корт срещу този съперник“, припомни си Федерер.  ", "date": "2020.01.20", "title": "Федерер стартира с бърза победа в Мелбълн"}
{"url": "https://www.standartnews.com/sport/dvama-s-nagradata-sportist-nomer-edno-na-blgariya-412409.html", "text": "Тази вечер се проведе петото издание на \"Нощта на шампионите\", в което Министерството на младежта и спорта и Българският спортен тотализатор отличиха най-добрите спортисти и треньори за 2019-а година. Спорт тото помогна на българския спорт с над 30 милиона лева през изминалата 2019-а. Наградата \"Спортист №1 на България\" този път бе за двама заслужили през 2019-а - Тайбе Юсеин и Владимир Илиев. Това е второ поредно отличие за боркинята, която беше без конкуренция миналата година. Биатлонистът не присъства на церемонията, а наградата получи неговата майка. И двамата спортисти получиха чекове от по 25 хиляди лева. Наградата за \"Треньор № 1 на България\" също беше поделена. Треньорът на ансамбъла по художествена гимнастика Весела Димитрова и наставникът на националния отбор по вдигане на тежести Иван Иванов бяха наградени за успешната работа, която свършиха през 2019-а година. Те също получиха парични чекове от по 25 хиляди лева. В категорията \"Отбор №1 на България\" без конкуренция бе ансамбълът по художествена гимнастика. Те бяха удостоени с чек от 50 хиляди лева. Собственикът на Лудогорец Кирил Домусчиев бе удостоен с почетния знак на Министерството на младежта и спорта \"Венец на победителя\". Освен бизнесмена, най-високото държавно отличие за принос към спорта получиха още: Петър Попангелов, Александър Томов, Валентин Михов, Йото Йотов, Цено Ценов, Таня Богомилова, Александър Александров, Георги Аврамчев и Илия Лалов. \"Не очаквах тази награда. Чувствам се много трогнат. Тя ме мотивира да продължавам да помагам с каквото мога на българския футбол и спорт. Пожелавам успех на всички номинирани и тези, които ще бъдат наградени. Нека спечелят още много медали и титли\", каза Кирил Домусчиев от сцената.", "date": "2020.01.20", "title": "Двама с наградата Спортист номер едно на България"}
{"url": "https://www.standartnews.com/sport/natsionalka-po-vobeybol-se-mesti-v-braziliya-412367.html", "text": "Волейболистката Добриана Рабаджиева ще играе в Суперлигата на Бразилия, съобщи БНР. Националката беше представена като новото попълнение на Минас Тенис Клуб (Бело Оризонте), който е на трето място във временното класиране в шампионата. За последно 28-годишната посрещачка Рабаджиева игра в турския Галатасарай.", "date": "2020.01.20", "title": "Националка по волейбол се мести в Бразилия"}
{"url": "https://www.standartnews.com/sport/napusna-trgovskiya-direktor-na-formula-1-412407.html", "text": "Най-изненадващо директорът по търговските операции във Формула 1 Шон Брачес напуска поста си. Той заемаше тази позиция в последните 3 години. \"Шон реши да се завърне в САЩ при семейството си“, се казва в изявление на Формула 1. Брачес ще продължи в ролята на съветник на Формула 1.  Работата на Брачес беше свързана с това да увеличи приходите и, се казва още в изявлението, да превърне спорта в „бизнес група от световна класа“. В комюникето се добавя, че Брачес е успял в изпълнението на зададените цели. „Всички ключови данни, включително посещаемост по време на състезания, телевизионен брой зрители и дигитално и социално въвличане и употреба са се повишили по време на престоя му“. Преди да отиде във Формула 1 Брачес изкара повече от 25 години в ESPN, помогна на надпреварата да обедини сили с Netflix за популярната документална поредица „Drive to survive“.", "date": "2020.01.20", "title": "Формула 1 остана без търговски директор"}
{"url": "https://standartnews.com/svyat/lud-zakla-trima-v-metroto-na-london-412346.html", "text": "Трима души са починали, след като били намушкани с нож в метростанция „Севън кингс” в Лондон. Нападението е извършено в неделя вечерта, съобщава \"Дейли мейл\". \r\nОт полицията обясниха, че трите жертви са на видима възраст между 20 и 30 години. Започнало е издирване на нападателя. \r\nУжасяващи кадри, споделени в социалните медии, показаха, че един от жертвите лежи в локва кръв в подножието на стълбище в близост до метростанцията.", "date": "2020.01.20", "title": "Луд закла трима в метрото на Лондон"}
{"url": "https://standartnews.com/svyat/petima-svareni-do-smrt-v-ruski-grad-412344.html", "text": "Петима души, включително дете, загинаха тази нощ, след като гореща вода от отоплителната система заля хостел в руския град Перм. Най-малко трима пострадали са откарани в болница с различна степен на изгаряния. Хостелът е разположен в приземния етаж на жилищна сграда. Според една от първоначалните версии отоплителната тръба се е спукала в хостела, според друга - на горните етажи, след което горещата вода е заляла приземните помещения. Образувано е досъдебно производство за оказване на услуги, които не отговорят на изискванията за опазване на живота и здравето на потребителите и са довели до смърт по непредпазливост на две лица или повече лица. По решение на началника на Следствения комитет Александър Бастрикин случаят е предаден на централния апарат с цел възможно най-пълно и оперативно разследване. Губернаторът на Пермска област Максим Решетников съобщи, че хостелът не е имал авариен изход.", "date": "2020.01.20", "title": "Петима сварени до смърт в руски град"}
{"url": "https://standartnews.com/svyat/putin-smeni-i-glavniya-prokuror-na-rusiya-412380.html", "text": "След правителствените рокади в Русия президентът Владимир Путин смени и главния прокурор. Държавният глава предложи обвинител № 1 Юрий Чайка да бъде сменен от Игор Краснов – зам.-шеф на влиятелния Следствен комитет, съобщи ТАСС. Причина за рокадата е преминаването на Чайка на друга работа, уточни РИА Новости, цитирайки пресслужбата на Путин. Предложението е внесено в Съвета на федерацията - горната камара на руския парламент. Очаква се официалното назначаване на Краснов да стане на 22 януари. „Това е решението на президента. Това е неговото право на държавен глава и той е упражнил това свое право\", коментира пред журналисти Дмитрий Песков, говорител на руския лидер. Що се отнася до кандидатурата на Игор Краснов, можете да се запознаете с биографичните му данни дотолкова, доколкото те са налични в ресурсите на Следствения комитет\", допълни Песков. Чайка е главен прокурор от юни 2006 г. Какво точно ще прави в бъдеще, все още не е известно. \r\nНа 15 януари, след речта на Путин, в който руският президент поиска промени в конституцията, Дмитрий Медведев подаде оставка на кабинета. На негово място за премиер бе назначен данъчен № 1 на федерацията Михаил Мишустин. Сега процесът на формиране на ново правителство продължава.  ", "date": "2020.01.20", "title": "Путин смени и главния прокурор на Русия"}
{"url": "https://standartnews.com/svyat/prints-charlz-poema-buntovnitsite-za-edna-godina-412389.html", "text": "Наследникът на британския престол принц Чарлз възнамерява да покрива разходите на сина си принц Хари и на неговото семейство в продължение на една година, съобщи вестник \"Telegraph\". Според изданието вноските в полза на принц Хари ще бъдат осъществявани от личните средства на баща му, а не от доходите, които той всяка година получава от херцогството Корнуол. Именно от тези пари по традиция се покриват разходите на наследника на британския престол и на неговите деца. Но този източник на средства \"не е неизчерпаем\", пише изданието. По данни на BBC, след брака си с американската актриса Меган Малкъл през май 2018 година принц Хари е получавал от баща си около 2,5 милиона паунда (3,3 милиона долара) годишно, което е покривало около 95% от разходите на младото семейство. Понястоящем е трудно да се определи какъв ще бъде размерът на разходите на принц Хари и на неговата съпруга, след като се установят в Канада, оттегляйки се от официалните си задължения към кралското семейство и лишавайки се от съпътстващите ги привилегии и държавно финансиране.", "date": "2020.01.20", "title": "Принц Чарлз поема бунтовниците за една година"}
{"url": "https://standartnews.com/sport/izvesten-sin-fen-az-sm-ot-levski-a-ne-ot-natsionalnata-lotariya-412384.html", "text": "Председателят на НКП на Левски Степан Хиндлиян говори пред БНР след срещата на фенове с Васил Божков. Той подчерта, че е фен на Левски, а не \"лобист на Националната лотария\". Ето какво каза Хиндлиян: \"Най-накрая Божков се срещна с нас. Ние го търсихме за среща много време, докато нямаше проблеми с Националната лотария, но такава среща не се осъществяваше. След срещата следват интерпретациите - дали само ни е информирал, дали търси помощ, всеки го тълкува сам за себе си. Неговите думи към нас бяха: \"Мислете какво правим\". Аз не съм привърженик на Националната лотария. Аз съм привърженик на Левски. Вече официално поискахме среща с Борисов. Сега пак има и злорадстване от човечета, че нашият клуб пак е изправен пред тежки времена. Искаме да видим гледната точка на държавата. Няма да искаме да бъде оттеглен проектозакона за хазарта. Аз не съм лобист на Националната лотария. Искам да попитам Борисов, ако това се случи, какво ще предприеме държавата и какви са плановете на държавата за футболен клуб Левски.  Нито един след Батков не беше и не е собственик на Левски, защото обича клуба. Изключително непочтено е, че излезе видео от срещата ни с Божков. Бойко Борисов да реши дали иска да ни приеме. Ние сме разумни хора. Ръководим се от принципи, завещани от дедите ни и от нашия патрон, от патрона на нашия любим клуб\".", "date": "2020.01.20", "title": "Известен син  фен : Аз съм от Левски, а не от Националната лотария"}
{"url": "https://standartnews.com/svyat/izkhvrlyat-lordovete-izvn-london-412357.html", "text": "Консерваторите, които в момента управляват Великобритания, съобщиха, че правителството обмисля да премести Камарата на лордовете - горната камара на британския парламент - извън Лондон. Целта е да се възстанови връзката с избирателите, тъй като членовете на тази Камара се назначават, а не влизат там чрез избори. В местните медии беше тиражирана информация, че Камарата на лордовете може да бъде преместена от лондонския Уестминстър в Йорк, малък град в североизточната част на Англия. Обмисляме различни варианти как да направим така, че всяка част от Обединеното кралство да се чувства свързана с политиката. Това каза Председателят на Консервативната партия Джеймс Клевърли пред „Скай нюз“.", "date": "2020.01.20", "title": "Изхвърлят Лордовете извън Лондон"}
{"url": "https://standartnews.com/svyat/putin-smeni-glavniya-prokuror-412382.html", "text": "  Президентът на Руската федерация Владимир Путин предложи главният прокурор на Русия Юрий Чайка да бъде сменен от заместник-началника на Следствения комитет Игор Краснов, съобщиха руските медии. \r\nВ официалното съобщение от пресслужбата на руския президент пише, че Чайка напуска поста \"във връзка с преминаването на друга работа\", но не става ясно каква. \r\nОсвобождаването на Чайка от позицията и назначаването на Краснов се очаква да бъде разгледано от Съвета на федерацията на 22 януари (сряда), уточни източник от Съвета на федерацията. Краснов е заместник-председател на Следствения комитет от 2016 година насам. \r\n   ", "date": "2020.01.20", "title": "Путин смени главния прокурор"}
{"url": "https://standartnews.com/sport/vivakom-koy-kaza-che-shche-sdim-levski-412394.html", "text": "Ръководството на \"Виваком\" няма намерение да пуска дело срещу Левски, пише Sportal.bg Вчера собственикът на \"сините\" Васил Божков се срещна с фенове на клуба, пред които обявил следното: \"Разберете, че положението е много тежко. Главболгарстрой и Виваком всеки момент могат да пуснат дела за обявяването на клуба в несъстоятелност. Не го правят заради нас, тъй като им обясняваме, че ще се изложат. \"Никога от ръководството на Вивоком не е коментирано или обсъждано Левски да бъде съден, камо ли пък да бъде обявяван в несъстоятелност. Феновете да бъдат спокойни\", коментираха от най-високите етажи в телекомуникационния оператор.", "date": "2020.01.20", "title": "Виваком: Нямаме намерение да съдим Левски"}
{"url": "https://standartnews.com/sport/napusna-trgovskiya-direktor-na-formula-1-412407.html", "text": "Най-изненадващо директорът по търговските операции във Формула 1 Шон Брачес напуска поста си. Той заемаше тази позиция в последните 3 години. \"Шон реши да се завърне в САЩ при семейството си“, се казва в изявление на Формула 1. Брачес ще продължи в ролята на съветник на Формула 1.  Работата на Брачес беше свързана с това да увеличи приходите и, се казва още в изявлението, да превърне спорта в „бизнес група от световна класа“. В комюникето се добавя, че Брачес е успял в изпълнението на зададените цели. „Всички ключови данни, включително посещаемост по време на състезания, телевизионен брой зрители и дигитално и социално въвличане и употреба са се повишили по време на престоя му“. Преди да отиде във Формула 1 Брачес изкара повече от 25 години в ESPN, помогна на надпреварата да обедини сили с Netflix за популярната документална поредица „Drive to survive“.", "date": "2020.01.20", "title": "Формула 1 остана без търговски директор"}
{"url": "https://standartnews.com/sport/shifrin-doyde-v-blgariya-s-mayka-si-412403.html", "text": "Примата на световните ски Микаела Шифрин вече е в Банско, където от 24-и до 26 януари ще се проведат 3 старта за Световната купа. Американката кацна в късния следобед в София с чартърен полет заедно с майка си Айлийн. От там двете отпътуваха за Банско с последен модел автомобил от Ауди, който официален автомобил на Световната купа. Алпийката и нейната майка се настаниха в петзвездната перла на ски курорт №1 - \"Кемпински хотел Гран Арена Банско\". Те бяха посрещнати лично от Кирсиян Рюге, главен мениджър на хотела. Шифрин е лидерка в генералното класиране за големия Кристален глобус, а това първото й посещение в България.", "date": "2020.01.20", "title": "Шифрин дойде в България с майка си"}
{"url": "https://standartnews.com/sport/domuschiev-az-sm-protiv-zabrani-v-zakona-za-khazarta-412408.html", "text": "Собственикът на футболния шампион Лудогорец Кирил Домусчиев заяви тази вечер, че е против въвеждането на забрани в Закона за хазарта, които могат да ощетят родни клубове, и най-вече Левски. \r\nВ последните дни стана ясно, че има възможност в парламента да бъде прокаран законопроект, който да ограничи този тип бизнес у нас, което ще се отрази много негативно на благодетеля на Левски Васил Божков. \r\nДомусчиев също така призна, че Божков никога не го е заплашвал, както разкри преди време един от собствениците на родна компания за онлайн залози Цветомир Найденов. \"Васил Божков го познавам добре и никога не ме е заплашвал. Ако има нещо, което г-н Найденов има да казва, да го каже в прокуратурата. Още преди 2 години, когато трябваше да има забрани в закона за хазарта аз бях против. На този етап не мога да си сменя мнението, но нека изчакаме да видим. Аз съм радетел всеки един клуб да има добри стопани и богати хора зад себе си. Подобни неща не са добри за футбола. Това, че някой е внесъл проектозакон нищо не значи. Не мисля, че има действия насочени срещу Левски\", каза босът на Лудогорец по време на церемонията \"Нощта на шампионите\", цитиран от Dsport. \r\nТой коментира и наградата, която получи - \"Венец на победителя\". Това се случи по време на церемонията \"Нощта на шампионите\". \"Тази награда е признание за това, което съм направил през годините за българския спорт. Тя ме мотивира да довършим всичко, което сме започнали - на стадиона в Разград му остава само една трибуна да бъде построена и той ще стане единственият в България, в модерно време, който отговаря на всички изисквания на УЕФА. Горд съм, че сме го направили с наши средства. Мислех да предложа на министър Кралев и ние с брат ми да подкрепим тази инициатива. Това е хубаво нещо и трябва да го подкрепяме и подпомагаме. Дано имаме повече поводи за радост. За съжаление спортът изисква средства и ние, от бизнеса, трябва да се замислим как можем да помагаме\", допълни Домусчиев.", "date": "2020.01.20", "title": "Домусчиев против забраните в закона за хазарта"}
{"url": "https://standartnews.com/sport/dvama-s-nagradata-sportist-nomer-edno-na-blgariya-412409.html", "text": "Тази вечер се проведе петото издание на \"Нощта на шампионите\", в което Министерството на младежта и спорта и Българският спортен тотализатор отличиха най-добрите спортисти и треньори за 2019-а година. Спорт тото помогна на българския спорт с над 30 милиона лева през изминалата 2019-а. Наградата \"Спортист №1 на България\" този път бе за двама заслужили през 2019-а - Тайбе Юсеин и Владимир Илиев. Това е второ поредно отличие за боркинята, която беше без конкуренция миналата година. Биатлонистът не присъства на церемонията, а наградата получи неговата майка. И двамата спортисти получиха чекове от по 25 хиляди лева. Наградата за \"Треньор № 1 на България\" също беше поделена. Треньорът на ансамбъла по художествена гимнастика Весела Димитрова и наставникът на националния отбор по вдигане на тежести Иван Иванов бяха наградени за успешната работа, която свършиха през 2019-а година. Те също получиха парични чекове от по 25 хиляди лева. В категорията \"Отбор №1 на България\" без конкуренция бе ансамбълът по художествена гимнастика. Те бяха удостоени с чек от 50 хиляди лева. Собственикът на Лудогорец Кирил Домусчиев бе удостоен с почетния знак на Министерството на младежта и спорта \"Венец на победителя\". Освен бизнесмена, най-високото държавно отличие за принос към спорта получиха още: Петър Попангелов, Александър Томов, Валентин Михов, Йото Йотов, Цено Ценов, Таня Богомилова, Александър Александров, Георги Аврамчев и Илия Лалов. \"Не очаквах тази награда. Чувствам се много трогнат. Тя ме мотивира да продължавам да помагам с каквото мога на българския футбол и спорт. Пожелавам успех на всички номинирани и тези, които ще бъдат наградени. Нека спечелят още много медали и титли\", каза Кирил Домусчиев от сцената.", "date": "2020.01.20", "title": "Двама с наградата Спортист номер едно на България"}
{"url": "https://www.standartnews.com/sport/premirat-top-sportistite-ni-s-215-000-lv-dnes-412345.html", "text": "Министерството на младежта и спорта и Българският спортен тотализатор ще отличат най-добрите спортисти и треньори за 2019 година по време на петото издание на церемонията “Нощта на шампионите”. Премии на обща стойност 215 000 лева ще получат победителите и техните треньори в 7 категории: • „Спортист № 1 на България“ • „Треньор № 1 на България” • “Отбор № 1 на България” • „Спортист с увреждания № 1 на България“ • „Млад спортист до 23 години № 1 на България“ • „Млад спортист до 18 години № 1 на България“ • „Млад спортист до 16 години № 1 на България“ По време на церемонията “Нощта на шампионите” министърът на младежта и спорта Красен Кралев ще връчи най-високото държавно отличие в областта на спорта “Венец на победителя” на заслужили български спортисти, ръководители и деятели. Водещи на церемонията ще бъдат капитанът на националния отбор по художествена гимнастика (индивидуално) Невяна Владинова и известният телевизионен водещ Деян Славчев-Део.", "date": "2020.01.20", "title": "Премират топ спортистите ни с 215 000 лв днес"}
{"url": "https://standartnews.com/sport/grisho-vze-tretiya-set-na-nula-412336.html", "text": "Григор Димитров бе повече от убедителен в третия сет срещу Хуан Игнасио Лондеро (Арж) в първия кръг на Откритото първенство на Австралия по тенис. След 4:6 в първия за аржентинеца и 6:2 във втория за Гришо в третия българският ас бе неудържим. Той го спечели на 0 за", "date": "2020.01.20", "title": "Гришо взе третия сет на нула"}
{"url": "https://standartnews.com/sport/grisho-specheli-na-starta-v-melbrn-412343.html", "text": "Очаквано Григор Димитров започна с победа 10-ото си участие на Откритото първенство на Австралия. В първия кръг хасковлията надви с 4:6, 6:2, 6:0, 6:4 Хуан Игнаио Лондеро (Арж). Двубоят продължи 2 ч и 30 минути. Победата е под №60 за Гришо в турнирите от Големия шлем и общо 315-а в кариерата му. Във втория кръг Димитров ще играе с победителя от мача Леонардо Майер - Томи Пол, а в четвъртия може да играе с Роджър Федерер \"Опитвах се дълго време да подредя играта си. Първия сет бе доста труден. Направих много непредизвикани грешки. Радвам се, че отново съм тук и виждам много мои сънародници. Благодаря Ви. Винаги е хубаво в началото на годината да си тук в Австралия. Обичам да играя за страната си, както стана на АТР Сup. Да бъде капитан на отбора ни бе чест за мен. Надявам се, че съм направил нещо за отбора си. През изминалите години, където и да играя виждам много български флагове и това ме кара да се чувствам у дома си\", коментира след победата Димитров.", "date": "2020.01.20", "title": "Гришо спечели на старта в Мелбърн"}
{"url": "https://www.standartnews.com/sport/vivakom-koy-kaza-che-shche-sdim-levski-412394.html", "text": "Ръководството на \"Виваком\" няма намерение да пуска дело срещу Левски, пише Sportal.bg Вчера собственикът на \"сините\" Васил Божков се срещна с фенове на клуба, пред които обявил следното: \"Разберете, че положението е много тежко. Главболгарстрой и Виваком всеки момент могат да пуснат дела за обявяването на клуба в несъстоятелност. Не го правят заради нас, тъй като им обясняваме, че ще се изложат. \"Никога от ръководството на Вивоком не е коментирано или обсъждано Левски да бъде съден, камо ли пък да бъде обявяван в несъстоятелност. Феновете да бъдат спокойни\", коментираха от най-високите етажи в телекомуникационния оператор.", "date": "2020.01.20", "title": "Виваком: Нямаме намерение да съдим Левски"}
