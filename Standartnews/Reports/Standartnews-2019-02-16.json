{"url": "https://www.standartnews.com/lifestyle/na-nova-zemya-agresivnite-mechki-stavat-vse-poveche-385138.html", "text": "На Нова земя агресивните мечки стават все повече Броят на полярните мечки на остров Нова земя в Архангелска област се е увеличил драстично, се казва в изявление на Миноборон, публикувано във в. \"Красная звезда\". Причината за агресивното поведение на животните е непрекъснатото понижаване на температурата, при което ледената покривка се разраства. Това принуждава полярните мечки да се върнат към естествения начин на събиране на храна - лова на тюлени. Според публикацията командването на Новоземелския гарнизон, заедно с ръководството на областта, прави всичко необходимо, за да защити жителите на село Белуша Губа от агресивното поведение на белите мечки. Било е и решено да се започне строителството на територията на архипелага на модерен комплекс за изгаряне на отпадъци през 2019-2020 г. вместо през 2021 г., както е било планирано На 9 февруари властите на Архангелска област въведоха извънредно положение на архипелага Нова земя поради голямата концентрация на полярни мечки около населените места. Има случаи на агресивно поведение от страна на дивите животни: в търсене на храна мечките атакуват хора, влизат в жилищни и служебни сгради, събират се на групи в сметищата. Според координатора на проектите за биоразнообразие на Арктика Михаил Стишов нахлуването на полярните мечки се дължи на промените в климата и на небрежното отношение към утилизацията на отпадъците.", "date": "2019.02.15", "title": "На Нова земя агресивните мечки стават все повече"}
{"url": "https://standartnews.com/sport/albert-e-29-i-a-todorov-35-i-na-svetovnoto-v-ore-385190.html", "text": "Алберт Попов зае 29-о място, а Йоан Тодоров е 35-и в гигантския слалом при мъжете от програмата на Световното първенство в Оре (Шв). След първия манш, който се проведе на много тежко трасе Попов бе 36-и, а дебютанта Тодоров - 45-и. За втория домакините се постараха пистата да е по-добра. В резултат на това Попов слез 29-и, а Тодоров е 35-и. Златния медал спечели Хенрик Кристофершен (Нор), който изпревари с 0,20 сек шампиона от Санкт Мориц 2017 - Марсел Хиршер (Ав), а трети е Алекси Пентюро (Фр) на 0,42 сек. В събота Тодоров ще кара квалификация в слалома. Попов и Камен Златков имат нужните точки и се класират директно за основното състезание, което е в неделя. Копирано от standartnews.com", "date": "2019.02.15", "title": "Алберт е 29-и, а Тодоров - 35-и на Световното в Оре"}
{"url": "https://standartnews.com/sport/yubileynoto-ferari-e-gotovo-za-bitka-video-385169.html", "text": "Болидът на Ферари за новия сезон във Формула 1 бе представен днес. Колата на Скудерията е с наименование SF90. Това име е избрано в чест на 90-годишнината на Ферари. Представянето беше в компанията на Себастиан Фетел и новият му съотборник Шарл Леклер. Също така там бе и голямата надежда на автомобилния спорт Мик Шумахер, който е син на легендарния Михаел Шумахер. Той е избран да бъде част от академията за млади пилоти на Ферари. Преди по малко от месец младият талант би в директна битка Себастиан фетел в \"Състезание на шампионите\". \r\nС новия болид италианците се надяват да прекъснат хегемонията на Мерцедес от последните години, като \"черните кончета\" за последно са взимали световната титла през далечната 2007 г. Тогава я печели Ледения Кими Райконен, който през новия сезон ще се състезава за тима на Алфа Ромео.  \r\nПромените по новия болид са по предното и задното крило. Те са напълно нови, заради променените изискванията на ФИА за аеродинамиката. \r\nДвигателят е V6 с работен обем от 1.6 литра, като при 15 000 оборота мощноста му надхвърля 1000к.с. Кутията над двигателя е с по голям отвор за засмукване на въздух. Прави впечатление по тясната задница. Резервоара вече е увеличен и ще побира с 5 килограма повече, а именно 110 килограма.  \r\n\"Невероятно е да видиш всичко заедно. Нямам търпение да влезна вътре\", бяха първите думи на Фетел. А това ще стане именно на 18 февруари в Барселона, където Ферари започват предсезонните тестове.", "date": "2019.02.15", "title": "Юбилейното Ферари е готово за битка (ВИДЕО)"}
{"url": "https://standartnews.com/sport/stenmark-za-standart-doydokh-po-rano-v-ore-zaradi-lindzi-von-385158.html", "text": "\r\n- Публиката в Боровец беше много огромна. Може би като тази в Оре сега. Разбира се и Петър Попангелов, който беше един от най-големите ми съперници. Той беше страхотен слаломист. Сега обаче имате едно младо момче Попов, което ми направи силно впечатление на слалома в Кицбюел. Кара наистина много силно. Знам, че от доста години имате стартове от световната купа в Банско. Това един курорт в който не съм карал, но съм гледал по телевизията. Изглежда невероятно.  \r\n- Преди 2 години през лято се видяхме тук. Той беше в Швеция по работа. Поговорихме си доста. Не знам дали знаете, но той е много популярен в Швеция, въпреки, че не знам защо. \r\n- По принцип винаги ми е било трудно срещу италианците - Тьони, Де Киеза и останалите. Винаги са били страхотни съперници. Братята Мер също бяха много силни слаломисти, както и Боян Крижай и Попангелов. \r\n- Не. Аз рядко контактувам с бившите си съперници. Най-често се чуваме с Крижай и то покрай неговия бизнес.  \r\n- Прочетох някъде, че Линдзи Вон много иска да гледам последното й състезание. Помислих си, че е поредната журналистическа измислица, но се оказа вярно. Линдзи ми беше намерила от някъде телефона и ми изпрати СМС. При това положение нямаше как да и откажа. Радвам се много, че присъствах на нейния последен старт. Запознах се с цялото и семейство. Видях се с баща й с който се познаваме от времето, когато бях състезател. Съжалявам много, че Линдзи не успя да ми подобри рекорда, заради контузиите си. Аз винаги съм казвал, че този рекорд ще бъде подобрен рано или късно. \r\n- Първо ще бъде Хиршер, ако не му писне да кара ски, защото имам такова усещане. А Микаела Шифрин ще бъде първата, която ще постигне 100 победи за Световната купа. Сигурен съм в това. \r\n- Има невероятно усещане за снега. Минава много близо до вратите, което другите не могат. Така има огромно преимущество пред тях.  \r\n- Беше изключително, като видях толкова много хора. Толкова бяха и когато стартирах на световната купа. Аз бях много под въпрос дали ще участвам заради болки в кръста. Знаете обаче, че всички скиори имат два проблема. Или е кръста и колената.  \r\n- Той ми каза нещо преди да стартираме, че сега му е паднало да ми върне, за всичките загуби които има от мен. Аамод дори се чувстваше по-зле физически от мен, но разликата от 15 години в негова полза си каза думата.  \r\n- Не. Предпочитам ски бягането вече и джогинг, както и да карам колело. Рядко карам алпийски ски със семейството си \r\n- Не обичам да си гледам победите и медалите. Затова съм ги събрал в една кутия и жена ми ги е прибрала. Дори не знам къде са.  \r\n- Екипът с който караха беше последния с който се състезавах. С него спечелих последната си победа за световната купа в Аспен през 1989-а. Сега с него изглеждах малко странно, но ми беше хубаво. \r\n- Защото в Япония и САЩ няма толкова шведски и европейски журналисти. Там се чувствах по спокоен и не натоварен психически. В САЩ и снега е малко по-различен - по-бърз от шведския, и като цяло този в Европа. \r\n- Съсобственик съм на новия бранд за ски очила - Спектрум. Помагам на екипа да разработва нови модели. Те са от материали, които са екологични. \r\n- Да. Просто сега очилата вече са много по-добри от тези по мое време. Не замръзват толкова. Сега вече няка смисъл от това повдигане, докато тогава просто маската се запотяваше на секундата. Имам е една серия, която е само от 86 броя. Всеки един е номериран със съответната ми победа в Световната купа и струва 4000 шведски крони (б.р. 380 евро). Значи има и един от България.  \r\n- Разбира се Хиршер и Шифрин, но всичко ще зависи от времето. Вижте колко влажно е навън и не спира да вали от сутринта. Това ще изиграе огромна роля. Тук пистата е по-полегата, което изключително се харесва на Андре Мюре, а на Фрида Хансдотер. Заради времето огромно значение ще има и стартовия номер и затова е трудно от сега да се прогнозира изхода на състезанието.", "date": "2019.02.15", "title": "Стенмарк за \"Стандарт\": Дойдох по-рано в Оре заради Линдзи Вон"}
{"url": "https://standartnews.com/sport/gadzeta-delo-sport-matey-se-vrshcha-v-natsionalniya-385173.html", "text": "Един от най-добрите български волейболисти Матей Казийски обмисля да се завърне и да играе за националния отбор на България под ръководството на Силвано Пранди, пише известният италиански журналист Джанлука Пазини в блога си в \"Гадзета дело спорт\". Това е поредното потвърждение, че се водят сериозни разговори с Матей Казийски за неговото завръщане в държавния тим.  \r\nЗа последно 34-годишният посрещач на италианския Верона игра за България на олимпийската квалификация в София през 2012 година. “Казийски може да се върне и да облече отново екипа на България.  \r\n”Със Силвано Пранди имам добри отношения и наскоро говорихме за завръщането ми. Трябва спокойно да обмисля и оценя тази възможност”, заяви Матей Казийски”, пише Джанлука Пазини в блога си.", "date": "2019.02.15", "title": "\"Гадзета дело спорт\": Матей се връща в националния"}
{"url": "https://standartnews.com/sport/krasen-kralev-bozhkov-nyama-da-razocharova-385162.html", "text": "Министърът на младежта и спорта Красен Кралев сподели, че доколкото познава Васил Божков, няма да се стигне до разочарование сред феновете на Левски. Кралев говори пред репортерите след откриването на 70-ото издание на международния боксов турнир за Купа „Странджа“. Преди няколко дни от Нове Холдинг публикуваха официално съобщение, от което стана ясно, че Васил Божков и компаниите, които са свързани с него, поемат управлението на Левски. „Очаквам Левски, като един от най-обичаните български отбори, да е финансово стабилен, за да може да продължи да изпълнява своята мисия в обществото - да създава футболисти, да възпитава у децата любов към спорта. Това е клуб с много фенове и голямо влияние. Левски и ЦСКА са футболни институции, които имат огромно влияние върху хората, върху децата. Така че винаги трябва да сме загрижени какво се случва с тях и да желаем те да бъдат финансово стабилни, защото обществото има нужда от тях”, сподели Кралев. \r\n„Пожелавам на Левски да преодолеят финансовите препятствия, за които слушам по медиите. Смятам, че нещата ще бъдат подредени. Нека първо да видим кои ще бъдат собственици. Доколкото познавам човека, който се е захванал публично с финансирането на Левски, мисля, че няма да подведе хората, които му гласуват доверие”, завърши Красен Кралев.", "date": "2019.02.15", "title": "Красен Кралев: Божков няма да разочарова"}
{"url": "https://standartnews.com/sport/maroko-vvezhda-var-385177.html", "text": "Мароканската футболна федерация обяви, че от следващия сезон в елитната дивизия на страната ще бъде въведена системата за видеоповторения – ВАР. Тя ще бъде използвана в абсолютно всички мачове от първенството. Решението бе обявено от президента на местната федерация Фузи Лекиа след среща на елитните рефери в Мароко. Той бе категоричен, че рефери, които не могат да използват технологията ще бъдат отстранени от листата и няма да получават наряди за мачове от първото ниво на мароканския футбол. Именно поради тази причина в следващите месеци ще бъдат организирани специални курсове за съдиите. До този момент ВАР бе използван в Африка единствено в миналогодишния финал в Африканската шампионска лига, който е от два мача. В същото време в Египет обявиха, че от следващия сезон също обмислят използването на технологията.", "date": "2019.02.15", "title": "Мароко въвежда ВАР"}
{"url": "https://standartnews.com/biznes/samo-145-ot-zhilishchata-zastrakhovani-385182.html", "text": "Само 14,5% от жилищата в България са застраховани, отчетоха експерти по време на първата за годината бизнес закуска на Imoti.net, която се проведе на 15 февруари в София. „Този процент до голяма степен се дължи на задължителната застраховка, която банките налагат при отпускане на ипотечни кредити“, обясни преподавателят във Висшето училище по застраховане и финанси (ВУЗФ) доц .Маню Муравенов. Въпреки ниските равнища на обезпечени имоти, експерти в сектора са на мнение, че застраховките на жилища не трябва да бъдат задължителни, а делът им следва да расте вследствие на повишаването на информираността на хората. В същото време председателят на Управителния съвет на Националната асоциация на строителните предприемачи Георги Шопов предложи  „Това означава, че ако предприемачът иска да строи сграда за 3 млн. лв., трябва да има застраховка за 3,5 млн. лв., така че ако се провали,   и да си получи парите обратно. Това ще помогне за изчистването на бизнеса от недобросъвестни участници и спекулативен капитал“, смята Шопов. Той настоява и за вписване на предварителните договори, така че да се предотврати възможността за сключване на няколко предварителни договора за един имот. Експерти от сферата на недвижимите имоти отчитат ръст на издадените разрешителни за строеж в София през миналата година. Данните показват, че през 2018 година в столицата е било разрешено строителството на близо 15 000 апартамента. Така издадените разрешителни за строеж в София надвишават с 80% пика от предкризисните години, докато повечето големи градове в страната остават с около или повече от 50% под него. По време на дискусията бяха представени категориите и журито в Годишните награди на Imoti.net, които ще се проведат за четвърта поредна година и, на които Пощенска банка e генерален партньор.  ", "date": "2019.02.15", "title": "Само 14.5% от жилищата застраховани"}
{"url": "https://standartnews.com/sport/lyubo-penev-poiska-novi-igrachi-385163.html", "text": "Треньорът на ЦСКА Любослав Пенев разкри, че очаква да подсили състава с нови попълнения до края на месеца, когато затваря трансферният пазар в Първа лига. Той не пожела да изпада в подробности, но е на мнение, че има нужда от подсилване на определени позиции. \"Да не избързваме, да изчакаме да се затвори трансферният прозорец. Има информация за трансфери, но обичам да я давам, когато съм сигурен в нещо. Очаквам трансфери. Нека да е нещо сигурно и тогава ще кажа повече\"ь обяви Любо. \"В един отбор, когато попадне добър футболист на която и да е позиция, е добре. Защото идва силен футболист и повишава конкуренцията, за мен това е важно, Има конкретни постове, които желаем да подсилим до края на февруари\", сподели Пенев.  \r\n\"Стойчо Атанасов остава десен бек, присъедини се Турицов към нас, той е перспективен футболист, беше титуляр, макар и във Втора лига. Така че на тази позиция отдясно в отбраната имаме двама футболисти\", заяви Пенев. Относно мачът на \"Тича\" срещу Черно море той обяви: \"В никакъв случай времето не ни беше достатъчно, това трябва да е ясно на абсолютно всеки. Отбор от 23 футболисти не се подготвя за няколко тренировки. Трябва ни време, но ще се прави в движение. Утре ще се видят корекциите, които сме направили. Ще играем по различен начин в различна тактическа подредба. Цялата седмица работех с 20 полеви и 3-ма вратари, има баланс, но можем да го подобрим. Не се играе лесно във Варна, мачовете там за мен винаги са били интересни и за мен е много важно да стартираме добре този полусезон. Съперникът е корав, интересен, воден е от силен треньор\", сподели Пенев.", "date": "2019.02.15", "title": "Любо Пенев поиска нови играчи"}
{"url": "https://standartnews.com/sport/dvete-blgarki-v-kat-60-kg-otpadnakha-na-kupa-strandzha-385174.html", "text": "Българското участие в категория до 60 кг на Купа \"Странджа\" приключи, след като и Аслъхан Мехмедова отпадна преди четвъртфиналите, губейки с 1:4 съдийски гласа срещу солидната индийка Неераж в столичната зала \"София\". Единствено косовският съдия отсъди в полза на Аслъхан с 29-28, а другите бяха в полза на опонентката ѝ - 27-30, 27-29, 27-30 и 27-29. Другата ни представителка в категорията Деница Елисеева загуби вчерашния си двубой също с 1:4 съдийски гласа в оспорван сблъсък с швейцарката Сандра Бругер.", "date": "2019.02.15", "title": "Двете българки в кат. 60 кг. отпаднаха на Купа \"Странджа\""}
{"url": "https://standartnews.com/mneniya/koy-zanayat-se-krie-zad-familiyata-385184.html", "text": "Един от най-ексцентричните ни художници - , е със също толкова уникална фамилия. Той е сред малцината българи, които пазят в името си един изчезващ занаят,  свързан с извличането на сусамово олио и тахан. Яхнаджийството било широко практикувано през XVIII и XIX век и по българските земи. Думата „яхна“ е персийска и в превод на български означава маслобойна. Прочутата реплика „Сезам, отвори се!“ е свързана със сусама (англ. sesamе) и показва свойството на растението да разтваря кутийките си със семенца, когато узрее.  Много наши съвременици, носят фамилията Гайтанджиеви. За да разберат от къде идва тя в техния род, трябва да се обърнат към предците си. Много е вероятно някой от тях да е бил майстор на гайтани. Това са плетени вълнени шнурове, с който се украсяват традиционните дрехи от аба. Първоначално гайтаните се изработват ръчно. Жените предат вълната и ги изплитат. По-късно се използва чекръкът, който преде вълната, а гайтанджиите изкупуват готовата прежда. Гайтаните се използват за декорация на дрехите. От практично средство за заздравяване на ръбовете и шевовете на дебелите вълнени дрехи, те се превръщат в сложна рисунка – свидетелство за усета на българката към красивото, за нейните творчески възможности и майсторство при изработката.  \r\n-------- Преди два века прапрабабите ни са пазарували не с найлонови чанти, а с торби и дисаги от чиста козя вълна, които при това били изключително здрави. Те се изработвали от майстори-мутафчии. \r\nМутафчийското е бил един от най-добре развитите занаяти в миналото, свързан с отглеждането на кози, от които единствено се доставя суровината за изготвяне на мутафчийските изделия. Козята вълна се обработва и след това се преде на чекрък с няколко вретена, след това се тъче на стан.  \r\nМутафчийството се упражнявало на много места в България, но най-добре било развито в Панагюрище, Копривщица, Казанлък, Трявна, Севлиево, Устово, Ксанти, Гюмюрджина. В големи количества се тъкат халища, черги, чували и дисаги за пренасяне на различни стоки, конски колани и зобни торби за коне, чулове за завиване на животните. Между тях са характерните и за Габровско големи прешови (чували за жито) и черги в естествените цветове на козината.  \r\n---------- Майсторите, работещи с благородни метали, се наричали куюмджии. Освен със злато, те работели със сребро и изготвяли различни украшения, предимно женски накити, предмети от бита и за църковните ритуали.  \r\nПрез Възраждането златарите са почитани наравно със свещениците, учителите и другите първенци на общността. Обучението продължава над три години. Бъдещите майстори трябва да овладеят сръчност и големи умения, а също да си изработят собствен стил, да развият естетическо чувство и богато въображение. \r\nОсобено голяма отговорност представлява изработването на невестинското гиздило. Независимо от благосъстоянието на семейството, всяко момиче трябва да прекрачи прага на новия си дом с богата украса от накити – златни или сребърни. Гиздилото е дар от бъдещия съпруг и е неотменна част от костюма на булката. Синджири, обеци, пафти, пръстен, специфични украшения върху главата (в зависимост от фолклорната област) – тези предмети може да увеличат или намалят своя брой, но тяхното присъствие е задължителна част от сватбения ден на нашите предци. \r\n------------ Кундурджията е майстор-обущар, който изработва обувки от животинска кожа. В Музея на София се пазят уникални модели ръчно изработени мъжки и дамски обувки от началото на миналия век, които са с изключително качество и показват високото майсторство на занаятчиите от този период. По-бедните хора, които не можели да се позволят услугите им, ходели с цървули, които изработвали сами.  Кафтанджиите изработвали дрехи и различни пособия от памук. Техни изделия били кафтаните. Това облекло е привнесено по нашите земи с идването на турците. Представлява дълга до земята дреха без крачоли и с дълги ръкави. Закопчава се отпред. Кафтанджиите изработвали и шамии – женски кърпи за глава. Наименованието на този вид дреха идва от сирийския град Шам – днешен Дамаск, който дълго време бил в пределите на Османската империя. Затова и това понятие за кърпата е стигнало до нас. Всъщност поговорката “Нерде Ямбол, нерде Стамбол” идва от оригиналното на турски: “Нерде Стамбол, нерде Шам”. \r\n----------------- Един от най-големите и уважавани занаяти в миналото е бил кацарството, на някои места в страната по-известен и като бъднарство, които се занимават с изработката на дървени съдове. Те навлизат в употреба у нас още през IX век. В тях се съхраняват и до днес напитки и хранителни продукти – като се започне от виното и ракията, мине се през зелето и туршията, сланината и осоленото месо. Бъчвите се използват и до днес, по-малко в домакинствата, където се изместени от пластмасовите или метални бидони, но най-вече във винопроизводството. Бъчвите и каците се изработват от сухи дъбови, черничеви или акациеви дъски. Първо те се уеднаквят по дължина, изрязват се по специален шаблон, който определя желаната вместимост на съда. Така подготвени всички дъски се нареждат в специален калъп, обхващат се с телено въже по външния обиколен перваз на бурето и се опалват с огън. С помощта на бъчварската стяга се свива въжето до нужното прекривяване (извиване) на дъските във формата на дъги, по които бъчварят веднага нахлузва обръчи. До началото на миналия век обръчите са правени от цепени лескови пръти, а след това са заменени с железни.  \r\nРазликата между бъчвите и каците е във формата. Първите са цилидрични, а вторите са конусовидни, отворени от горната страна.  \r\n---------------- Арабаджийството, в някои райони на България наречено „рабаджийство”, е занаят за изработване на дървени коли и каруци (талиги). До второто десетилетие на XX в. возилата се правят изцяло от дърво. За колелата се използвали бук, дъб, орех или акация. След това се появяват коли с железни оси и железни шини. Занаятът е труден, защото всичко се е правело на ръка. Майсторите сами изковавали и металните части на своите каруци. Сами и боядисвали. Изписването е с много и различни цветове, а картините са с мотиви от природата.  \r\n---------------- Преди Освобождението се появява прослойката на джамбазите. Те се изхранвали с прекупуването и продажбата на добитък. Обикаляли пазарите оглеждали животните и се пазарели със селяните, докато смъкнат възможно най-ниско цена. После препродавали на по-висока и от това печелели.  \r\nДжамбазлъкът става основно препитание на циганите, който се настаняват масово на Балканите през ХIII – ХIV век, а през ХІХ в. вече трайно обитават европейската част на Османската империя.   \r\nДжамбази били наричани и пътуващите циркаджии акробати. От там е и поговорката „Двама джамбази на едно въже не играят”.  Едно от тепетата, на които е разположен Старият Пловдив, е наричао Джамбаз тепе и се превежда от турски като „хълм на въжеиграчите“ заради представленията на акробати и въжеиграчи, изнасяни по стръмните му скали от югоизток. Славянското име на това тепе е Орфеев хълм. На него е разположен и Античният театър.  \r\n---------------- Тюфекчийството, наричано още пушкарство,  е занаят за ръчно изработване, украсяване и орнаментиране на огнестрелно и хладно оръжие. Процъфтява през т. нар. „Кърджалийско време” при управлението на султан Селим ІІІ (1789-1807). Поради невъзможността на централната власт да се справи с анархията в империята и с върлуващите кърджалийски и даалийски банди, тя разрешава на всички свои поданици, годни да носят оръжие, да се въоръжат и да се опълчат срещу разбойниците.  \r\nТози занаят е най-развит в Сливен. Практикува се от незапомнени времена и векове наред е бил основен поминък на гражданите. Турски документ от 1827 г. свидетелства, че ежемесечно сливенските майстори трябва да предават 500 цеви на държавния арсенал за нуждите на армията. В периода 1826 -1833 г. по договор с турската армия оставя по 6 000 цеви годишно, което е изключително голямо количество и говори за високо ниво на изработка на оръжието.  \r\nВ Габрово и Троян този занаят се развива най-силно по време на подготовката на Априлското въстание. В ковашките работилници на братя Хасъмски от с. Орешак, в ковачницата на Христо Акимов от с. Белиш, на Тодор Матеев – „Новоселския Балканджи Йово”, изработват нови и преработват старите кремъчни пушки на капсулни. Там се изковавали ножове, ками, ятагани и саби по „терк”, даден им от Васил Левски. Някои от тях били правени по поръчка и изпращани в други революционни окръзи. Ръчно изработени пушки и пищови успешно конкурирали вносните револвери.  Джелепите се появяват като съсловие в Османската империя през XV век. Те са били натоварени с доставка на добитък за изхранване  големите градове в империята и на армията. Джелепите, които били предимно българи, притежавали големи стада овце, кози и друг дребен добитък. Като доставчици на армията те били освободени от извънредните данъци. С разрастването на търговията през XVIII век те натрупват големи парични средства. Джелепството се развива много в Копривщица, Панагюрище, Котел, Реканско и Дебърско. Може би най-прочутите и влиятелни  джелепски родове са копривщенските: Балабановци, Герджикови, Каблешкови, Чипеви, Моравенови, Десьови, Радомирови и др. Много от тях използват влиянието си пред османските власт, за да подпомагат просветното дело и борбата за черковна независимост. \r\n ", "date": "2019.02.15", "title": "Кой занаят се крие  зад фамилията "}
{"url": "https://www.standartnews.com/sport/stenmark-za-standart-doydokh-po-rano-v-ore-zaradi-lindzi-von-385158.html", "text": "\r\n- Публиката в Боровец беше много огромна. Може би като тази в Оре сега. Разбира се и Петър Попангелов, който беше един от най-големите ми съперници. Той беше страхотен слаломист. Сега обаче имате едно младо момче Попов, което ми направи силно впечатление на слалома в Кицбюел. Кара наистина много силно. Знам, че от доста години имате стартове от световната купа в Банско. Това един курорт в който не съм карал, но съм гледал по телевизията. Изглежда невероятно.  \r\n- Преди 2 години през лято се видяхме тук. Той беше в Швеция по работа. Поговорихме си доста. Не знам дали знаете, но той е много популярен в Швеция, въпреки, че не знам защо. \r\n- По принцип винаги ми е било трудно срещу италианците - Тьони, Де Киеза и останалите. Винаги са били страхотни съперници. Братята Мер също бяха много силни слаломисти, както и Боян Крижай и Попангелов. \r\n- Не. Аз рядко контактувам с бившите си съперници. Най-често се чуваме с Крижай и то покрай неговия бизнес.  \r\n- Прочетох някъде, че Линдзи Вон много иска да гледам последното й състезание. Помислих си, че е поредната журналистическа измислица, но се оказа вярно. Линдзи ми беше намерила от някъде телефона и ми изпрати СМС. При това положение нямаше как да и откажа. Радвам се много, че присъствах на нейния последен старт. Запознах се с цялото и семейство. Видях се с баща й с който се познаваме от времето, когато бях състезател. Съжалявам много, че Линдзи не успя да ми подобри рекорда, заради контузиите си. Аз винаги съм казвал, че този рекорд ще бъде подобрен рано или късно. \r\n- Първо ще бъде Хиршер, ако не му писне да кара ски, защото имам такова усещане. А Микаела Шифрин ще бъде първата, която ще постигне 100 победи за Световната купа. Сигурен съм в това. \r\n- Има невероятно усещане за снега. Минава много близо до вратите, което другите не могат. Така има огромно преимущество пред тях.  \r\n- Беше изключително, като видях толкова много хора. Толкова бяха и когато стартирах на световната купа. Аз бях много под въпрос дали ще участвам заради болки в кръста. Знаете обаче, че всички скиори имат два проблема. Или е кръста и колената.  \r\n- Той ми каза нещо преди да стартираме, че сега му е паднало да ми върне, за всичките загуби които има от мен. Аамод дори се чувстваше по-зле физически от мен, но разликата от 15 години в негова полза си каза думата.  \r\n- Не. Предпочитам ски бягането вече и джогинг, както и да карам колело. Рядко карам алпийски ски със семейството си \r\n- Не обичам да си гледам победите и медалите. Затова съм ги събрал в една кутия и жена ми ги е прибрала. Дори не знам къде са.  \r\n- Екипът с който караха беше последния с който се състезавах. С него спечелих последната си победа за световната купа в Аспен през 1989-а. Сега с него изглеждах малко странно, но ми беше хубаво. \r\n- Защото в Япония и САЩ няма толкова шведски и европейски журналисти. Там се чувствах по спокоен и не натоварен психически. В САЩ и снега е малко по-различен - по-бърз от шведския, и като цяло този в Европа. \r\n- Съсобственик съм на новия бранд за ски очила - Спектрум. Помагам на екипа да разработва нови модели. Те са от материали, които са екологични. \r\n- Да. Просто сега очилата вече са много по-добри от тези по мое време. Не замръзват толкова. Сега вече няка смисъл от това повдигане, докато тогава просто маската се запотяваше на секундата. Имам е една серия, която е само от 86 броя. Всеки един е номериран със съответната ми победа в Световната купа и струва 4000 шведски крони (б.р. 380 евро). Значи има и един от България.  \r\n- Разбира се Хиршер и Шифрин, но всичко ще зависи от времето. Вижте колко влажно е навън и не спира да вали от сутринта. Това ще изиграе огромна роля. Тук пистата е по-полегата, което изключително се харесва на Андре Мюре, а на Фрида Хансдотер. Заради времето огромно значение ще има и стартовия номер и затова е трудно от сега да се прогнозира изхода на състезанието.", "date": "2019.02.15", "title": "Стенмарк за \"Стандарт\": Дойдох по-рано в Оре заради Линдзи Вон"}
{"url": "https://standartnews.com/sport/levski-pusna-biletite-za-derbito-385166.html", "text": "Левски пусна билетите за мача с ЦСКА-София, който ще се играе на 24 февруари от 13:00 часа. Срещата е категоризирана като рискова и поради тази причина билети в деня на мача няма да се продават. Ето официалното съобщение на сините, които са домакини в този двубой:", "date": "2019.02.15", "title": "Левски пусна билетите за дербито"}
{"url": "https://www.standartnews.com/sport/yubileynoto-ferari-e-gotovo-za-bitka-video-385169.html", "text": "Болидът на Ферари за новия сезон във Формула 1 бе представен днес. Колата на Скудерията е с наименование SF90. Това име е избрано в чест на 90-годишнината на Ферари. Представянето беше в компанията на Себастиан Фетел и новият му съотборник Шарл Леклер. Също така там бе и голямата надежда на автомобилния спорт Мик Шумахер, който е син на легендарния Михаел Шумахер. Той е избран да бъде част от академията за млади пилоти на Ферари. Преди по малко от месец младият талант би в директна битка Себастиан фетел в \"Състезание на шампионите\". \r\nС новия болид италианците се надяват да прекъснат хегемонията на Мерцедес от последните години, като \"черните кончета\" за последно са взимали световната титла през далечната 2007 г. Тогава я печели Ледения Кими Райконен, който през новия сезон ще се състезава за тима на Алфа Ромео.  \r\nПромените по новия болид са по предното и задното крило. Те са напълно нови, заради променените изискванията на ФИА за аеродинамиката. \r\nДвигателят е V6 с работен обем от 1.6 литра, като при 15 000 оборота мощноста му надхвърля 1000к.с. Кутията над двигателя е с по голям отвор за засмукване на въздух. Прави впечатление по тясната задница. Резервоара вече е увеличен и ще побира с 5 килограма повече, а именно 110 килограма.  \r\n\"Невероятно е да видиш всичко заедно. Нямам търпение да влезна вътре\", бяха първите думи на Фетел. А това ще стане именно на 18 февруари в Барселона, където Ферари започват предсезонните тестове.", "date": "2019.02.15", "title": "Юбилейното Ферари е готово за битка (ВИДЕО)"}
{"url": "https://standartnews.com/regionalni/mobilna-chitalnya-v-pamet-na-apostola-385134.html", "text": "\r\n  Под мотото „Памет за Апостола“ от 11 до 19 февруари в средното училище „Сава Доброплодни“ в Шумен се отбелязва 146-ата годишнина от гибелта на Васил Левски. През тези дни края на учебния час възвестява не ученическият звънец, а патриотична песен.  \r\n Акцент на многото прояви е създаването на мобилната читалня „Какво ще науча и разкажа за Апостола“. На втория етаж в учебното заведение са разположени четива, свързани с живота и делото на Дякона. Амбицията на ръководството на школото и неговите възпитаници е мобилната читалня да прерасне в дигитална.  \r\n  На 19 февруари най-заслужилите доброплодци ще станат част от почетен караул в памет ан Апостола. В същия ден петокласниците ще участват в традиционното състезание „Лъвски скок“. \r\nФото - Радио Шумен", "date": "2019.02.15", "title": "Мобилна читалня в памет на Апостола"}
{"url": "https://standartnews.com/biznes/tsenite-skochili-s-3-za-godina-385150.html", "text": "\r\nЦените у нас са се повишили с 3% за година. Толкова е годишната инфлация за януари спрямо същия месец на2018 г., сочат предварителните данни на Националния статистически институт.  Индексът на потребителските цени за първия месец на годината спрямо декември 2018 г. е 100.5%, т.е. месечната инфлация е 0.5%. За последния месец хранителни продукти и безалкохолни напитки са се увеличили с 1.6%; \r\nРазходите за жилището - вода, електроенергия, газ и други горива - нагоре с 0.6%; за развлечения и култура отделяме с 5.6% повече средства, а за ресторанти и хотели - с 0.3%. Намаление има при алкохолните напитки и тютюневите изделия /с 0.2%/, при цените на облеклото и обувките /с 4.2%/, при транспортните разходи /с 2.8%/. Според хармонизирания с ЕС индекс на потребителските цени, месечната инфлация е 0.0%, а годишната инфлация за януари 2019 г. спрямо януари 2018 г. е 2.2%. По предварителни данни на НСИ индексът на цените за малката кошница за януари спрямо декември е 101.1%. През януари цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва: хранителни продукти - увеличение с 2.1%; нехранителни стоки - намаление с 0.1%; услуги - увеличение с 0.6%.   \r\n ", "date": "2019.02.15", "title": "Цените скочили с  3% за година"}
{"url": "https://www.standartnews.com/sport/gadzeta-delo-sport-matey-se-vrshcha-v-natsionalniya-385173.html", "text": "Един от най-добрите български волейболисти Матей Казийски обмисля да се завърне и да играе за националния отбор на България под ръководството на Силвано Пранди, пише известният италиански журналист Джанлука Пазини в блога си в \"Гадзета дело спорт\". Това е поредното потвърждение, че се водят сериозни разговори с Матей Казийски за неговото завръщане в държавния тим.  \r\nЗа последно 34-годишният посрещач на италианския Верона игра за България на олимпийската квалификация в София през 2012 година. “Казийски може да се върне и да облече отново екипа на България.  \r\n”Със Силвано Пранди имам добри отношения и наскоро говорихме за завръщането ми. Трябва спокойно да обмисля и оценя тази възможност”, заяви Матей Казийски”, пише Джанлука Пазини в блога си.", "date": "2019.02.15", "title": "\"Гадзета дело спорт\": Матей се връща в националния"}
{"url": "https://standartnews.com/sport/grandiozna-izdnka-za-ludogorets-385188.html", "text": "Лудогорец допусна грандиозна издънка на старта на пролетния дял в Първа лига. \"Орлите\" се изложиха 0:0 срещу закъсалия на последно място с едва 5 точки и без победа, Верея. На \"Трейс Арена\" бе мъртвило, което се пренесе и на терена. \r\nЛудогорец натискаше през целия мач, но така и не можа да вкара. Най-сериозният пропуска направи Марселиньо, който изпорти положение на празна врата. През втората част \"орлите\" хвърлиха всичко в атака, но не можаха да вземат трите точки. \r\nТака Лудогорец има 52 точки, седем повече от втория ЦСКА-София, който може да стопи преднината ако бие Черно море във Варна.", "date": "2019.02.15", "title": "Грандиозна издънка за Лудогорец"}
{"url": "https://www.standartnews.com/sport/dvete-blgarki-v-kat-60-kg-otpadnakha-na-kupa-strandzha-385174.html", "text": "Българското участие в категория до 60 кг на Купа \"Странджа\" приключи, след като и Аслъхан Мехмедова отпадна преди четвъртфиналите, губейки с 1:4 съдийски гласа срещу солидната индийка Неераж в столичната зала \"София\". Единствено косовският съдия отсъди в полза на Аслъхан с 29-28, а другите бяха в полза на опонентката ѝ - 27-30, 27-29, 27-30 и 27-29. Другата ни представителка в категорията Деница Елисеева загуби вчерашния си двубой също с 1:4 съдийски гласа в оспорван сблъсък с швейцарката Сандра Бругер.", "date": "2019.02.15", "title": "Двете българки в кат. 60 кг. отпаднаха на Купа \"Странджа\""}
{"url": "https://www.standartnews.com/sport/lyubo-penev-poiska-novi-igrachi-385163.html", "text": "Треньорът на ЦСКА Любослав Пенев разкри, че очаква да подсили състава с нови попълнения до края на месеца, когато затваря трансферният пазар в Първа лига. Той не пожела да изпада в подробности, но е на мнение, че има нужда от подсилване на определени позиции. \"Да не избързваме, да изчакаме да се затвори трансферният прозорец. Има информация за трансфери, но обичам да я давам, когато съм сигурен в нещо. Очаквам трансфери. Нека да е нещо сигурно и тогава ще кажа повече\"ь обяви Любо. \"В един отбор, когато попадне добър футболист на която и да е позиция, е добре. Защото идва силен футболист и повишава конкуренцията, за мен това е важно, Има конкретни постове, които желаем да подсилим до края на февруари\", сподели Пенев.  \r\n\"Стойчо Атанасов остава десен бек, присъедини се Турицов към нас, той е перспективен футболист, беше титуляр, макар и във Втора лига. Така че на тази позиция отдясно в отбраната имаме двама футболисти\", заяви Пенев. Относно мачът на \"Тича\" срещу Черно море той обяви: \"В никакъв случай времето не ни беше достатъчно, това трябва да е ясно на абсолютно всеки. Отбор от 23 футболисти не се подготвя за няколко тренировки. Трябва ни време, но ще се прави в движение. Утре ще се видят корекциите, които сме направили. Ще играем по различен начин в различна тактическа подредба. Цялата седмица работех с 20 полеви и 3-ма вратари, има баланс, но можем да го подобрим. Не се играе лесно във Варна, мачовете там за мен винаги са били интересни и за мен е много важно да стартираме добре този полусезон. Съперникът е корав, интересен, воден е от силен треньор\", сподели Пенев.", "date": "2019.02.15", "title": "Любо Пенев поиска нови играчи"}
{"url": "https://www.standartnews.com/sport/krasen-kralev-bozhkov-nyama-da-razocharova-385162.html", "text": "Министърът на младежта и спорта Красен Кралев сподели, че доколкото познава Васил Божков, няма да се стигне до разочарование сред феновете на Левски. Кралев говори пред репортерите след откриването на 70-ото издание на международния боксов турнир за Купа „Странджа“. Преди няколко дни от Нове Холдинг публикуваха официално съобщение, от което стана ясно, че Васил Божков и компаниите, които са свързани с него, поемат управлението на Левски. „Очаквам Левски, като един от най-обичаните български отбори, да е финансово стабилен, за да може да продължи да изпълнява своята мисия в обществото - да създава футболисти, да възпитава у децата любов към спорта. Това е клуб с много фенове и голямо влияние. Левски и ЦСКА са футболни институции, които имат огромно влияние върху хората, върху децата. Така че винаги трябва да сме загрижени какво се случва с тях и да желаем те да бъдат финансово стабилни, защото обществото има нужда от тях”, сподели Кралев. \r\n„Пожелавам на Левски да преодолеят финансовите препятствия, за които слушам по медиите. Смятам, че нещата ще бъдат подредени. Нека първо да видим кои ще бъдат собственици. Доколкото познавам човека, който се е захванал публично с финансирането на Левски, мисля, че няма да подведе хората, които му гласуват доверие”, завърши Красен Кралев.", "date": "2019.02.15", "title": "Красен Кралев: Божков няма да разочарова"}
{"url": "https://standartnews.com/biznes/pestim-do-50-leva-ot-taksi-za-bankovi-prevodi-v-es-385156.html", "text": ". Всеки българин, който превежда пари от или в друга държава на ЕС, ще спестява между 30 и 50 лева на превод. Ако за превод от 10 евро досега сме плащали средно между 30 и 50 лева такси, то сега цената за него ще бъде около 3-5 лева. Освен това, осигурихме банките да дават по-ясна информация при плащане или теглене на пари с карта в чужбина.  Това коментира  , след като Европарламентът прие поправките, внесени от нея, за таван на високите такси за транкгранични разплащания в Евросъюза. С 532 гласа „за\", 22 гласа „срещу“ и 55 гласа „въздържал се\", евродепутатите решиха да сложат таван на сумите, които банките извън еврозоната налагат при преводи в ЕС. Докато потребителите в Еврозоната се възползват от единната зона за плащания в евро (SEPA), то тези, които живеят извън нея, продължават да заплащат високи такси за трансгранични плащания в евро. Лидер по високи такси е България. Евродепутатът Ева Майдел, по чиято инициатива Европарламентът гласува промените, обяви преди време, че има случаи, при които българските банки взимат такса от 30 евро, за да преведат 10 евро. С приетите от Европарламента промени, банките имат една година срок, за да приведат таксите за трансгранични плащания в съответствие с тези за националните плащания, направени в местната официална валута. Освен това държавите членки са свободни да наложат правила на банките за прилагане на същите такси за трансграничните и за вътрешните плащания, които не са в евро. Новите мерки ще предпазват потребителите и от плащане на произволни разходи за превалутиране. При всяка транзакция те ще бъдат информирани относно сумата, която трябва да заплатят в местната валута и във валутата на тяхната сметка. За да се направят разходите за превалутиране по-прозрачни, ще има единна база за пресмятане на таксите за превалутиране на местата за продажба или на банкоматите (референтният процент на ЕЦБ + х% с максимални ставки за надценка определени индивидуално от банките). \r\nПотребителите ще получават електронно известие  относно приложимите такси за превалутиране. Банките ще трябва също така да обявяват очакваните пълни разходи при банкови трансфери преди извършването на операцията.  ", "date": "2019.02.15", "title": "Пестим до 50 лева от такси за банкови преводи в ЕС"}
{"url": "https://standartnews.com/regionalni/zakopchakha-retsidivist-s-11-prisdi-za-telefonni-izmami-385137.html", "text": "Рецидивист с 11 присъди е арестуван за телефонни измами. П.П., на 58 г., е привлечен като обвиняем за това, че в периода от 16 януари до 11 февруари т. г. в  Казанлък, е успял да заблуди трима възрастни казанлъчани и измъкнал от тях над 20 хил. лв.  \r\n По досъдебното производство е установено, че съучастник на обвиняемия П.П. се е обаждал по телефона на пострадалите лица и се е представял за служител на МВР или за лекар. Настоявал е свидетелите да съдействат на полицията за залавянето на телефонни измамници, като в единия от случаите е поискал парични средства за слагане на ваксина против свински грип. \r\n До момента обвиняемият П.П. е осъждан 11 пъти.  районната прокуратура в Казанлък счита, че се касае за престъпление с висока степен на обществена опасност, поради което днес е внесела искане в съда за определена на мярка за неотклонение „задържане под стража“. \r\n ", "date": "2019.02.15", "title": "Закопчаха рецидивист с 11 присъди за телефонни измами"}
{"url": "https://www.standartnews.com/sport/maroko-vvezhda-var-385177.html", "text": "Мароканската футболна федерация обяви, че от следващия сезон в елитната дивизия на страната ще бъде въведена системата за видеоповторения – ВАР. Тя ще бъде използвана в абсолютно всички мачове от първенството. Решението бе обявено от президента на местната федерация Фузи Лекиа след среща на елитните рефери в Мароко. Той бе категоричен, че рефери, които не могат да използват технологията ще бъдат отстранени от листата и няма да получават наряди за мачове от първото ниво на мароканския футбол. Именно поради тази причина в следващите месеци ще бъдат организирани специални курсове за съдиите. До този момент ВАР бе използван в Африка единствено в миналогодишния финал в Африканската шампионска лига, който е от два мача. В същото време в Египет обявиха, че от следващия сезон също обмислят използването на технологията.", "date": "2019.02.15", "title": "Мароко въвежда ВАР"}
{"url": "https://www.standartnews.com/sport/levski-pusna-biletite-za-derbito-385166.html", "text": "Левски пусна билетите за мача с ЦСКА-София, който ще се играе на 24 февруари от 13:00 часа. Срещата е категоризирана като рискова и поради тази причина билети в деня на мача няма да се продават. Ето официалното съобщение на сините, които са домакини в този двубой:", "date": "2019.02.15", "title": "Левски пусна билетите за дербито"}
{"url": "https://standartnews.com/regionalni/margarita-khranova-i-orlin-goranov-peyat-s-detsata-na-blagoevgrad-385136.html", "text": "Съвместна продукция с Маргарита Хранова, Орлин Горанов и децата на Благоевград ще бъде представена в Благоевград. Концертът ще се състои на 25 февруари в зала „Пейо Яворов“ в града. Той преминава под мотото „Обичам българската музика“ и ще представи едни от вечните български хитове на музикалните легенди Маргарита Хранова и Орлин Горанов. Жителите и гостите на Благоевгад ще чуят още и любими филмови песни. \r\nУчастие ще вземат още вокално студио „Фа диез“ и ученици от НХГ „Св.св. Кирил и Методий“ с ръководител Христина Палева. На сцената ще се качи и оркестърът на Държавна опера-Бургас с диригент Левон Манукян. Идеята, сценарият и мултимедията са по идея на Юлия Манукян. На пианото ще застане Ивелин Дуков, а ударните са за Даниел Желев.", "date": "2019.02.15", "title": "Маргарита Хранова и Орлин Горанов пеят с децата на Благоевград"}
{"url": "https://www.standartnews.com/sport/grandiozna-izdnka-za-ludogorets-385188.html", "text": "Лудогорец допусна грандиозна издънка на старта на пролетния дял в Първа лига. \"Орлите\" се изложиха 0:0 срещу закъсалия на последно място с едва 5 точки и без победа, Верея. На \"Трейс Арена\" бе мъртвило, което се пренесе и на терена. \r\nЛудогорец натискаше през целия мач, но така и не можа да вкара. Най-сериозният пропуска направи Марселиньо, който изпорти положение на празна врата. През втората част \"орлите\" хвърлиха всичко в атака, но не можаха да вземат трите точки. \r\nТака Лудогорец има 52 точки, седем повече от втория ЦСКА-София, който може да стопи преднината ако бие Черно море във Варна.", "date": "2019.02.15", "title": "Грандиозна издънка за Лудогорец"}
{"url": "https://standartnews.com/kultura/desi-dobreva-i-dicho-se-vikhryat-v-kapkite-385127.html", "text": "Деси Добрева и Дичо влизат в новия сезон на шоуто за преобразявания „Като две капки вода“, който започва на 25 февруари по Нова телевизия. Изпълнителите, които създават някои от най-обичаните парчета през последните две десетилетия, ще забравят всичко познато, впускайки се в неочаквани звездни образи. „Продължавам, не спирам да съм любопитна и се радвам, че ще участвам в това прекрасно предизвикателство „Като две капки вода“, споделя Деси. „Една от големите задачи за нея ще бъде да промени този толкова познат глас, който звучи  „Лудо младо“ и „Назад, назад, моме Калино“. Сценичният хъс и артистичнит талант ще й помогнат в пресъздаването на коренно различни персонажи и стилове“, споделят вокалните педагози на шоуто. Позитивна нагласа и образи, заредени с ентусиазъм обещава Дичо, който вече е влизал в кожата на Аксел Роуз като специален гост на шоуто. В кариерата на Дичо остава успехът му като фронтмен на  D2 с хитовете  „Ледено момиче“, \"Аз и ти\", \"Някой ден\", \"Това сме ние\". Малко по-късно той създава групата VO.X.X. и прави самостоятелни проекти.", "date": "2019.02.15", "title": "Деси Добрева и Дичо се вихрят в „Капките“"}
{"url": "https://standartnews.com/svyat/grtsiya-dava-1-mlrd-evro-za-krediti-na-grazhdanite-si-385152.html", "text": "Гърция планира да вложи до €1 милиард в банките в страната през следващите пет години, за да субсидира част от ипотечните кредити на домакинствата, пише Bloomberg, като цитира свои източници. Те посочват, че  според плана, домакинствата, които не могат да плащат своите вноски, ще трябва да преструктурират  кредитите си, а след това държавата ще плати част от задълженията им. В момента гръцките банки се борят с €88,6 милиарда лоши кредити, наследство от финансовата криза в страната. Ипотечните кредити се оказват най-трудни за изчистване и банките не могат да постигнат целите, заложени от регулатора, пише money.bg. Банките в страната имат твърде много лоши заеми. Сега Атина ще вади държавни пари, за да погаси част от тях Идеята е, благодарение на държавната субсидия, част от лошите кредити да бъдат превърнати отново в обслужвани. За това държавата най-вероятно ще вложи около €200 милиона годишно. Законодателната рамка цели да подкрепи домакинствата, които не могат да обслужват жилищния си кредит за единственото си жилище. В закона ще бъдат поставени рамки за ниво на приход и други, а заемополучателите ще губят субсидията, ако забавят плащане с над 90 дни. Очаква се самата тя да бъде до една трета от общата сума.", "date": "2019.02.15", "title": "Гърция дава 1 млрд. евро за кредити на  гражданите си"}
{"url": "https://standartnews.com/kultura/toni-momrel-omagosva-sofiya-ss-soul-385135.html", "text": "Изключителният Тони Момрел, утвърдил се като един от най-силните гласове в съвременната британска соул музика, пристига за първия си самостоятелен концерт у нас. В седмицата на любовта и романтиката, на 16 февруари, талантливият вокалист, наричан „Стиви Уондър на 21-ви век“, ще омагьоса „София лайв клуб“ с уникална комбинация от соул, фънк и джаз, водена от пронизващия му тембър и неподправен позитивен заряд.Въпреки че започва с кариера в маркетинга и продажбите, Тони е поканен от приятел, който е наясно със заложбите му, да направи студиен запис. Така без да подозира, певецът попада в компанията на знаменитата Глория Естефан. След успешния старт, постепенно завоюва  вниманието на соул сцената и заслужено място в нея, като през годините се изявява с Елтън Джон, Уитни Хюстън, Селин Дион, Джанет Джексън, Андреа Бочели, Earth, Wind & Fire и много други. Стиви Уондър пък се обажда на Toни, за да му каже колко много харесва гласа му и колко му напомня на него като млад. Въпреки че Уондър и Марвин Гей са идоли за Тони,  талантливият млад вокалист има безспорен автентичен стил. Той сътворява лична интерпретация на соул музиката, а сравненията с най-големите го вдъхновяват и стимулират в усъвършенстването му. Сред ключовите моменти в кариерата на Момрел е участието му в албумите на Шаде „Lovers Live“ (2002) и „Soldier of Love“ (2010), последвано от мащабното световно турне, както и дългогодишната му работа със звездите на ейсид джаза – Incognito. Тони е основен мъжки вокал в легендарната формация над 16 години. Именно с тях идва на „Банско джаз фест“ през 2010-а и 2015-а година, където се заражда особеният му сантимент към България, природата й и най-вече - емоционалната й публика. „Нямам търпение да дойда отново и то в компанията на сегашния ми бенд. Сигурен съм, че ще им хареса това неповторимо преживяване, което е вашата страна. В България има страхотна енергия и въпреки, че съм пътувал по най-разнообразни места, мога да кажа, че при вас се чувствам като у дома. Мисля, че разбирате от хубава музика и съм безкрайно щастлив, че ще представя новата си продукция, която е по-разчупена, танцувална и изключително зареждаща. Ще е наистина страхотна вечер!“, споделя певецът. Тукашните му фенове ще се насладят на невероятния кадифен глас на Toни в компанията на Julian Crampton (бас), Christian Mendoza (китара), Alessio Barelli (барабани) и Antony Julius (клавишни). Неповторимото емоционално пътуване през вселената на съвременния соул, фънк и джаз е организирано от Resound Ltd.", "date": "2019.02.15", "title": "Тони Момрел омагьосва София със соул"}
{"url": "https://standartnews.com/regionalni/retsital-da-si-spomnim-za-levski-v-panoramata-v-pleven-385160.html", "text": "Панорамата \"Плевенска епопея 1877 година\" ще бъде домакин на рецитала \"Да си спомним за Левски\", който ще се състои на 19 февруари от 17 часа. Участие в него ще вземат деца от група \"Многознайко\" на детска градина \"Слънце\" в града, заедно с учителите си Ана Христова, Виргиния Борисова, Рени Георгиева-учител по музика и директорката Светослава Митковска. \r\nОсвен това децата ще покажат и артистични способности като ще представят драматизация на разказа на Иван Вазов \"Апостолът в премеждие\". \r\nПроявите в памет на Апостола на свободата се провеждат със съдействието на директора на регионалния военно-исторически музей в Плевен Емилия Зорнишка и нейната заместничка Мария Монова.  ", "date": "2019.02.15", "title": "Рецитал \"Да си спомним за Левски\" в Панорамата в Плевен"}
{"url": "https://standartnews.com/regionalni/14-se-boryat-za-devoyka-kyustendilska-prolet-385141.html", "text": "14 кандидатки за короната \"Девойка Кюстендилска пролет 2019\" са допуснати до надпреварата след проведен предварителен кръг, съобщиха от общината. Конкурсът ще се проведе на 16 март вечерта на площад \"Велбъжд\" в Кюстендил. \r\nПразникът на града \"Кюстендилска пролет\" се отбелязва от 1966 година. От тогава се избират и девойка \"Кюстендилска пролет\", която има и две подгласнички.  ", "date": "2019.02.15", "title": "14 се борят за \"Девойка Кюстендилска пролет\""}
{"url": "https://standartnews.com/regionalni/chepelare-otchita-rst-na-turistite-385155.html", "text": "Община Чепеларе отчита сериозен ръст на туристите. За последните три години през хотелите и местата за настаняване са преминали повече от 81 872 туристи в сравнение с 2016 година. През 2018 година постъпленията от туристически данък в общината са 204 536 лева, което е със 112 894 лева в повече в сравнение с 2016 година. \r\nРъстът на туристите се обяснява както с добрата реклама на града и курортите около него, включително и Пампорово, така и с участията на общината в различни туристически форуми в страната и чужбина. Обогатяването на културния календар на общината също привлича голям брой туристи. \r\nНе малък е броят и на преминаващите туристи през общината, които не остават да нощуват там, но посещават заведенията за хранене и магазини в града, което също се отразява добре на икономиката на общината.", "date": "2019.02.15", "title": "Чепеларе отчита ръст на туристите"}
{"url": "https://standartnews.com/regionalni/general-toshevo-v-obshch-transgranichen-proekt-za-predotvratyavane-na-kr-385151.html", "text": "Шест общини от четири държави кандидатстват с общ проект по трансгранична програма за предотвратяване на кризисни ситуации. Той е наречен „Защита и образователна подготовка на граждани“. България е представена от община Генерал Тошево. Проектът е на стойност близо 1 млн евро, като водещата община е Михаил Когълничану, Румъния. \r\n  Освен община Генерал Тошево и водещата община от Румъния, другите четири общини са от Турция и Молдова. Да подобри и развие доброволните услуги, да се специализира административен персонал за управление на комуникацията при кризи за по-добро информиране на обществеността - това са основните цели на съвместния трансграничен проект.  \r\n Ако проектът бъде класиран община  Генерал Тошево ще получи близо 270 000 лв. С тях ще бъде закупено специализирано оборудване за извънредни ситуации – високо проходима кола, комплекти за първа помощ, техника за теренни медицински изследвания, помощни средства – шини, кислородни маски, реанимационни балони, инструменти, както и презентационна техника.  \r\n ", "date": "2019.02.15", "title": "Генерал Тошево в общ трансграничен проект  за предотвратяване на кр"}
{"url": "https://standartnews.com/regionalni/nova-detska-gradina-stroyat-v-plovdiv-385149.html", "text": "Нова детска градина на 2,6 дка ще бъде изградена на улица \"Богомил\" в квартал \"Гладно поле\" в Пловдив. \r\nТя е на стойност от 1,75 млн. лева без ДДС.  Забавачката ще бъде с четири групи и ще има самостоятелна кухня. Предвидено е също така да има басейн и физкултурен салон, както и изградена соларна система за електричество и нагряване на водата. \r\nИзграждането на забавачката трябва да приключи за 12 месеца. Освен детската градина на улица „Богомил”, се предвижда да бъде построена още една - на улица „Радко Димитриев”. За нейното изграждане обаче все още има пречки, тъй като теренът, на който трябва да се изгради, все още е на военните. Очаква се те да прехвърлят активите на общината в Пловдив и едва тогава ще започнат дейностите по строителството на забавачката.", "date": "2019.02.15", "title": "Нова детска градина строят в Пловдив"}
{"url": "https://standartnews.com/regionalni/otkrikha-barelef-na-khudozhnika-dzhemal-emurlov-dzhimi-v-krdzhali-385167.html", "text": "Барелеф на известния живописец на Родопите Джемал Емурлов-Джими бе открит пред галерия „Кръг” в Кърджали. Церемонията събра много почитатели, колеги и приятели на големия творец. Сред гостите бе и председателят на Народното събрание Цвета Караянчева, присъстваха също областният управител Никола Чанев и зам.-кметът на община Кърджали Веселина Тихомирова. „Джими е уникален, космополит и в същото време земен и обикновен.Той е част от Кърджали, Джими е част от света, защото големите таланти нямат родно място, нямат остаряване, нямат забрава, защото те принадлежат на историята, а той е такъв. Той е нашият светилник на идните поколения”, каза Цвета Караянчева. Председателят на Дружеството на художниците Владимир Чукич подчерта, че Джими е бил моторът в основаването на дружеството в Кърджали. „Остана тук, а можеше да отиде в София, даже отказваше да пътува до Париж, защото казваше, че „повече от една седмица извън Кърджали не мога да вирея”, изтъкна Чукич. \r\nАвтор на барелефа на Джими е кърджалийският скулптор Емил Пенчев, арх.е Юри Киряков, принос към изработване на почетния знак има и каменоделецът Ангел Топалов. „Емурлов е не само сред утвърдените български творци, но и човек с гражданска позиция, свободен не само в областта на своето творчеството, но един от свободните духом хора”, сподели Емил Пенчев. С благодарност към всички, подпомогнали изработването на барелефа, се обърна и Дима  Георгиева, председател на Инициативната група. „Творчеството на Джими е безспорно и доказано, той е един от най-извените творци на Кърджали и ще се помни от поколенията”,  заяви зам.-кметът на община Кърджали Веселина Тихомирова и припомни,че художникът е сред  авторите на обновения герб на община Кърджали След откриването на барелефа присъстващите имаха възможност да разгледат и подредената в галерията експозиция, представяща живописни платна на твореца, част, от които днес са в частни колекции.   \r\nДжемал Емурлов-Джими е роден през 1948 г.в близкото до Кърджали село Чифлик, завършва Художествена академия в София, дългогодишен учител по живопис в училището по изкуствата СУ ”Владимир Димитров – Майстора”. Картини на Джими, както всички го наричат, се намират в художествените галерии на почти всички областни градове на България, в много частни колекции в Русия, САЩ, Франция, Турция, Унгария, 11 картини са в НХГ. През 2008 г. Джемал Емурлов - Джими е обявен за почетен гражданин на Кърджали.", "date": "2019.02.15", "title": "Откриха барелеф на художника Джемал Емурлов-Джими в Кърджали"}
{"url": "https://standartnews.com/regionalni/starozagortsi-otnovo-s-300-metpoviya-tpibagpenik-po-ptya-na-svobo-385148.html", "text": "Зa нaциoнaлния пpaзниĸ нa Бългapия – 3 мapт, зa пeтa пopeднa гoдинa, cтapoзaгopци и гocти нa гpaдa щe тpъгнaт с пo пътя нa cвoбoдaтa c паметното шecтви „Зa cвoбoдaтa… Дa paзвeeм бългapcĸoтo знaмe\", ĸoeтo щe пpeнece 300-мeтpoвия тpибaгpeниĸ дo мeмopиaлния ĸoмплeĸc „Бpaнитeлитe нa Cтapa Зaгopa“.“ B нeгo и тaзи гoдинa щe ce вĸлючaт вoeнният opĸecтъp нa Bтopa Тунджанска мexaнизиpaнa бpигaдa, yчeничecĸи opĸecтpи и общинcĸият дyxoв opĸecтъp, ĸoитo щe cвиpят нa oпpeдeлeни мecтa пo мapшpyтa. \r\n   Зa пpъв път пpeд cтapoзaгopци щe бъдe пoĸaзaн cпeĸтaĸълът „Дoĸocни дpeвнocттa“ нa пpaбългapcĸaтa шĸoлa зa oцeлявaнe „Бaгa-Typ“ c yчacтиeтo нa общинcĸия фoлĸлopeн aнcaмбъл „Зaгope“, нapoдни читaлищa oт oбщинa Cтapa Зaгopa, нaциoнaлнo дpyжecтвo „Tpaдиция“ и Бългapcĸa фeдepaция нa любитeли нa иcтopичecĸoтo opъжиe „Πoп Mинчo Kънчeв”. \r\n  Πo пoвoд 3 мapт oт общинaтa щe пocтaвят пo aвтoбycнитe cпиpĸи винили cъc cнимĸи нa paзлични apтeфaĸти, oтpaзявaщи иcтopиятa нa Cтapa Зaгopa oт нeoлитa дo нaши дни. \r\n ", "date": "2019.02.15", "title": "300 метра тpибaгpeниĸ по пътя на свободата"}
{"url": "https://standartnews.com/mneniya/raykov-i-bchvarova-dvata-polyusa-na-diplomatsiyata-ni-385140.html", "text": ". Напротив - отприщиха спотаен гняв и откровена злоба. Защото става дума за две емблематични имена на прехода, които от години обитават най-високите етажи на властта у нас, а занапред ще ръководят и най-престижните посолства в чужбина. . Освен по социален произход. И двамата са деца на амбициозни родители от висшата номенклатура непосредствено преди края на социализма. И по тази тази причина получават летящ старт в живота. Марин тръгва по утъпканата бащина пътека на кариерната дипломация. \r\n Колкото и условни да са приликите между двамата, разликите са очевадни. Двамата са представители на две от лицата на дипломацията ни - ветераните, които в името на постове навън са готови да припознаят всяка власт, и новобранците, които заради партийната си кариера са получили постове навън. . За последните 15 години той бе акредитиран на два пъти за посланик в Париж, а само допреди месеци бе начело на мисията ни в Рим, където влезе със скандал след самоназначаването си в последните дни докато бе служебен премиер през пролетта на 2013 година. Днес вечният посланик, както го наричат  колегите му, заминава за Острова след поредния скандал, че е сред поредицата дипломати, нарушили правилото за престой в България след посланически мандат. Но истината е, че Райков отдавна няма път към България. Изкачил Рубикона на дипломатическата кариера, няма как да го видим като заместник на днешната първа дама на българската външна политика. Особено след сложните им отношения в периода, когато тя беше вицепремиер в кабинета \"Райков\", назначен от президента Плевнелиев с дясна ръка Захариева. . Може да се превърне в поредния му дипломатически триумф, ако се справи с предизвикателството Брекзит. Но може и да сложи край на кариерата му, ако се усложни положението на емигрантите ни във Великобритания. Отсега е сигурно, че при фал, той ще се превърни в удобна изтривалка за външното ни министерство. . Едно е да даваш указания на посланик от кабинета на министър-председателя, друго е да ги изпълняваш без да имаш опита за това. Бъчварова има предимството, че за почти десетте години престой в Министерски съвет натрупа огромен административен опит, контакти и не направи сериозен гаф. Независимо от негативите, които понесе като министър на вътрешните работи, пълната подкрепа на премиера й осигуряваше имунитет срещу всеки опит на враговете да я свалят от поста. \r\nНе е изненада, че днес същите тези неприятели ликуват от факта, че тя напуска държавата.   Изненада за всички останали обаче е защо тя изоставя Борисов. И то в момента, когато той има най-голяма нужда от опитните си хора. Историята на прехода помни редица нейни колеги, напуснали по подобен начин кораба на властта в бурно и размирно време.  Марин Райков и Румяна Бъчварова сигурно не са изненадани от  злобата и омразата, с които ги залива социалната мрежа още преди да са стегнали куфарите за странство. Но едва ли лесно ще преглътнат горчилката. И това не е  само техен проблем. Защото остава съмнението доколко тази горчилка няма да ги демотивира да работят за България. А тема на друг коментар е какви ангажименти са поели пред президента Радев, за да подпише указите им. Ако, разбира се, накрая не се отметне.", "date": "2019.02.15", "title": "Райков и Бъчварова - двата  полюса на дипломацията ни"}
{"url": "https://standartnews.com/regionalni/paralelki-za-dve-novi-profesii-v-krdzhaliysko-385172.html", "text": "Постоянната комисия по заетост към Областния съвет за развитие в Кърджали съгласува държавния план-прием за учебната 2019/2020 г. Бяха одобрени 59 паралелки в 8 клас, от които 26 професионални и 33 профилирани. \r\nСъотношението между професионалното и общото образование е 44:56 %, като сме се постарали да запазим палитрата от професии и специалности и да гарантираме равен достъп на учениците до професионално образование, изтъкнаха от РУО- Кърджали. Предложението е съобразено с броя на учениците, завършващи седми клас, които са 1211, с потребностите на трудовия пазар, социално-икономическия и демографски профил на региона, възможностите на училищната мрежа и реализацията на план-приема през последните 5 години. \r\nНовост е дуалната форма на обучение по специалността „Електрообзавеждане на производството“ в ПГЕЕ „Капитан Петко войвода“. Предложени са две нови професии – строителен техник /транспортно строителство в ПГС – Кърджали/ и помощник-възпитател в ПГ „Руска Пеева“ – Джебел. Възстановени са и две специалности, за които има недостиг на пазара на труда – електрообзавеждане на транспортна техника в ПГЕЕ и производство на хляб и хлебни изделия в ПГ ТХВП – Момчилград. Тази година акцентът в план-приема е върху т.нар. STEM – профили – или обучението по природни науки и инженерни науки, технологии и математика. Форумът бе ръководен от заместник областния управител Леман Али.  ", "date": "2019.02.15", "title": "Паралелки за две нови професии в Кърджалийско"}
{"url": "https://standartnews.com/kultura/brad-pit-shche-produtsira-film-za-kris-kornel-385147.html", "text": "Брад Пит ще продуцира документален филм за живота и кариерата на покойния вокал на Soundgarden и Audioslave Крис Корнел. Вдовицата на певеца, Вики, също ще се включи в проекта, а режисьор на лентата ще бъде Питър Бърг. Пит ще продуцира филма чрез компанията си „Film 45“, за която работи и Бърг. За момента подробности не се оповестяват. Корнел се самоуби в хотелската си стая на 17 май 2017-а след концерт на Soundgarden в Уисконсин. Според медицинския доклад смъртта му не е настъпила вследствие на упойващи вещества или наркотици, но съпругата му е убедена, че вина имат болкоуспокоителните и антистрес медикаментите, открити в пробите от кръвта му. През миналия месец животът и музиката на Корнел бяха отбелязани със специален концерт в негова памет с името „I Am the Highway: A Tribute to Chris Cornell“ в Калифорния, където присъства и Брад Пит. На събитието се включиха групите Foo Fighters и Metallica, както и Майли Сайръс, Бранди Карлайл и Крис Стейпълтън. Останалите членове на Soundgarden и Audioslave също отдадоха почит с участието си.", "date": "2019.02.15", "title": "Брад Пит ще продуцира филм за Крис Корнел"}
{"url": "https://standartnews.com/mneniya/shamarenata-strategiya-na-drzhavata-385165.html", "text": "Стоя си аз на опашка за плащане на сметка при мобилен оператор. Касите - няколко, служителката - само една, а 3-4 годишното дете на поредната клиентка се катери по бюрото й и пречи да бъдат въведени данните. Момичето, което работи на касата, не смее да повиши тон, опашката възпитано и изнервено мълчи, а майката с обожание казва \"Ох, на мама маймунчето!\" Беше преди две-три години, но се сетих за случая сега, когато покрай становището на Светия синод, бе засегната една съществена за ежедневието ни тема - как възпитаваме децата си. За нещастие - засяга се много често повърхностно и неинтелигентно, включително и в многобройните коментари в социалните мрежи. Върхът на всичко бе, когато темата бе засегната от авторите на така наречената Национална стратегия за детето и която си виси за обществено обсъждане. Макар че всеки знае, че когато у нас някой започне да прави стратегия за нещо, след това нищо не се случва. Защото никой от чиновниците, които са писали стратегията, не знае нищо за детето, за което е писана. Най-много да знае за собственото си.  В никакъв случай не съм за откровеното раздаване на шамари наляво и надясно, но напоследък се появи една неолиберална нотка, съгласно която на децата би трябвало да бъде позволено да правят каквото си пожелаят, без да им бъдат налагани рамки. Много родители ползват този модел и се боя, че няма да бъдат доволни, когато видят резултата. Не го казвам само аз, казват го психолози от /предимно скандинавските/ общества, които са минали по този път и в резултат са видели, че пред тях израстват апатични, неподлежащи на социализация млади хора, които смятат, че всичко им е позволено. Разбира се, тук дискусията би трябвало да бъде върху темата какви рамки трябва да бъдат наложени на детето, за да свикне то отрано, че има правила и те важат за всички. И как точно да бъдат наложени. Вместо това темата се измести в съвсем друга посока. Именно в резултат на тази псевдосвобода десетки деца се изживяват като диктатори на учителите си в училище, а в по-късна възраст могат да се превърнат и в диктатори на родителите си.  Как пък никой не коментира защо, вместо майката да издърпа надолу отрочето си или поне да му направи забележка, когато то наистина прекалява и с това притеснява и други хора, просто му бута мобилния си телефон и му пуска игричка, за да избяга от отговорността си да го възпита? Естествено, тук не говорим за унизително отношение към детето, за побой, които са си наказуеми и сега по закон. И въобще, защо прекрасната ни държава, вместо да пише измислени стратегии, не намери начин да гарантира на майките възможност да прекарват повече време с детето си посредством различни форми на социално подпомагане? Може би ефектът ще е по-добър, отколкото да се произнася по темата за шамарите.  \r\n ", "date": "2019.02.15", "title": "Шамарената стратегия на държавата"}
{"url": "https://standartnews.com/kultura/orlando-blum-i-keyti-peri-se-sgodikha-385171.html", "text": "Орландо Блум и Кейти Пери се сгодиха навръх Свети Валентин. Певицата лично съобщи щастливата новина в Инстаграм, като качи тяхна снимка, в която се вижда и годежният пръстен във формата на цвете. „Листенцата“ са осем бели диаманта, а в центъра е 4-каратов овален розов диамант. Уникалното бижу е на стойност от 5 милиона долара. Двамата първоначално започнаха романса си през 2016-а. За кратко се разделиха през 2017-а, но още същото лято се събраха и от тогава се наслаждават на любовта. Това е вторият годеж и за двете звезди.", "date": "2019.02.15", "title": "Орландо Блум и Кейти Пери се сгодиха"}
{"url": "https://standartnews.com/svyat/putin-se-kontuzi-na-trenirovka-po-dzhudo-video-385139.html", "text": "Лека контузия по време на тренировка по джудо претърпя руският президент Владимир Путин. Той премери уменията си със състезателите от руския национален отбор, съобщи РИА Новости. 66-годишният президент наранил пръста си по време на схватките, но това не му попречи да завърши успешно тренировката. Руската телевизия излъчи кадри, показващи как Путин, който има черен колан в тази дисциплина, поваля съперниците си един след друг.    ", "date": "2019.02.15", "title": "Путин се контузи на тренировка по джудо (ВИДЕО)"}
{"url": "https://standartnews.com/regionalni/ministr-kralev-otkri-obnovena-lekoatleticheska-zala-385179.html", "text": "Министърът на младежта и спорта Красен Кралев и кметът на Стара Загора Живко Тодоров откриха днес обновената лекоатлетическа зала в Стара Загора.Ремонтирани са покрива и сектора за хоризонтални скокове, подменена е настилката на пистата за бягане, подобрения има в сектора за овчарски скок и в осветлението на залата. Ремонтните дейности са за близо половини млн. лв от бюджета на община Стара Загора. \r\n \"Няма как да се развива лека атлетика без закрита писта. Надявам се, че успехите на старозагорската лека атлетика ще бъдат още по-големи. Ние ще помагаме на всички ваши начинания, увери министър Кралев\" \r\nПо думите му, Живко Тодоров е един от кметовете, които най-много обичат спорта. Спортният министър обясни още, че дава за пример клуба по лека атлетика в Стара Загора, защото това е градът, в който децата тренират в един клуб, треньорите не са разделени, както в други градове, където има по няколко клуба. Всичко, което прави Общината се връща в обществото, допълни той. \r\nКъм присъстващите в залата състезатели се обърна и кметът Живко Тодоров \r\n\"Сигурен съм, че обновената зала ще бъде един прекрасен дом за всички лекоатлети. Да натискате спорта здраво, да слушате треньорите, защото Стара Загора и България разчитат на вас\", каза той. \r\n \"Това, което постигнахме в Стара Загора и като спортни мероприятия и като спортни успехи се дължи на съвместната ни работа с кмета, общината, Общинския съвет и Министерството на спорта. Все така да вървим напред\", пожела и президентът на Спортен клуб по лека атлетика Берое Иван Колев. По-късно тримата прерязаха тържествено лентата на спортното съоръжение", "date": "2019.02.15", "title": "Министър Кралев откри обновена лекоатлетическа зала"}
{"url": "https://standartnews.com/mneniya/investitorite-predpriekha-taktika-na-izchakvane-385146.html", "text": "ВИЗИТКА:   ---------- - Да, наистина е впечатляващо как една страна с 330-миллионно население и БВП от около 20 трилиона долара успява да поддържа икономически ръст от 3.5% и ниски нива на безработица от 4% (при завършилите колеж и университет нивото е около 2%, което на практика означава недостиг на специалисти). Това обаче е резултат и продължение от правилните икономически политики на администрацията на Барак Обама. Разбира се, данъчното облекчение, направено от Тръмп в началото на мандата му, дадe мощен тласък на вътрешното потребление, на което, както знаем, американската икономика разчита преди всичко. Не знам дали Китай краде работни места или не, но със сигурност си служи с нерегламентирани и нелоялни търговски практики в разрез с международното право и присвояване на американски и европейски технологии и интелектуална собственост. Тази практика се знае от години и беше крайно време САЩ да се намесят.  \r\nИ още нещо –  китайският икономически модел се развива в рамките на един авторитарен режим и затова рано или късно ще стигне своите предели и ще се изчерпи, както стана със Съветския съюз след периода на растеж през седемдесетте години на миналия век. САЩ, от своя страна, са лидер в иновациите и в тяхното внедряване, в създаването на нови технологии, в непрекъснатото модернизиране на индустрията и съответно – в създаването на нови професии и работни места, от което произтича устойчивостта на икономиката.    освен, че трябва да се бори с големи предизвикателства, като забавянето на ръста на икономиката си, силно замърсената околна среда, широко разпространената корупция, слабата социална защита, опасните финансови пазари, бързо застаряващото население и все по-трудно контролируемата средна класа, е ниското ниво на технологична експертиза в сравнение с тази на световният лидер – САЩ. Китай може да изнася контайнер след контайнер с високо технологични продукти, но в света на глобализацията това не ни говори много. Половината от китайският износ е така нареченият “process trade”, което означава, че частите за продуктите са внесени в Китай за сглобяване и след това са изнесени като готови изделия. И този износ не е управляван от китайски фирми, а от международни корпорации. Също така е важно да се отбележи, че през 2013 г. светът е платил за използването на американска интелектуална собственост в областа на високите технологии 128 милиарда долара, което е 4 пъти повече от сумата, платена на Япония, докато Китай, който масово внася нови технологии, е получил само около 1 милиард долара.  - За съжаление, споделям тези притеснения. Когато един инвеститор реши да инвестира, било то в нов бизнес или да реализира вътрешно-фирмена инвестиция, първото нещо, което прави, е да провери дали има дългосрочна политическа стабилност в държавата или региона, където оперира. Ако тя липсва или е застрашена, тогава упражнението приключва. В момента събития като Брекзит, конфликта между Русия и Украйна, руските хибридни войни, търговската конфронтация между Китай и САЩ, кризата в Сирия, санкциите срещу Иран, емигранската вълна в Европа, тревожната ситуация във Венецуела и, разбира се, не на последно място, вълната от популизъм, която залива Европа, създават геополитическа нестабилност и тя кара инвеститорите да приемат тактиката на изчакване  ). В контекста на тази тревожна международна обстановка, не бих се изненадал, ако световната икономика премине на по-ниска предавка и влезе в период на рецесия. Това всъщност са и прогнозите на много водещи финансово-икономически институции по света. По отношение на търговската конфронтация между САЩ и Китай, силно се надявам да се стигне до взаимноизгодно споразумение. От това ще спечели целият свят. Ако не, губещи ще бъдат и двете страни, но най-вече Китай, защото не може да си позволи да изгуби американския пазар. САЩ добре знаят това и няма да остъпят. Търговският стокообмен между тези две държави е малко над 600 милиарда долара годишно, като около 2/3 е в полза на Китай. Интересно е да отбележим, че Канада има подобен размер на търговия със САЩ, а има само 37 миллионно население.   - Надявам се здравият разум да надделее и скоро да има споразумение за Брекзит. Другата алтернатива – излизане без споразумение или “твърд” Брекзит, ще бъде лоша новина за ЕС, а още повече и за Великобритания. Ето това е пример как политическата нестабилност, подсилена от бушуващ популизъм в Европа, има негативен ефект върху икономиката на ЕС и финансовите пазари реагират отрицателно на това. Резултатите от европейските избори през май ще са критични, защото ще определят пътя, по който ще се движи Европа. Така наречената \"Европа на нациите\" ще отвори вратите към разпад на ЕС в сегашния му вид и големите губещи ще бъдат малките страни от периферията като България. - Може само да благодарим на Господ, че България е част от глобалната икономика. Сега българинът се радва на стандарт, който никога не е имал в историята си, именно благодарение на глобализма. Почти всичко, което ни зобикаля, е резултат от него. Ние сме малка държава със скромен БВП и за да бъдем успешни, трябва да бъдем много фокусирани и единни като нация. Според мен трябва с правилни политики да се стараем да интегрираме икономиката си колкото се може повече с ядрото на ЕС, а именно с тези на Германия, Италия, Франция и държавите от Бенелюкс. Ключово е България да влезе в клуба на “богатите”, тоест еврозоната, Шенген и Банковия Съюз. По-задълбочената икономическа интеграция ще зависи преди всичко от това доколко държавата ще се справи с прилагането на върховенството на закона и драстичното намаляване на нивото на корупцията, която се лее като народна песен по вълнообразните ни магистрали. - Да,  , които са ключови за устойчивото развитие на българската икономика. Те също така генерират вътрешни инвестиции. Нивото им зависи от много фактори, в това число и геополитиката, но преди всичко от инвестиционната среда и бизнес климата, които създаваме всички ние. Добрите макроикономически показатели, ниският корпоративен данък, конкурентното заплащане на труда явно не са достатъчни за привличането на сериозен обем от инвестиции в реалната икономика. Прилагането на върховенството на закона, работеща съдебна система, прозрачни отношения с държавата и институциите, успешна борба с корупцията са предпоставка за привличане на повече инвестиции.   Мисля, че читателите вече имат отговор на този въпрос. Също така, България има имиджов проблем като инвестиционна дестинация и трябва усилено да работи, за да го подобри. - Автомобилната индустрия се разви много през последните 10 години и сега над 200 фирми със своите 50 000 служители генерират 5% от БВП на страната. Мога да кажа, че това е гордоста на българската икономика. Факторите, които привлякоха световни фирми от бранша в България, са конкурентното възнаграждение на труда, сравнително добрата квалификация на специалистите и близостта на България до големите автомобилни производители в Западна Европа. Тук трябва да се отбележи и положителната роля на държавата, която активно участва и подпомага автомобилния клъстър. Перспективите са много добри. Секторът обаче трябва да наблегне на иновациите, ако иска да се развива устойчиво и да се предпази от отлив на инвестиции за в бъдеще. Колкото до привличането на голям производител на МПС и поточна линия в България, защо не? Това е следващата логична стъпка за сектора и аз съм оптимист.    - Всеобхватното икономическо и търговско споразумение между ЕС и Канада (  влезе в сила през септември 2017 г. и резултатите не закъсняха. По-статистически данни на ЕК, търговията между Канада и ЕС се е увеличила в рамките на една година с около 12%, а между България и Канада - с около 15%. Отпадането на визовия режим с Канада също повлия благоприятно на бизнес климата, за което има голяма заслуга българското правителство. Търговията с Канада е в рамките на около 100 милиона евро годишно, което е доста скромно, ако я сравним с нивата на търговия с другите държави от Г7. А Канада е водеща страна по много показатели в тази организация. Затова ние от Канадско-българската бизнес мрежа (CBBN) вярваме, че има голяма незапълнена ниша и искаме да създадем устойчив икономически мост между двете икономики.  Силно се надявам, че СЕТА е първата стъпка към интеграцията на северно-американските икономики с тази на ЕС. Вярвам, че рано или късно, по-скоро рано, преговорите между двата най-големи търговски партньори в света – САЩ и ЕС, ще се възобновят, за да се създаде един мощен икономически блок от двете страни на Атлантика, който изповядва една ценностна система. Това е една необходимост, която ще отговори на актуалните геополитически предизвикателства.       - \"Дънди\" извървя дълъг и труден път, докато се установи в България. Доколкото си спомням, компанията инвестира над 400 милиона долара в модернизацията на мината в Челопеч, която сега работи на високо европейско ниво. Това се дължи преди всичко на десетките служители и работници на компанията, които всеотдайно работиха за нейният успех. Да,  . Типичното за българските ресурси и находища е, че са многобройни, покриват почти цялата страна, разнобразни са, но концентрацията на минерали обикновено е ниска. Затова рентабилността на експлоатацията на тези находища зависи много от тенденциите и конюнктурата на пазара за минерали, тоест Лондонската борса за метали (London Metal Exchange, LME). - От моя опит, оценките не са задоволителни. Пречка са, както споменах, проблемите с прилагането върховенството на закона, съдебната система и високите нива на корупция. Но това не са само проблеми на американските и канадските инвеститори а проблеми на всички.  ", "date": "2019.02.15", "title": "Инвеститорите предприеха  тактика  на изчакване"}
{"url": "https://standartnews.com/svyat/grtsiya-makhna-deputatskiya-imunitet-385114.html", "text": "Гръцкият парламент гласува снощи промяна в няколко члена на Конституцията, което ще улесни съдебното преследване срещу корумпирани политици, съобщиха от кабинета на премиера. Законодателите отмениха имунитета на министри и депутати, който се оказа основна пречка за решаване на няколко случая на корупция, датиращи от преди 20 години. Съгласно досегашния закон, министрите не можеха да бъдат съдени ако са минали два парламентарни мандата от извършването на престъплението. Промените засягат и правилата за избор на президент, така че ако парламентът не може да го избере, няма да се налага да се саморазпуска. Подобен сценарий през 2015 година доведе до предсрочни избори, след като народните представители три пъти не успяха да постигнат консенсус по избора на държавен глава. Планираните промени предвиждат и въвеждането на политическа клетва за държавни служители и определение, че държавата е „религиозно неутрална“. За да влязат в сила промените, ще трябва да минат и на второ четене. То трябва да бъде насрочено преди изборите през октомври.", "date": "2019.02.15", "title": "Гърция махна депутатския имунитет"}
