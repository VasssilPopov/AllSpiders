{"url": "https://standartnews.com/regionalni/ulichni-tabeli-razkazvat-za-zhivota-na-vidni-starozagortsi-386491.html", "text": "\r\n   Специални информационни табели ще запознават жителите и гостите на Стара Загора с дейността на видни личности, свързали живота си с историята на града. Засега те са 19 на брой и са поставени на улиците, носещи техните имена. От двете страни на табелите,  на български и на английски, са изписани името, годините и най-важното от житейския път на всеки от тях. Идеята за поставяне на специалните табели е на младите ротарианци от Ротаракт - Стара Загора. Тя носи интересното и провокативно наименование „Улици с неведоми имена“. \"Проектът се осъществява изцяло с дарения и доброволен труд в партньорство с Обществения дарителски фонд и община Стара Загора\", пояснява пред Радио Стара Загора Васил Демирев от Ротаракт-Стара Загора. Желанието на младите ротарианци е да успеят да наберат още средства, за да може и други старозагорски улици, носещи имената на видни личности, да разказват своята история с помощта на табелите.  \r\n  Вече е реализиран първият етап от него – поставянето на табелите, които са с интересен и уникален дизайн, а изработката им е от материали, устойчиви на климатичните условия. По-особеното в табелите е специалният QR код в долния десен ъгъл. Сканирайки този код, приложението ще препраща към специална фейсбук-страница, на която ще има подробна информация и снимки за всяка една от личностите. Разработването на страницата е вторият етап от инициативата и е в процес на реализация. Тя също ще има вариант на английски език. ", "date": "2019.03.04", "title": "Улични табели разказват за живота на видни старозагорци"}
{"url": "https://standartnews.com/sport/blgarskoto-taekuondo-razvya-gordo-natsionalniya-tribagrenik-na-3-mart-386467.html", "text": "Сериозни поводи за гордост имахме на Националния празник 3 март, когато българското знаме се развя от най-високото място на почетната стълбичка, в последния ден на европейското клубно първенство по таекуондо.  Стефан Стаменов накара всички в залата да слушат \"Мила Родино\", след като спечели златен медал при кадети до 45кг. По пътя към златото той успя да преодолее категорично двама представители на Гърция, един от Украйна, а на полуфинала и финала имаше тежки съперници от Испания.  Борис Димов при кадети до 49кг., изигра четири срещи и успя да спечели бронзов медал.  \r\nРавносметката от завършилото европейско клубно първенство е седем медала за България. Владимир Далаклиев, Стефан Стаменов и Ерика Карабелова спечелиха златни медали, Николет Костова взе сребро, а Борис Димов, Митко и Александър Джорджеви са с бронзови отличия.  \r\nДруг повод за гордост имахме и от Виктория Иванова, която бе избрана за най-добър рефер на първенството.  \r\nОт 21 до 24 март София е домакин на второто Мултиевропейското първенство, което ще се проведе в столичната АСИКС АРЕНА. Към този момент има записани над 1500 състезатели, сред които са много от лидерите в световната ранглиста. Това означава, че първенството ще е едно от  най-големите, които се провеждат в Европа.", "date": "2019.03.04", "title": "Българското таекуондо развя гордо националния трибагреник на 3 март"}
{"url": "https://standartnews.com/regionalni/pozhar-gorya-v-bivshe-avtstopanstvo-vv-varna-386458.html", "text": "Пожар  горя тази сутрин в халета на бившето автостопанство на ДАП-2 на крайезерния път във Варна. Сигналът за лумналия огън е бил получен малко пред 8 часа, потвърдиха от областната дирекция на МВР в морската ни столица. Няма пострадали хора, но имали материални щети. Екипи на регионалната дирекция „Пожарна безопасност и защита на населението” са участвали в гасенето на пожара, което  е приключило за малко повече от час. \r\n  Според непотвърдена информация обгорели в различна степен са 3 автомобила,автобус, микробус, лодка и джет.  \r\nФото - Радио     Варна", "date": "2019.03.04", "title": "Пожар горя в бивше автстопанство във Варна"}
{"url": "https://www.standartnews.com/sport/blgarskoto-taekuondo-razvya-gordo-natsionalniya-tribagrenik-na-3-mart-386467.html", "text": "Сериозни поводи за гордост имахме на Националния празник 3 март, когато българското знаме се развя от най-високото място на почетната стълбичка, в последния ден на европейското клубно първенство по таекуондо.  Стефан Стаменов накара всички в залата да слушат \"Мила Родино\", след като спечели златен медал при кадети до 45кг. По пътя към златото той успя да преодолее категорично двама представители на Гърция, един от Украйна, а на полуфинала и финала имаше тежки съперници от Испания.  Борис Димов при кадети до 49кг., изигра четири срещи и успя да спечели бронзов медал.  \r\nРавносметката от завършилото европейско клубно първенство е седем медала за България. Владимир Далаклиев, Стефан Стаменов и Ерика Карабелова спечелиха златни медали, Николет Костова взе сребро, а Борис Димов, Митко и Александър Джорджеви са с бронзови отличия.  \r\nДруг повод за гордост имахме и от Виктория Иванова, която бе избрана за най-добър рефер на първенството.  \r\nОт 21 до 24 март София е домакин на второто Мултиевропейското първенство, което ще се проведе в столичната АСИКС АРЕНА. Към този момент има записани над 1500 състезатели, сред които са много от лидерите в световната ранглиста. Това означава, че първенството ще е едно от  най-големите, които се провеждат в Европа.", "date": "2019.03.04", "title": "Българското таекуондо развя гордо националния трибагреник на 3 март"}
{"url": "https://www.standartnews.com/sport/grigor-dimitrov-s-edno-myasto-napred-bez-igra-386451.html", "text": "Най-добрият български тенисист - Григор Димитров, се изкачи с едно място в световната ранглиста, въпреки че не е играл от януари, предава бТВ.  \r\nХасковлията за последно участва на Australian Open, а оттогава лекува контузия в рамото. Той има 1310 точки в актива си, което му отрежда 28-ата позиция.  \r\nЛидер продължава да бъде шампионът в Австралия Новак Джокович с 10955 точки, следван от Рафаел Надал с 8365 и Александър Зверев с 6595.  \r\nВ топ 4 се завръща неостаряващият Роджър Федерер. В събота Маестрото спечели титла №100 в професионалната си кариера. Той се изкачва с три места със своите 4600 точки.  \r\nЗа първи път в топ 10 попада гръцката сензация Стефанос Циципас, който стигна до финала в Дубай. Той е десети с 3175 точки.  \r\n1. (1) Новак Джокович (Сърбия)  \r\n2. (2) Рафаел Надал (Испания)  \r\n3. (3) Александър Зверев (Германия)  \r\n4. (7) Роджър Федерер (Швейцария)  \r\n5. (4) Хуан-Мартин дел Потро (Аржентина)  \r\n6. (5) Кевин Андерсон (Южна Африка)  \r\n7. (6) Кей Нишикори (Япония)  \r\n8. (8) Доминик Тийм (Австрия)  \r\n9. (9) Джон Иснър (САЩ)  \r\n10. (11) Стефанос Циципас (Гърция)  \r\n28. (29) Григор Димитров (България)  \r\n325. (326) Димитър Кузманов  \r\n481. (483) Александър Лазов  \r\n488. (491) Александър Лазаров  ", "date": "2019.03.04", "title": "Григор Димитров с едно място напред без игра"}
{"url": "https://standartnews.com/regionalni/remontirat-tsentralniya-ploshchad-v-kameno-386461.html", "text": " Централният площад в Камено ще бъде обновен, като ремонтът ще струва малко над 1,2 млн. лв. Това съобщи кметът на общината Жельо Вардунски. Парите са от държавния бюджет и са били отпуснати от правителството. Очаквало  се още тази седмица да бъде обявена обществената поръчка за ремонта. \r\n  Освен подмяна на настилката, проектът предвиждал на площада  да бъде изградена амфитеатрална сцена със седалки за публиката. В календара на община Камено има много културни инициативи и жителиите се надяват централният площад да стане едно красиво пространство. \"Идеята е площадът да се казва Васил Левски и в него да се постави паметник на Апостола\", посочва в перспектива кметът Вардунски. В общината вече е започнала благотворителна кампания за събиране на средства. \r\n ", "date": "2019.03.04", "title": "Ремонтират централния площад в Камено"}
{"url": "https://standartnews.com/sport/grigor-dimitrov-s-edno-myasto-napred-bez-igra-386451.html", "text": "Най-добрият български тенисист - Григор Димитров, се изкачи с едно място в световната ранглиста, въпреки че не е играл от януари, предава бТВ.  \r\nХасковлията за последно участва на Australian Open, а оттогава лекува контузия в рамото. Той има 1310 точки в актива си, което му отрежда 28-ата позиция.  \r\nЛидер продължава да бъде шампионът в Австралия Новак Джокович с 10955 точки, следван от Рафаел Надал с 8365 и Александър Зверев с 6595.  \r\nВ топ 4 се завръща неостаряващият Роджър Федерер. В събота Маестрото спечели титла №100 в професионалната си кариера. Той се изкачва с три места със своите 4600 точки.  \r\nЗа първи път в топ 10 попада гръцката сензация Стефанос Циципас, който стигна до финала в Дубай. Той е десети с 3175 точки.  \r\n1. (1) Новак Джокович (Сърбия)  \r\n2. (2) Рафаел Надал (Испания)  \r\n3. (3) Александър Зверев (Германия)  \r\n4. (7) Роджър Федерер (Швейцария)  \r\n5. (4) Хуан-Мартин дел Потро (Аржентина)  \r\n6. (5) Кевин Андерсон (Южна Африка)  \r\n7. (6) Кей Нишикори (Япония)  \r\n8. (8) Доминик Тийм (Австрия)  \r\n9. (9) Джон Иснър (САЩ)  \r\n10. (11) Стефанос Циципас (Гърция)  \r\n28. (29) Григор Димитров (България)  \r\n325. (326) Димитър Кузманов  \r\n481. (483) Александър Лазов  \r\n488. (491) Александър Лазаров  ", "date": "2019.03.04", "title": "Григор Димитров с едно място напред без игра"}
{"url": "https://standartnews.com/sport/blgariya-e-v-top-10-po-medali-na-evro-2019-386457.html", "text": "България завърши в топ 10 в класирането по медали на 35-ото европейско първенство по лека атлетика в зала, което се проведе от 1 до 3 март в Глазгоу. Златният медал на Радослава Мавродиева на гюле изкачи страната ни на 10-ото място от общо 49 страни участнички. Първата позиция е за Полша с 5 златни и 2 сребърни медала. Домакините от Великобритания са втори с 4 златни, 6 сребърни и два бронзови медала. На трето място е Испания с 3 титли, 2 втори места и едно трето. Шампионката Радослава Мавродиева се прибира в България тази вечер с полет от Лондон в 23,10 ч.", "date": "2019.03.04", "title": "България е в топ 10 по медали на Евро 2019"}
{"url": "https://standartnews.com/kultura/aktort-lyuk-peri-izdkhna-sled-insult-386500.html", "text": "52-годишният американски актьор Люк Пери издъхна след като претърпя тежък инсулт, предадоха световните агенции. Той беше приет по спешност в болница преди три дни. Лекарите са го поддържали в медикаментозна кома, за да дадат възможност на организма му да се възстанови след мозъчния удар, но не са успели да спасят живота му. Най-известната роля на Пери е като Дилън Маккей от поредицата от 90-те години на миналия век  \"Бевърли Хилс 90210\". Сериалът не слязе от малкия екран в продължение на 10 години.  Той участва също и в хитови филми като \"Петият елемент\" на Люк Бесон, \"Redemption Road\" и др. Наскоро Пери се върна към телевизионните продукции с роля в тийнейджърския драматичен сериал \"Ривърдейл\". Последната му роля беше в \"Имало едно време в Холивуд\" - най-новия филм на Куентин Тарантино, посветен на култа около Чарлз Менсън и убийството на Шарън Тейт.    ", "date": "2019.03.04", "title": "Актьорът Люк Пери издъхна след инсулт"}
{"url": "https://www.standartnews.com/sport/blgariya-e-v-top-10-po-medali-na-evro-2019-386457.html", "text": "България завърши в топ 10 в класирането по медали на 35-ото европейско първенство по лека атлетика в зала, което се проведе от 1 до 3 март в Глазгоу. Златният медал на Радослава Мавродиева на гюле изкачи страната ни на 10-ото място от общо 49 страни участнички. Първата позиция е за Полша с 5 златни и 2 сребърни медала. Домакините от Великобритания са втори с 4 златни, 6 сребърни и два бронзови медала. На трето място е Испания с 3 титли, 2 втори места и едно трето. Шампионката Радослава Мавродиева се прибира в България тази вечер с полет от Лондон в 23,10 ч.", "date": "2019.03.04", "title": "България е в топ 10 по медали на Евро 2019"}
{"url": "https://www.standartnews.com/sport/sportt-po-tv-za-4-mart-386466.html", "text": "15,00 Футбол, България, Втора лига: Локо ГО - Царско село; 17,30 Монтана - ЦСКА 1948 (пряко) 22,00 Футбол, Англия, Чемпиъншип: Шефийлд У - Шефийлд Юн (пряко) 22,00 Футбол, Испания, Ла Лига: Леганес - Леванте (пряко) 17,50 Спорт тото 21,15 \"Спорт в обектива\" 20,30 УЕФА Лига Европа - магазинно предаване 09,00 Зимна универсиада: Биатлон, индивидуално, мъже (пряко) 20,55 Снукър: Шампионат на играчите в Престън, първи ден (пряко)", "date": "2019.03.04", "title": "Спортът по тв за 4 март"}
{"url": "https://standartnews.com/svyat/yuzhna-koreya-i-sashch-zapochnakha-voenni-ucheniya-386463.html", "text": "Южна Корея и САЩ започнаха военни учения Съвместни военни учения под кодовото име „Тонмен“ („Съюз“) са започнали Южна Корея и САЩ, съгласно информация на южнокорейското министерство на отбраната. По негови данни на 2 март се е състоял телефонен разговор между министъра на отбраната на Република Корея Чжон Киеон Ду и и.д. ръководител на Пентагона Патрик Шанахан, които са се договорили за прекратяване на провежданите по-рано учения \"Kye Resolve\" и \"Foal Eagle\". Твърди се, че новите маневри ще бъдат по-малки като срок и мащаби, но броят на участниците не се съобщава. На брифинг в Сеул от министерството на отбраната са заявили, че Южна Корея не вижда проблем при провеждането на бойните действия от гледна точка на ситуацията на Корейския полуостров и подчертават , че въоръжените сили на страната ще поддържат надеждна боеготовност. САЩ и Южна Корея се надяват, че намаляването на мащаба на ученията ще допринесе за процеса на денуклеаризация на КНДР.   Като правило ученията \"Kye Resolve\" са се провеждали през март като част от маневрите \"Foal Eagle\". През 2018 г. те са отсрочени заради Зимната олимпиада в ПьонгЧанг, а след това са извършенив т.нар. дискретен режим в продължение на две седмици. Маневрите „Токсури“ (\"Foal Eagle\") се провеждат в Южна Корея от 1961 г.", "date": "2019.03.04", "title": "Южна Корея и САЩ започнаха военни учения"}
{"url": "https://standartnews.com/svyat/finansoviyat-direktor-na-huawei-sdi-kanada-386474.html", "text": "Финансовият директор на китайския технологичен гигант Huawei Мън Уанчжоу заведе дело срещу канадските власти. Обвинението е в нарушение на нейните конституционни права при ареста й във Ванкувър в началото на декември, предадоха световните агенции, цитирани от БТА. Адвокатите на Мън са внесли иск пред Върховния съд на канадската провинция Британска Колумбия. Той е за обезщетение за нанесени вреди и е насочен срещу членове на канадското правителство. Мън твърди, че е жертва на сериозни нарушения на конституционните й права при ареста й на летището във Ванкувър на 1 декември миналата година, извършен по искане на САЩ, както и при разпита след това. САЩ настояват за екстрадицията на Мън, като я обвиняват в измами, свързани с бизнес с Иран в нарушение на американските търговски санкции. Случаят породи безпрецедентна дипломатическа криза между Канада и Китай. Адвокатите на Мън оспорват условията, при които е била разпитвана клиентката им в продължение на три часа от митнически служители. Официално разпитът е бил част от рутинна проверка и едва накрая на Мън е било заявено, че тя е арестувана заради издадена заповед за арест. През трите часа митничарите преглеждали телефона, компютъра и багажа й, нарушавайки правата й, посочват адвокатите. Мън е дъщеря на основателя на Huawei. Тя беше пусната под гаранция от ареста и сега живее в жилището на съпруга си във Ванкувър. В сряда Мън ще се яви пред съда. Тогава ще бъде посочена дата на заседанието, на което ще се реши нейната екстрадиция, след като в петък канадското правителство одобри да се пристъпи към процедурата. Случаят може да отнеме месеци или дори години, преди да бъде разрешен, отбелязва агенция „Асошиейтед прес“. \r\n ", "date": "2019.03.04", "title": "Финансовият директор  на ‎Huawei съди Канада "}
{"url": "https://standartnews.com/svyat/16-mlrd-paunda-za-gradove-podkrepyashchi-brekzit-386493.html", "text": "\r\nДа се създаде фонд от 1,6 млрд. паунда, като със средствата бъде подпомаган икономическия растеж в градовете, подкрепящи Брекзит. Това предложи министър-председателят на Великобритания Тереза Мей, съобщи Ройтерс. Фондът \"За по-силни градове\", подробности за който се появиха в медиите миналия месец, е възприеман от мнозина като част от усилията на Мей да спечели подкрепа за сделката си за Брекзит от опозиционни лейбъристки депутати, представляващи райони главно в Северна Англия, подкрепили масово напускането на ЕС. Фондът ще бъде насочен към райони, където благосъстоянието изостава. Парите ще се използват за създаване на работни места, за квалификация на хората и за тласък на икономическата активност. \"Общините в цяла Англия гласуваха за Брекзит като израз на желанието си да видят промяна. Това трябва да е промяна към по-добро, с повече възможности и разширен контрол. Тези малки градове имат славно наследство, огромен потенциал и с правилната помощ - светло бъдеще\", каза Мей. Финансовият министър в сянка на опозиционната Лейбъристка партия Джон Макдонъл заяви, че фондът е \"подкуп за Брекзит\". \"Този фонд за малките градове намирисва на отчаяние от страна на правителството, сведено до подкупване на членове на парламента да гласуват за тяхното вредно водещо законодателство за Брекзит\", каза Макдонъл. Министърът по въпросите на жилищното строителство, регионите и местното самоуправление Джеймс Броукъншър пък коментира, че парите не са свързани с подкрепа за споразумението за напускане на ЕС. \"Това е финансиране, независимо от резултата\", каза Броукъншър пред Би Би Си, запитан дали парите са подкуп. \"Очевидно искаме да се осъществи споразумение. Но не, няма условия в този смисъл\". Вече са били отделени един милиард лири, като повече от половината отиват за малки градове в Северна Англия. ", "date": "2019.03.04", "title": "1,6 млрд. паунда за градове, подкрепящи Брекзит"}
{"url": "https://standartnews.com/biznes/rosatom-gotova-da-dostroi-aets-belene-386453.html", "text": "Държавната руска корпорация \"Росатом\" е готова наравно с други претенденти да участва в конкурса за възобновяване на строителството на атомната централа \"Белене\" в България и е способна да завърши изграждането на този обект в кратки срокове. Това заяви пред журналисти първият заместник-ръководител на руската правителствена администрация (така наречения Апарат на правителството) Сергей Приходко преди посещението на руския премиер Дмитрий Медведев в София, предаде ТАСС, цитирана от БТА \"Сега ние виждаме конструктивната нагласа на настоящото българско правителство, което има намерение да даде рестарт на съоръжението АЕЦ \"Белене\". Руската компания е готова наравно с други компании да участва в конкурсните процедури\", каза Приходко. Според него Русия притежава най-добрите реактори в света, отговарящи на най-висшите изисквания за безопасност, а \"Росатом\" е лидер в изграждането на атомни блокове. Приходко припомни, че основното технологично оборудване на централата вече е произведено и се намира в България. Руските специалисти са изпълнили голям обем от работа по проектирането и лицензирането, допълни той. \"Всичко това говори в полза на това, че \"Росатом\" е способен да осигури доизграждането на централата в кратки срокове и да участва в качеството на партньор във всички жизнени цикли на АЕЦ-а\", добави той. Приходко заключи, че веднага щом в София бъдат взети необходимите решения, може да се пристъпи към предметни консултации, в това число и относно финансово-икономическия модел на проекта и възможните форми на неговата поддръжка.    ", "date": "2019.03.04", "title": "\"Росатом\" готова да дострои АЕЦ \"Белене\""}
{"url": "https://standartnews.com/svyat/uragan-zatvori-letishcha-v-zapadna-evropa-386478.html", "text": "Заради силен вятър десетки полети от летище Схипхол в Амстердам днес имаха закъснение или бяха отменени, съобщи Ройтерс. Според сайта на летището са отменени около 70 европейски полета. Националният метеорологичен център предупреди за ветрове със скорост до 90 км/ч по холандското крайбрежие, пише dir.bg. Силният вятър в Западна Европа създаде сериозни проблеми и парализира няколко държави, съобщава АП. Белгия, Холандия и Германия са най-засегнати, тъй като има затворени летища и пристанища. Парковете в Париж са затворени за посещения заради силни ветрове, съобщи в Туитър кметството на френската столица. \"Парковете, градините и гробищата са затворени заради неблагоприятните метеорологични условия\", се казва в съобщението. Националната метеорологична служба \"Метео Франс\" обяви, че заради бурния вятър въвежда предпоследната, \"оранжева\" степен на тревога в 44 департамента във Франция, включително в района на Париж - Ил дьо Франс. По данни на службата във вътрешността на страната се очакват ветрове с пориви със скорост до 110 км/ч, а в департаментите на атлантическото крайбрежие - до 130 км/ч. \"Метео Франс\" предупреди, че лошото време може да се отрази на работата на въздушния, морския и железопътния транспорт и да причини прекъсване в електроснабдяването и телефонните връзки. Синоптиците приканиха жителите по възможност да не пътуват и да приберат на закрито всички предмети, които може да бъдат отнесени от вятъра. Силни ветрове създават проблеми и на организаторите на годишните карнавални шествия в цяла Западна Германия, а едно от тях дори е отменено. Организаторите на традиционно големи карнавални шествия в градове като Майнц, Кьолн и Дюселдорф се отказаха от участието на коне в днешните прояви. Кьолн се отказа и от знамената и транспарантите, а шествията в Дюселдорф и Мюнстер бяха отложени с два часа. Град Ботроп в района на Рур направо отмени парада си.  ", "date": "2019.03.04", "title": "Ураган затвори летища в Западна Европа"}
{"url": "https://standartnews.com/svyat/rosatom-e-gotova-da-dostroi-aets-belene-386437.html", "text": "Държавната руска корпорация „Росатом“ е готова, наравно с други претенденти, да участва в конкурса за възобновяване на строителството на атомната централа „Белене“ в България и е способна да завърши изграждането на този обект в кратки срокове. Това заяви първият заместник-ръководител на руската правителствена администрация Сергей Приходко преди визитата на руския премиер Дмитрий Медведев в София, предаде БНР. „Сега ние виждаме конструктивната нагласа на настоящото българско правителство, което има намерение да даде рестарт на съоръжението АЕЦ Белене“, отбелязва Приходко. По думите му Русия притежава най-добрите реактори в света, отговарящи на най-висшите изисквания за безопасност, а „Росатом“ е лидер в изграждането на атомни блокове. Приходко също така припомни, че основното технологично оборудване на централата вече е произведено и се намира в България. Той заключи, че веднага щом в София бъдат взети необходимите решения, може да се пристъпи към предметни консултации, в това число и относно финансово-икономическия модел на проекта и възможните форми на неговата поддръжка.", "date": "2019.03.04", "title": "\"Росатом\" е готова да дострои АЕЦ \"Белене\""}
{"url": "https://standartnews.com/sport/sportt-po-tv-za-4-mart-386466.html", "text": "15,00 Футбол, България, Втора лига: Локо ГО - Царско село; 17,30 Монтана - ЦСКА 1948 (пряко) 22,00 Футбол, Англия, Чемпиъншип: Шефийлд У - Шефийлд Юн (пряко) 22,00 Футбол, Испания, Ла Лига: Леганес - Леванте (пряко) 17,50 Спорт тото 21,15 \"Спорт в обектива\" 20,30 УЕФА Лига Европа - магазинно предаване 09,00 Зимна универсиада: Биатлон, индивидуално, мъже (пряко) 20,55 Снукър: Шампионат на играчите в Престън, първи ден (пряко)", "date": "2019.03.04", "title": "Спортът по тв за 4 март"}
{"url": "https://standartnews.com/svyat/pet-partii-v-noviya-estonski-parlament-386450.html", "text": "Пет партии влизат в новия естонски парламент, показват резултатите от проведените вчера избори. По предварителни данни избирателната активност е била малко над 63%. Либералите от Партията на реформите печелят най-много гласове на парламентарните избори в Естония. По данни от всички преброени бюлетини партията получава близо 29%. На второ място е Центристката партия на досегашния министър-председател Юри Ратас с 23%. По думите му, предстоят консултации за сформиране на коалиционно управление. Юри Ратас, министър-председател на Естония: Мисля, че имаме повече от една алтернативи, ако сме част от следващата коалиция и парламент. Пробив на тези избори прави крайнодясната, евроскептична и антиимигрантска Консервативна народна партия на Естония със 17,7%, която стана трета политическа сила.Мартин Хелме, председател на Консервативна народна партия на Естония: Със сигурност следващите седмици ще бъдат интересни. Искаме да участваме в управлението. Искаме да приложим нашата програма и да започнем да изпълняваме обещанията си към избирателите. Ще се опитаме да бъдем в правителството, но не на всяка цена. В новия естонски парламент влизат още Партия Отечество и Социалдемократическата партия, които са възможни коалиционни партньори на либералите. При тези резултати разпределението в 101-местния парламент ще бъде по следния начин. Либералите ще разполагат с 34 места, което е с 4 повече от сега. Центристите ще имат 26 мандата, с 1 по-малко. Консервативната народна партия на Естония получава 19 мандата, което е с 12 повече. Останалите две партии ще имат съответно 12 и 10 места.", "date": "2019.03.04", "title": "Пет партии в новия естонски парламент"}
{"url": "https://standartnews.com/svyat/karnavalna-treska-v-mnogo-evropeyski-gradove-386460.html", "text": "Настъпи времето на карнавалите в Европа. Шумни и пъстри шествия имаше в много европейски градове. \r\n  Участниците в кукерско шествие в хърватската столица Загреб, облечени в овчи кожи и с маски на зверове на лицата, дрънкаха с огромни звънци, опитвайки се да подплашат злите духове. Във френския град Дюнкерк десетки хиляди с боядисани лица и разноцветни костюми се събират, за да се повеселят на карнавалното парти. \r\n  Снимка: EPA Хиляди изпълниха улиците на португалския град Торрес Вердас. На преминаващите платформи бяха издигнати пародийни  фигури на световни лидери, сред които Доналд Тръмп и Ким Чен-ун. Имаше участници, облечени като огромни бутилки като възхвала на прочутото португалско вино, а фигура на Кристиано Роналдо направи известния футболист съпричастен към партито. Снимка: EPA Карнавална треска обхвана и италианския град Иврея, където се състоя традиционната  битка с портокали. Всяка година около 500 тона плодове се изпращат от Сицилия, за да послужат за оръжия в портокаловия бой.   Снимка: EPA А в далечна Бразилия прочутият карнавал също е в разгара си.", "date": "2019.03.04", "title": "Карнавална треска в много европейски градове"}
{"url": "https://standartnews.com/biznes/po-niski-taksi-za-prevodi-v-evro-ot-15-dekemvri-386484.html", "text": "Таксите за преводи в евро между страните от еврозоната и тези, които не използват общата валута, ще поевтинеят от 15 декември тази година. Новите регулации, предложени от българския евродепутат Ева Майдел и гласувани от Европарламента на 14 февруари 2019 г., бяха приети днес и от Съвета на Европа. С промените се уеднаквяват разходите за трансгранични плащания в евро между държавите от еврозоната и страните извън нея. Повишава се и прозрачността при таксите, свързани с услуги по превалутиране. \"В държавите-членки на еврозоната таксите върху тези преводи са или много ниски, пренебрежително ниски, или въобще не съществуват. За сметка на това в държави като България имаме най-високите такси, тъй като регламентът ще влезе в сила от края на 2019 година. Понякога за направен превод от 10 евро можем да платим такса от 15 евро\", обясни Ева Майдел /ЕНП/. Според проучване на международната компания \"Делойт\", банките в България поддържат най-високите такси в Евросъюза за получен превод в евро. Новите правила слагат край на дискриминацията срещу ползвателите на платежни услуги в рамките на ЕС, но извън еврозоната. Докато потребителите в еврозоната се възползват от единната зона за плащания в евро (SEPA), то тези, които живеят извън нея, продължават да заплащат високи такси за трансгранични плащания в евро.  В рамките на една година, таксите за трансгранични плащания в евро в ЕС трябва да бъдат в съответствие с таксите за националните заплащания направени в местната официална валута (правилото за „същата такса“). Освен това държавите членки са свободни да наложат правила на банките за прилагане на същите такси за трансграничните и за вътрешните плащания, които не са в евро. Новите мерки също ще предпазват потребителите от плащане на произволни разходи за превалутиране. При всяка транзакция те ще бъдат информирани относно сумата, която трябва да заплатят в местната валута и във валутата на тяхната сметка. За да се направят разходите за превалутиране по-прозрачни, ще има единна база за пресмятане на таксите за превалутиране на местата за продажба или на банкоматите (референтният процент на ЕЦБ + х% с максимални ставки за надценка определени индивидуално от банките). Потребителите ще получават електронно известие, като например текстово съобщение, имейл или известие на своите мобилни приложения или на уеб приложение на банката, относно приложимите такси за превалутиране. Банките ще трябва също да обявяват очакваните пълни разходи при банкови трансфери преди извършването на операцията. „ . Всеки българин, който превежда пари от или в друга държава на ЕС, ще спестява между 30 и 50 лева на превод. Ако за превод от 10 евро досега сме плащали средно между 30 и 50 лева такси, то сега цената за него ще бъде около 3-5 лева. Освен това осигурихме банките да дават по-ясна информация при плащане или теглене на пари с карта в чужбина. Това е втората малка революция в ЕС след тази с намаляването на роуминга”, коментира Майдел.", "date": "2019.03.04", "title": "По-ниски такси за преводи в евро от 15 декември "}
{"url": "https://standartnews.com/kultura/spomen-za-ivaylo-kraychovski-v-doma-na-kinoto-386455.html", "text": "Ден преди официалното откриване на 23-ия „София филм фест“, на 6 март от 18 часа в Дома на киното ще има специалната прожекция на „ФСБ – след 20 години“ по сценарий на Росен Елезов, Димитър Митовски и Стефан Китанов. Пълнометражната лента е за историята на прочутата формация, създала цяла епоха в родната рок музика. Групата е основана от Румен Бояджиев, Константин Цеков и Александър Бахаров в София през 1975 година. В началото тя е студиен проект и записва предимно кавъри, а първият им албум „Non Stop“ е издаден през 1977-а. Две години по-късно следва втори студиен албум – „ФСБ-II“, който съдържа оригинални композиции. Тогава към „ФСБ“ се присъединяват барабанистът Петър Славов и китаристът цигулар Иван Лечев. Първия им албум като квинтет – „Кълбото“, е издаден през 1980-а. Следващият студиен, „78 оборота“, се появява година по-късно и постепенно „ФСБ“ се превръща в група, изнасяща концерти в страната. През 1983-а излиза „След десет години“ с втори вариант на едноименния хит, а също и „Пак ще се прегърнем“ и „Ако спреш“. През същата година Александър Бахаров емигрира в Германия. В групата влиза Ивайло Крайчовски. Музикантите избират именно него, защото на прослушването той е единственият басист, който преди да започне да свири, си настройва баса. На следващата година на музикалния пазар излиза „ФСБ VI“. Сред песните са „Зимна къща“, „Не така“ и „Завръщане“. През 1985-а „ФСБ“ прави първите си издадени концертни записи, при това без многопистова техника. Седмият им студиен албум, „Обичам те дотук“, е последен. През 1988-а записват „Протегнах две ръце“, през 1989-а -  максисингъла „Няма как“/“Високо“/, a също и легендарната „Времето е наше“ с Орлин Горанов, Лили Иванова, Ваня Костова, Васил Найденов, Елвира Георгиева и Богдана Карадочева. Филмът на Митовски е своеобразен портрет на времето и представя на новите поколения групата, превърнала се в едно от най-уникалните и амбициозни явления в рок индустирията. Специалното събитие в Дома на киното с вход свободен е почит към паметта на Ивайло Крайчовски-Пифа, дългогодишен музикален директор и скъп приятел на „София филм фест“, който си отиде от този свят на 21 август 2018-а само на 57.", "date": "2019.03.04", "title": "Спомен за Ивайло Крайчовски в Дома на киното"}
{"url": "https://standartnews.com/kultura/vokalistt-na-the-prodigy-nameren-mrtv-v-doma-mu-386473.html", "text": "Вокалисът на The Prodigy Кийт Флинт е намерен мъртъв в дома му, съобщи The Sun. Музикантът е открит в имението му в  Данмоу в графство Есекс, а според първоначалната информация по тялото му няма следи от насилие. През ноември излезе седмият студиен албум на британската ейв банда, озаглавен „No Tourists“.  Кийт Флинт щеше да навърши 50 години на 27 март. Освен музиката другата му голяма страст са моторите. Prodigy е  създадена през 1990 г. от Лиъм Хаулет. Заедно с The Chemical Brothers и Fatboy Slim се считат за основоположници на жанра биг бийт, който достига върха на своята популярност в края на 90-те години на миналия век. Настоящият състав на групата включва Лиам Хаулет, Кийт Флинт, Лео Крабтрий и Максим. При създаването в бандата са още Лирой Торнхил и вокалистката и танцьорка Шарки. Те напускат съответно през 2000 и в самото начало през 1991.", "date": "2019.03.04", "title": "Вокалистът на The Prodigy намерен мъртъв в дома му"}
{"url": "https://standartnews.com/kultura/kameliya-se-razplaka-v-glast-na-blgariya-386456.html", "text": "Вторият епизод от кастингите на тъмно в сезон 2019 на „Гласът на България“ започна ударно с четири обърнати стола и ново попълнение за отбора на Иван Лечев. 29-годишната Ива Георгиева предизвика истинска битка между треньорите. Певицата е с успешна музикална кариера в Дубай, но мечтае за професионални изяви в родината. Тя получи признанието на Михаела Филева, че притежава най-впечатляващия глас от явилите се до момента мераклии за слава. Въпреки че Влади Ампов се опита да спечели Ива с тениска с надпис: „Отбор Графа“, в крайна сметка тя избра Иван Лечев. Първият дует в състезанието излезе с поп фолк хита „Две очи разплакани“ на Румяна, възроди болезнен спомен от миналото и разплака Камелия. След като Джулия и Магдалена напуснаха сцената без нито един обърнат стол, Камелия не успя да сдържи сълзите си за своята колежка Румяна, която загина в катастрофа. После Камелия спечели битката за двама от безспорните таланти - 25-годишният учител по музика Георги Пеев и актрисата Яна Огнянова. Михаела Филева привлече в тима си Вениамин Димитров от Бургас, открил утеха в музиката след лични трагедии. Михаела, Камелия и Графа оцениха високо представянето му, развълнувани от емоционалното и технически чисто изпълнение на хип хоп парчето „Чужди усмивки“ на Тото от „СкандаУ“. Михаела се включи и в битката за 16-годишната балканска и републиканска шампионка по карате Ния Крушева. С четири обърнати стола след Tell Me 'Bout It на Джос Стон тя отиде при Графа, въпреки че Филева се оказа дъщеря на дама сенсей с черен колан в бойния спорт. Актьорът Даниел Пеев с глас като за стендъп шоу вече също е в отбора на Графа.", "date": "2019.03.04", "title": "Камелия се разплака в „Гласът на България“"}
{"url": "https://standartnews.com/kultura/piyt-deyvidsn-i-keyt-bekinseyl-sa-dvoyka-386465.html", "text": "Пийт Дейвидсън и Кейт Бекинсейл официално станаха двойка. След известни спекулации двамата потвърдиха романса си със страстна целувка по време на хокеен мач. Слухове за евентуална връзка между 25-годишния бивш на Ариана Гранде и 45-годишната актриса витаят от началото на годината, когато те бяха видяни да отиват заедно на афтърпарти на Глобусите. Освен това миналия месец двамата бяха забелязани из Ел Ей хванати за ръка. Дейвидсън и Гранде се разделиха през октомври след краткотрайна връзка и 3-месечен годеж. Бекинсейл и дългогодишният й съпруг – режисьора Лен Уайзман, се разведоха през 2016-а.", "date": "2019.03.04", "title": "Пийт Дейвидсън и Кейт Бекинсейл са двойка"}
{"url": "https://standartnews.com/biznes/okolo-5-ot-brzite-krediti-sa-loshi-386464.html", "text": "Около 5% от бързите кредити са лоши и хората не успяват да ги върнат навреме. Данните са на Асоциацията за отговорно небанково кредитиране.  За да са сигурни, че ще получат парите си обратно, фирмите за мигновени заеми почти винаги изискват гарант по договора. Това обаче може да оскъпи кредита двойно.  Основният проблем на пазара на бързите кредити, според бранша, е, че хората не четат достатъчно на какво се съгласяват - например, такси за гарант, за просрочие, за бързина. По закон, фирмите за бързи кредити могат да начисляват лихва най-много до 50%. За тези, които не успеят да си намерят гарант, фирмите предлагат това като услуга - специално дружество гарантира за клиента. „Ако всички други социално са го изключили и не го подкрепят в този момент, има една компания, която си слага главата в торбата за това. За мен е логично при този риск това да има и съответната цена”, обясни председателят на Асоциацията за отговорно небанково кредитиране Николай Цветанов. „Таксата гарант обикновено е в рамките на 200-300 лева, а именно тези такси, а не лихвата, оскъпяват тези кредити. При заем 250 лв. за срок на изплащане 1 месец общото оскъпяване на кредита лихви, такси, не бива да надвишава 8-9 лева”, уточни Десислава Николова, финансов анализатор - \"Моите пари\".", "date": "2019.03.04", "title": "Около 5% от бързите кредити са лоши"}
{"url": "https://standartnews.com/biznes/gazovata-trba-tryabva-da-e-gotova-do-kraya-na-godinata-386470.html", "text": "    С Русия нямаме открити въпроси в областта на енергетиката. Имаме две теми. Едната е \"Белене\", а другата - втората тръба на \"Турски поток\". Що се касае до проекта \"Белене\", ние имаме съгласието на руската страна, ние си платихме изрядно реакторите.  Вече стана ясно, че \"Дженерал електрик\",  имат готовност да доставят електрическата част,  това е турбината \"Арабел\" и генератора, и двете на 1200 мегавата. Т.е. още от сега е ясно, че ние отиваме на нова мощност, разширена мощност, такава, каквато е по същество възможността на тези реактори.  Така че и тука на корпоративно ниво нещата са решени. Не е решен въпросът кой ще бъде инвеститорът и кой доколко ще участва в този процес, но това ще се реши след като бъде обявена процедурата за избор на инвеститор. Няма някакви противоречия между България и Русия, които да се решават на политическо ниво.    Втората тръба на \"Турски поток\" ще мине през България, а обстоятелствата показват, че отдавна нещата са сведени до корпоративно ниво.  За втората тръба на \"Турски поток\"  мина третата, вече ангажираща фаза на т. нар. \"открит сезон\". Бяха изтъртувани 90 % от капацитета на тръбата за 20-годишен период. Така е по изискванията на новия регламент на Европейския парламент. Тези 90% се разпределят между три фирми. Едната е \"Газпром експорт\", другата е \"Булгаргаз\", а третата е швейцарска. Тези 90 % се търгуват за 15 или 20-годишен период. А останалите 10% са за краткосрочни сделки, които се търгуват на платформа, аналогична на Българската независима енергийна борса. Капацитетът на тръбата е 15,75 млрд. куб. м. Но \"Турският поток\" е до нашата граница - до Малко Търново.  Защото тези количества газ, които влизат по втората тръба на \"Турски поток\", се търгуват на входа и на изхода. Примерно, явява се швейцарската фирма и си купува на входа определени количества газ. След това заявява капацитет и на изхода. Така   и през Бъргария не минават транзит, а България ги пренася до клиент от Европа, който си плаща преноса. Сумата е таксата за капацитет на входа и на изхода на системата, само че по новите правила - не за 1000 кубически метра, а за мегаватчас на ден. Т.е. изцяло ние приемаме новите изисквания на Европа. Обвързващите правила предвиждат още кандидатът да се задължи с офертата си да представи подписан договор за резервиране на капацитет и финансово обезпечение. Т.е. в случай, че страната, която е резервирала капацитета и е сключила договора, не транзитира газ, аз вземам от нейната банкова гаранция и си плащам кредита. Коренна е разликата от досегашната практика, която ние прилагахме по отношение на транзитирането, изграждането и експлоатацията на транзитните системи. В този случай европейските правила работят в наша полза.  \"Булгартрансгаз\" е собственик на системата, той я изгражда. В момента има открита процедура за участие в строителството. Но напълно е възможно през този период да се окаже, че ще има желаещи, които да придобият част от тази нова инвестиция. Това обаче е друга тема. В момента тя не е предмет на обсъждане. Защото  трябва да се мине през няколко фази - да се трансформира \"Булгартрансгаз\" от еднолично акционерно дружество в публична компания, да излязат неговите акции на борсата или да се обяви приватизация на 20, 30, 40 %. Но за това в момента никой не говори.  . Нито за стратегически инвеститор.  Инвестицията е в размер на  . Собствените средства, които трябва \"Булгартрансгаз\" да даде, са 496 308 000, а привлечените чрез кредит - 2 270 807 000. Те са пресметнати при лихвен процент не повече от 4 %.  1,4 милиарда е инвестицията за газопровода в територията на Сърбия. Там Русия изцяло финансира и изгражда тръбата, напълно  естествено е тя да си определи кой ще е доставчик на тръбите и кой ще изпълнява договора. При нас това не може да се случи, защото още не е приключила процедурата по избор на изпълнител. За разлика от \"Южен поток\", когато прозорецът беше отворен само няколко седмици, тука  . Ние сега отчитаме и със запетайките всички грешки, които допускахме за \"Южен поток\".  Причината е, че Русия има договор за транзит през Украйна до 1 януари 2020 г. И в момента се водят преговори с украинската страна. Аз извадих информация от националната газова компания на Украйна - \"Нафтогаз\", с която са проведени две срещи, но не е взето окончателно решение. Очаква се това да стане след президентските избори в Киев. Така че е по-скоро политически въпрос. Най-любопитното е, че се спрягат различни количества. Но ако се реализира \"Северен поток 2\", се получава нещо много любопитно. Според информацията на сайта на \"Нафтогаз\", през Украйна през 2013 г. са транзитирани 70 млрд. куб м, през 2014 - 60, през 2015 - 67, 2016 - 82, 2017 - 93,5 милиарда. . Това число го чух преди два месеца от Алексей Милер /б. ред. президент на \"Газпром\"/. И като погледнах балансите, които съм направил, то наистина ще има много тежки разговори. Но някакви минимални количества от 1 януари ще минават през Украйна. Любопитно е и дали ще стигне тръбата на \"Северен поток 2\" до Германия, 55 млрд. куб. м трябва да се обвържат с инфраструктура, която в момента се строи там. Т.е. има много условности, които поставят под съмнение, че на 1 януари 2020 година ще се прекратят доставките. Но за да се случи всичко това,  , за да имат руснаците аргументи пред Украйна. Защото разликата е огромна. Споменават се и 3-4 милиарда годишни разходи за транзит. Това означава, че  Но ще трябва тръбата ни до края на тази година да стане. Трасето е от 470 км и трябва да бъде изградено за 7-8 месеца. Отделно са компресорните станции. В момента ние се съревноваваме с времето. Всичко зависи и от това колко бързо ще бъде изграден газопроводът в Сърбия. Не е ясно и какво става в Унгария, защото тази тръба трябва да отиде като крайна дестинация в Баумгартнер, Австрия.  Но във всички случаи към днешна дата изглежда, че този процес е необратим и реално Медведев и Борисов няма за какво да си говорят по темата. В руската делегация ще има представител на \"Газпром\" или \"Газпромекспорт\". Но няма теми, които  да стоят за разрешаване на политическо ниво.   ", "date": "2019.03.04", "title": "Газовата тръба трябва да е  готова до края на годината"}
{"url": "https://standartnews.com/kultura/blum-i-peri-shche-se-venchayat-v-disnilend-386468.html", "text": "Орландо Блум и Кейти Пери ще се венчаят в увеселителния парк „Дисниленд“. Дизайнерът Маркъс Молинари, който ще бъде шафер на певицата, разкри подробности около сватбата на звездната двойка пред „Mirror“: „Ще бъде грандиозно събитие. Ще се опитам да облека нещо, с което да надмина булката. Тя в момента изцяло се е отдала на подготовката за церемонията и е готова да похарчи много, за да осигури сватбата на мечтите си. Кейти иска двамата с Орландо да си разменят брачните клетви в замъка на Пепеляшка в увеселителния парк във Флорида“. Говори се, че Пери вече е помолила Лайнъл Ричи да пее на церемонията.", "date": "2019.03.04", "title": "Блум и Пери ще се венчаят в Дисниленд"}
{"url": "https://standartnews.com/kultura/vokalt-na-the-prodigy-se-gotvel-za-turne-v-sashch-386476.html", "text": "Вокалът на The Prodigy Кийт Флинт, който бе открит мъртъв в дома си тази сутрин, се прибрал наскоро от турне в Австралия и се готвел за гастрол в САЩ през май, съобщи BBC. Говорител на полицията в Есекс е потвърдил, че служителите са били извикани в 8,10 часа на адрес в Брук Хил, Норт Енд, където са констатирали смъртта на 49-годишния мъж. Неговите близки са били информирани. Смъртта не се третира като подозрителна и няма да се прави разследване. Флинт бе една от най-емблематичните музикални фигури в Обединеното кралство през 90-те години. Той се присъединява към Prodigy през 1990 г. като танцьор, а по-късно става фронтмен заедно с рапъра Maxim. Освен дебюта им от 1992 г., всичките седем албума на групата са номер 1 в Обединеното кралство. Последният албум No Tourists е издаден през ноември 2018 година.", "date": "2019.03.04", "title": "Вокалът на The Prodigy се  готвел за турне в САЩ"}
{"url": "https://standartnews.com/kultura/vokalistt-na-the-prodigy-se-e-samoubil-386477.html", "text": "\"Не мога да повярвам, че казвам това, но нашият брат Кийт е отнел собствения си живот през уикенда. Аз съм шокиран, ядосан и с разбито сърце. Почивай в мир! Твой брат Лиъм\".  Това написа във фейсбук страницата на The Prodigy Лиам Хаулет -  основател, идеолог и член на британската група The Prodigy, в отговор на въпроси дали информацията за смъртта на Кийт Флинт е фалшива новина.  Вокалът на групата бе открит тази сутрин мъртъв в дома му.  Говорител на полицията в Есекс е потвърдил, че служителите са били извикани в 8,10 часа на адрес в Брук Хил, Норт Енд, където са констатирали смъртта на 49-годишния мъж. Неговите близки са били информирани. Смъртта не се третира като подозрителна и няма да се прави разследване. Смята се, че жената на Кийт, DJ Mayumi Kai, е била в Япония по време на смъртта му пише \"Мирър\". Кийт Флинт се прибрал наскоро от турне в Австралия и се готвел за гастрол в САЩ през май, съобщи BBC.  Флинт бе една от най-емблематичните музикални фигури в Обединеното кралство през 90-те години. Той се присъединява към Prodigy през 1990 г. като танцьор, а по-късно става фронтмен заедно с рапъра Maxim. Освен дебюта им от 1992 г., всичките седем албума на групата са номер 1 в Обединеното кралство. Последният албум No Tourists е издаден през ноември 2018 година. Кийт Флинт е роден през 1969 г. в Брейнтрий, графство Есекс. В училище е пълен отличник, но след това се отказва от учението и се отдава на страстта си към музиката и моторите. Като дете е имал  тежка дислексия, не се е разбирал с баща си и е бил толкова агресивен в училище, че е пращан на психолог. \"Винаги съм имал психични проблеми. Аз съм невероятно самоунищожителен,\" казва той пред \"Таймс\". Покрай моторите се запознава и с Лирой Торнхил - негов приятел, а по-късно и колега в групата. The Prodigy е основана през 1990 година. Първата песен на Флинт с нея беше Firestarter от 1996 г. Сингълът се задържа три седмици в челната позиция на британската класация. По време на почти 25-годишната си история Prodigy продават над 25 милиона плочи по целия свят и са носители на множество награди, между които две награди \"Брит\" и пет на MTV. Номинирани са и за две награди \"Грами\". Кийт е признавал публично, че мисли за самоубийство след десетилетие  злоупотреба с алкохол и наркотици. \"Вземах кока, трева, пиех много. Натопих се като гъба\", казва  той пред \"Таймс\". Признавайки, че си е помислил да се самоубие, добавя:  \"Но ти трябват топки,  за да се самоубиеш. Аз бях страхливец\". По-късно мениджърът на групата Джон Файърс да му помага да се откаже от наркотиците. А Кийт споделя, че музиката е станала новият му наркотик.  \"Това е като моето лекарство. Няма нищо по-тъжно от това да гледаш боксьор в тежка категория, който не е във форма и се разбива\", казва фронтменът. От самоунищожителния живот го спасява японката Маюми Кай, която е диджей.  \"Бяхме на турне и тя просто влезе в тази стая, в която бяхме. И вие знаете как е, просто не можех да говоря\", разказва Флинт. Бракът с Маюми Кай го кара да се откаже от наркотиците, алкохола и цигарите в полза на спокоен живот.  Когато Кийт не работи, прекарва времето си в джогинг, колоездене или наслаждавайки се на разходки с жена си и шестте си кучета. \"Обичаме да ходим на пикник със сандвичи, да шофираме през зелените алеи. Жена ми обича къщата, кучетата и животните, които имаме около нас, елените и лисицата, които идват и показват  главата си през оградата. Много е скучно и много не-рокенрол да се говори за това\", казваше Кийт приживе. Сега феновете му не могат да повярват, че си отиде една легенда, с която е израстнало поколението на 90-те.   ", "date": "2019.03.04", "title": "Вокалът на Prodigy се самоуби след като пребори дрогата /Обновена/"}
