{"url": "https://www.standartnews.com/svyat/putin-s-fitnes-v-samoleta-trmp-leti-s-19-televizora-381536.html", "text": "Първите мъже в държавата имат стотици срещи в различни страни, на далечни и близки континенти. Любителите на статистиката често пресмятат, че повече от половината им мандат преминава във въздуха. Затова президентските самолети са не просто най-сигурните и най-добре охраняваните летателни средства, но и идеалните места за работа и почивка. Предлагаме интересни факти за летящите кабинети на различни държавни глави по света. • Разходите за президентски самолети варират от няколко десетки до няколко стотин милиона щатски долара. Най-скъпият самолет в света, Boeing 787-8, обслужва мексиканския президент. Цената му е 218 млн. долара, колкото и този на американският държавен глава. Американската самолетостроителна компания „Боинг“ обаче наскоро получи договор на стойност 3,9 милиарда долара за два нови самолета 747-8, които ще бъдат използвани като \"Еър форс 1\" от американския президент. Те трябва да бъдат готови през 2024 г. • Бордът на американския \"Еър Форс 1\" е на две нива. На първото са ниво са разположени агентите на американските тайни служби, салоните за журналисти и гости, зала за персонала, конферентна зала, която може да се използва и като трапезария. На това ниво е и медицинския кабинет, офиса на президент и неговата спалня. Второто ниво на \"Еър Форс 1\" се използва от военните и американското разузнаване, като на него се намира и екипажът и пилотската кабина. Самолетът е оборудван с 19 телевизора, 85 телефона и разголага с електромагнитна защита в случай на ядрена атака. Президентът може да излезе директно от борда на самолета. Този вариант беше добавен след атаките от 11 септември 2001 г.  Авиокомпанията на германския президент може да лети 16 000 км, без да каца, 12 300 японския и почти толкова американския \"Еър Форс 1\". На борда на всеки един от тези самолети има добро захранване с гориво, което позволява директно зареждане по време на полет.  • Президентът на Руската федерация Владимир Путин се обслужва от специален авиоотряд „Русия“, който включва 68 самолета. На разположение на  Путин са четири специални самолета и 60 помощни, които са в постоянна готовност в халетата.  От началото на 2016 г. той ползва нов самолет Ил—96 300, който медиите нарекоха „Летящият Кремъл“. Мебелите в него са изработени от супер скъпо дърво и кожа, а металните части по тях са позлатени. Технологиите са най-модерните. Размахът на крилата на самолета е 61 метра, дължината му е 55 м, височината - 17,5 метра, скоростта - 900 километра в час, а теглото - 230 тона. Смята се, че изработката на две президентски машини, поръчани от Кремъл, е струват около 150 милиона долара. Руският президент обаче изостава в надпреварата по лукс във въздуха. Цената на двете машини на американския му колега Доналд Тръмп е 1,65 млрд. долара. • Средностатистическият президентски самолет разполага със спалня с баня, модерна кухня, конферентни зали и стая за секретни разговори с добра звукоизолация. В самолета на руския президент дори има и малка фитнес зала. А в този на щатския има отделен салон за американските тайни служби и отделен за представителите на медиите. • Кралят на Саудитска Арабия пътува в луксозния Boeing 747, който се нарича още „Flying Palace“. На борда на този самолет всичко е потопено в много лукс. Има дори и истински воден фонтан. • Емирът на Катар пътува с огромна свита - членове на правителството, роднини и помощен персонал. Общият брой на придружаващите лица достига 1000 души. Монархът пътува с 8 до 10 самолета едновременно, в които има стотици тонове багаж, в т.ч. лични вещи, храна и лимузини. • Секретарят на Китайската комунистическа партия няма президентски самолет. Той прави държавни посещения в други страни на Boeing на компанията „Air China”, които са преоборудват преди всяко негово пътуване и след края на посещението се връщат обратно на редовни линии. • В президентските пътнически самолети на САЩ, Франция, Бахрейн и някои други страни по света има миниоперационни зали, а заедно с първите държавни глави винаги пътуват лекарски екип, подготвени за всякакви екстрени ситуации.", "date": "2018.12.29", "title": "Путин с фитнес в самолета, Тръмп лети с 19 телевизора"}
{"url": "https://www.standartnews.com/sport/sautgeyt-i-keyn-s-ordeni-ot-kralitsata-381533.html", "text": "Мениджърът на Англия Гарет Саутгейт и носителят на \"Златната обувка\" от Световното първенство в Русия Хари Кейн бяха наградени от кралица Елизабет II. Саутгейт бе удостоен с ОВЕ - Офицер на Ордена на Британската империя заради класирането на Англия на полуфиналите на Световното първенство в Русия. \"Аз съм невероятно горд англичанин, тъй като имах възможността да представя страната си като играч повече от 50 пъти и след това да ръководя отбора на световното първенство, а това бе абсолютна привилегия. Надявам се, че всички, които ме подкрепят през цялата ми кариера, се чувстват горди от факта, че съм получил тази чест, защото нямаше да бъда в тази позиция без тази помощ и напътствия\", заяви Гарет Саутгейт. Кейн, който отбеляза шест гола, за да спечели Златната обувка в Русия, бе удостоен с MBE - Член на Ордена на Британската империя. \"Наистина е доста сюрреалистично. Това беше страхотна година за клуба и страната. Много съм щастлив за нашата страна, когато се върнахме в Англия разбрахме колко добро е било лятото за цялата нация. Изключително съм горд да бъда част от това и очевидно благодарен на всички мои съотборници, всички мои треньори в Тотнъм, Англия, Маурисио Почетано, Гарет Саутгейт, всички служители, момчетата - и без тях нямаше как да получим тези награди\", каза Хари Кейн.", "date": "2018.12.29", "title": "Саутгейт и Кейн с ордени от кралицата"}
{"url": "https://www.standartnews.com/regionalni/novi-proekti-prez-novata-godina-v-stara-zagora-381525.html", "text": "догодина в Стара Загора са за инфраструктурата в кв. „Самара 1“ на стойност 5,2 млн. лв., разширението на новия парк „Артилерийски“ за 5 млн. лв., от които 1,5 млн. общински средства и 3,5 млн. лв. държавни, обновяване на т.н. руски пазар, и на летния театър. Това обяви кметът на общината Живко Тодоров на последната си за тази години среща с местните журналисти. Ще се търсят средства и цялостно реновириане на един от занемарените паркове в града - станционната градина. \r\n  През новата година ще отвори врати и Дом „Литературна Стара Загора“, а общината щял започне процедура за обявяване къщата на Веселин Ханчев ще бъде обявена за културата от местно значение. Кметът увери, че щял бъде направен оглед и на всички стари къщи в Стара Загора, които биха могли да бъдат защитени от закона и запазени за поколенията. \r\n   По препоръка на Камарата на архитектите, на мястото на стария общински съвет,  който бе съборен и там зейна негледен площад, ще бъзе изгрден малка обществена сграда за административни нужди, информира още Живко Тодоров.  \r\nОколо 100 млн. лв. ще бъдат харчовете на общината за 2019 г., като основен акцент в тях е обновяване на инфраструктурата. Няма да се вдигат местните данъци и такси, ще бъде променен само данъкът за автомобил заради новото законодателство, но са предвидени най-ниските стойности, увери кметът Тодоров. \r\n ", "date": "2018.12.29", "title": "Нови проекти през новата година в Стара Загора"}
{"url": "https://www.standartnews.com/regionalni/byal-tigr-radva-starozagorskite-detsa-381526.html", "text": "\r\n  В старозагорския зоопарк вече живее бял тигър, предоставен безплатно от друг зоокът, обяви старозагорският градоначалник Живко Тодоров. Голямата бяла котка била единствена в България и е истинска атракция за старозагорци и гостите на града, най-вече за децата. \r\n Предстои обновяването и на старозагорския зоопарк и превръщането му в модерна зоологическа градина по всички европейски стандарти, обяви атракция. Това съобщи днес кметът  Тодоров на последната си за тази година среща с журналисти. \r\n ", "date": "2018.12.29", "title": "Бял тигър радва старозагорските деца"}
{"url": "https://www.standartnews.com/sport/top-menidzhr-poiska-obyavyavane-na-levski-v-nesstoyatelnost-381529.html", "text": "Фирмата “Глобъл мениджмънт” на мениджъра Николай Жейнов подаде молба до Софийски градски съд Левски да бъде обявен в несъстоятелност, съобщи \"Топспорт\". Това се е случило на 21 декември 2018 година. Интересното е, че мениджърът е с основна заслуга за привличането на част от чужденците на \"Герена\" през последните няколко години. Той взе участие и в трансферите на част от чуждестранните играчи, които и в момента са в клуба. Става въпрос за Габриел Обертан, Серджиу Буш и други.Това е втора фирма, която поиска сините да бъдат обявени в несъстоятелност. Преди две седмици същото стори и “Титан 77”, но малко по-късно собствениците й обявиха, че ще оттеглят иска.", "date": "2018.12.29", "title": "Топ мениджър поиска обявяване на Левски в несъстоятелност"}
{"url": "https://www.standartnews.com/biznes/bnb-s-nadzorni-merki-spryamo-chetiri-banki-381538.html", "text": "Българската народна банка (БНБ) е наложила надзорни мерки спрямо четири банки, в които са установени нарушения на регулаторната рамка. Това се разбира от отчета на БНБ за първото полугодие на 2018 г., съобщи БНР. Имената на банките, които са били под надзор, не се споменават. От БНБ отчитат, че при някои банки има \"недостатъчна ангажираност\" на ръководствата в управлението на кредитния риск. Според БНБ при някои банки трябва да се подобри цялостният подход спрямо процеса на вътрешен анализ на рисковете и адекватността на капитала. Препоръката на БНБ е заради изискването за по-добра устойчивост на кредитните институции в условията на стрес и необходимостта да се предвидят всички значими рискове. В отчета на БНБ за първото полугодие на 2018 г. се посочва, че банковата система е стабилна.  ", "date": "2018.12.29", "title": "БНБ с надзорни мерки спрямо четири банки"}
{"url": "https://www.standartnews.com/balgariya-obshtestvo/saniran-blok-s-lika-na-yoan-pavel-ii-posreshcha-papata-v-rakovski-381527.html", "text": "Огромен портрет на покойния папа Йоан Павел II върху саниран блок ще види папа Франциск, когато през май дойде в Раковски. 25-хилядният град, считан за неофициалната столица на родните католици, беше включен в програмата на Светия отец по време на визитата му у  нас догодина. Санираните блокчета в Раковски са изписувани откъм главния път на новия център, пише TrafficNews.bg. Сградите са построени през 1982 г., но са преобразени благодарение на програмата за енергийна ефективност. Капандурите са подменени, входните врати към сутерените са сменени с метални, а старата стълбищна дограма – с ПВЦ. Сградите са боядисани с минерална мазилка. От противопожарна гледна точка, по фасадите са положени пожарозащитни ивици от каменна вата. Роденият като Карол Юзеф Войтила папа Йоан Павел II  оглавяваше Римокатолическата църква от 16 октомври 1978 година до смъртта си на 2 април 2005 г. Полякът стана първия славянин, седнал на престола във Ватикана. Той посети България през май 2002 г. Беше канонизиран за светец през 2014 г..", "date": "2018.12.29", "title": "Саниран блок с лика на Йоан Павел II посреща папата в Раковски"}
{"url": "https://www.standartnews.com/svyat/proverka-na-sdebnoto-dosie-i-65-liri-taksa-za-blgarite-na-ostrova-381520.html", "text": "Видеоклип, разясняващ какво очаква пребиваващите във Великобритания европейски граждани след Брекзит, предизвика вълна от критики и гневни реакции в социалните мрежи. \r\nВидеото с продължителност 43 секунди  беше публикувано в \"Туитър\" от британското вътрешно министерство. В него се обяснява, че гражданите на държави членки на Европейския съюз, които живеят или желаят да се установят във Великобритания след 2021 г., ще трябва да минат през проверка на самоличността, местожителството и съдебното си досие от страна на британските власти. А тези от тях, които не разполагат със статут на постоянно пребивaващи, ще трябва да заплатят при регистрацията си 65 британски лири. Извършването на тази процедура ще започне от 30 март 2019 г. (ден след предполагаемата дата на Брекзит) и ще продължи до 30 юни 2021 г. \"Според нас напомнянето по Коледа, че трябва да подадем молба, за да останем в страната, където живеем, няма да се приеме много добре по цялата страна. Лош тайминг\", заявиха от асоциацията \"Трите милиона\" (the3Million), която защитава интересите на европейците във Великобритания. Главният редактор на списание \"Спектейтър\" Фрейзър Нелсън определи видеото като  \r\nНяколко живеещи във Великобритания европейски граждани също изразиха недоволството си от обявените от министерството мерки. Сред тя е пребиваващата в Единбург датчанка Лене Крухофер. В отговор на запитване от Франс прес британското външно министерство заяви, че е \"жизненоважно гражданите на Европейския съюз и членовете на семействата им да знаят какво да правят\", когато започнат процедурите по регистрация през март догодина, съобщава БТА. \r\n\"Гражданите на Европейския съюз допринасят много за икономиката ни и за обществото ни и ние искаме те да останат\", заяви говорител на министерството.", "date": "2018.12.29", "title": "Проверка на съдебното досие и 65 лири такса за българите на Острова"}
{"url": "https://www.standartnews.com/balgariya-obshtestvo/emblematichna-sgrada-vv-varna-pred-rukhvane-zaradi-grtsi-381534.html", "text": "Емблематична сграда във Варна, паметник на културата, е заплашена от срутване, алармира bTV. Причината е отказ на собствениците, които са двама гърци, да я реставрират. От общината планират да извършат ремонта и да ипотекират зданието. Сградата е дело на най-изтъкнатия архитект Дабко Дабков (1875-1945), който проектира повечето значими сгради в морската ни столица след като се дипломира в Германия. . Застрашеното здание е обявено за продан от гърците, които са му сложили цена от близо 1 милион евро. В началото на годината общината издава разрешение за строеж, реставрация и смяна на предназначението на имота. Предстои издаването на заповед за незабавното ѝ укрепване. Главният архитект на общината Виктор Бузев уверява, че ще се справят с проблема и общината ще стане съсобственик с тези лица. Близо 600 са паметниците на културата във Варна. От тях 100 са опасни, както за живеещите в тях, така и за преминаващите пешеходци. Предстои ипотека в полза на общината за още 9 опасни паметници на културата.", "date": "2018.12.29", "title": "Емблематична сграда във Варна пред рухване заради гърци"}
{"url": "https://www.standartnews.com/svyat/yunker-se-smnyava-dali-rumniya-mozhe-da-vodi-es-381528.html", "text": "Председателят на Европейската комисия Жан-Клод Юнкер поставя под въпрос способността на румънските власти да водят Европейския съюз, съобщи АФП. 64-годишният бивш премиер на Люксембург стана известен със странните залитания в походката по време на важни форуми, които според мнозина се дължи на страстта му към чашката, а други обясняват с болките от ишиас. Юнкер изрази съмнения дали Румъния разбира какво е нужно, за да бъде председател на Европейския съвет. Той призна, че Румъния технически е добре подготвена за председателствотои подчерта, че действията на Букурещ изискват способност да изслушва другите и силен стремеж да остави интересите си настрана през този период. През тази година България и Австрия бяха ротационни председатели на Европейския съюз, а през 2019 г. ще бъдат Румъния и Финландия. 2020 г. ротационното председателство ще бъде поето от Хърватия и Германия. Румъния ще поеме председателството от 1 януари 2019 г. за първи път от присъединяването си през 2007 г. ЕС обвинява правителството в Букурещ, че не прави достатъчно в борбата срещу корупцията. В основата на критиката е законодателни промени, които могат да амнистират осъдени за корупция.Брюксел се опасява от отслабване независимостта на румънската правосъдна система.", "date": "2018.12.29", "title": "Юнкер се съмнява дали Румъния може да води ЕС"}
