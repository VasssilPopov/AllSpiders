{"url": "https://www.standartnews.com/regionalni/uchenik-ot-varna-stana-shampion-na-mezhdunarodna-olimpiada-po-ruski-ez-380310.html", "text": "Единайсетокласникът в частното средно училище „Юрий Гагарин\" във Варна Руслан Настаев стана първи на  XVI  Международна олимпиада по руски език в Москва.  Той е спечелил наградата в конкуренцията  на повече от 300 участници от цял свят, съобщиднес Радио Варна. Преди това Руслан е преминал през ситото на два предварителни кръга. В тях дистанционно, в реално време, е  решавал  писмен тест и е  направил съчинение на руски език. За финала на Олимпиадата Руслан Настаев се е подготвял усилено -  всеки ден след часовете е имал допълнителни занимания по руски език. Миналата година той спечели среброто в най - авторитетното състезание по руски език в света, припомянат от неговото школо. \r\nОтличието на варненския ученик му позволява  безплатно обучение в престижния Държавен институт \"А.С. Пушкин\" в руската столица.    о.\"Най-добро съчинение\" на XVI Международна олимпиада по руски език в Москва. \r\nОтличие е спечелил и още един варненски участник в Олимпидата по руски  - Ванила Варавка,  в категорията \"Най-добро съчинение\".", "date": "2018.12.09", "title": "Ученик от Варна № 1 на световна олимпиада по руски"}
{"url": "https://www.standartnews.com/svyat/masha-i-mechoka-instrument-na-ruskata-propaganda-380290.html", "text": "Информационната война между Русия и Запада придоби нови измерения в последно време, след като публикация в британския вестник „Таймс“ обяви популярния руски детски телевизионен сериал „Маша и Мечока“ за инструмент на „кремълската пропаганда“ и на „меката сила“ на Москва. Авторът на статията твърди, че мечокът е персонаж, призван да „промени образа на Русия в съзнанието на децата от негативен към позитивен“. В интерес на истината трябва да се каже, че в материала се цитират критици, които са от бивши съветски републики, а днес независими държави, като Естония и Литва например. В друга серия от филмчето Маша с фурашка на граничен полицай от бившия Съветски съюз, изгонва заека от зеленчуковата градина на Мечока. Критиците решават, че по този начин Русия демонстрира „защита на границите си“. Продуцентът на сериала Дмитрий Ловейко не се притеснява от страните мнения. Той припомня, че мненията критиците от бившите съветски републики са изразили още преди две години, т.е. те едва ли са меродавни вече. „След публикацията в „Таймс“ болшинството от британските зрители на сериала в мрежата започнаха да го защитават“, казва Ловейко. Агенция „РИА Новости“ пък отбелязва, че анимационният филм „Маша и Мечокът“ е в Топ 5 на най-популярните брандове в Европа. За него знаят повече от 70% от децата, а в страни като Чили и Тайван например – над 90 на сто. „Маша и Мечока“ е и в категорията на т.нар. „вечнозелени брандове“ (evergreen brands), които могат да станат класика. Анимационният сериал за първи път вижда бял свят през 2009 г. и до ден днешен е най-популярното телевизионно шоу в Русия, твърди Ловейко. Тази година руснаците ще гледат и новогодишно издание под заглавие „Маша и Мечока. Много детективска история“. През 2015 г. американското специализирано издание Animation Magazine включи „маша и мечока“ в списъка на „250 телевизионни шоута, на които е писано да станат класика“, като „Том и Джери“ или „Мики Маус“, хвали се Дмитрий Ловейко. Година по-късно (през 2016-а) Animation Magazine нарича създателя на сериала Олег Кузовский „новатор в световната анимация, заради приноса му за глобалното развитие на анимационната индустрия“. Причината е, че той става изобретател на нов вид забавна двойна „възрастен и дете“, с възможност за разширяване на пазара. Последното се потвърждава и от Ловейко. „Светът се разширява непрекъснато, случват се нови неща, хората се връщат към други свои любими предавания. Дори ако в някоя страна интересът затихва, няма значение, има други държави. Още не сме пуснали сериала в Япония, в Китай… В САЩ не е така широко представен, както ни се иска. Там само 55% от децата познават анимационния ни филм“, шегува се Ловейко.", "date": "2018.12.09", "title": "\"Маша и Мечока\" - инструмент на руската пропаганда?"}
{"url": "https://www.standartnews.com/biznes/s-4-izkustveni-pisti-pamporovo-otkri-ski-sezona-380292.html", "text": "Хиляди скиори, туристи и студенти оживиха Пампорово в деня на откриването на ски сезона. Четири отворени писти предлагат добри условия за ски в курорта, информират от Планинската спасителна служба. Ски зоната се заснежава от система от близо 300 оръдия за изкуствен сняг. Лифтовете в Пампорово днес возят безплатно всички посетители, а от 9 до 21 декември е в сила промоционална цена на дневната лифт карта- 37 лв. В района на ски център \"Малина\" е издигната парти шатра, в която се провежда второто издание на \"8 декември - Фестивалът\". Над 2000 студенти от университети от цялата страна избраха да празнуват 8 декември в Пампорово. Шатрата с капацитет 3000 души е с модерно аудио- визуално оборудване. Първата вечер от студентския фест бе HIP-HOP & COMMERCIAL парти. Покриването на пистите в курорта с изкуствен сняг продължава и в следващите дни. Очаква се до 22 декември да бъдат заснежени и обработени близо 80% от пистите в ски зоната.", "date": "2018.12.09", "title": "С 4 изкуствени писти Пампорово откри ски сезона"}
{"url": "https://www.standartnews.com/svyat/skopie-nareche-dumite-na-karakachanov-vrazhdebni-380295.html", "text": "Изявлението на Красимир Каракачанов е отлична възможност за контраотговор и създаване на отрицателни нагласи, които ще ни отдалечат едни от други и ще създадат враждебност вместо приятелство. Това се казва в декларацията на македонското Министерство на външните работи по повод изявлението на Каракачанов, в което той заплаши Република Македония с блокада на членството й в ЕС и НАТО, ако премиерът Зоран Заев продължава да твърди, че има македонски език, пише БГНЕС. \"Подписахме Договор за приятелство. Ще изграждаме приятелство, но това означава взаимно уважение, уважение и за интересите на съседа. Република Македония ще продължи и в бъдеще активната си, конструктивна и добросъседска политика, която е в духа на договора с България и европейските ценности, които зачитат и двете страни\", се казва в декларацията.", "date": "2018.12.09", "title": "Скопие нарече думите на Каракачанов враждебни"}
{"url": "https://www.standartnews.com/biznes/upravitelyat-na-bnb-bankoviyat-sektor-se-podobryava-380302.html", "text": "Състоянието на банковия сектор у нас се подобрява през последните 3 години. Такава е оценката е на управителя на БНБ Димитър Радев, която той представи в интервю за БНТ. Влизането на страната ни в Банковия съюз е първата стъпка към присъединяването към Еврозоната. В началото на следващата година ще бъде направена задълбочена оценка на банките у нас. Мерките, които се предприемат, дават основание на Димитър Радев да вярва, че процесът ще премине гладко. „ Ще има увеличаване на функциите на Европейската централна банка, но това ще става в рамките на близко сътрудничество между ЕЦБ и БНБ и като модел това няма да се различава от организацията на надзорната дейност, която съществува в Еврозоната“, обясни шефът на БНБ. В рамките на една година ще има яснота кога и как ще се присъединим към банковия съюз, обяви управителят на БНБ. Според него бъдещо въвеждане на еврото у нас не би довело до сериозно нарастване на инфлацията. Това, което категорично може да се каже, е че по отношение на паричния режим няма да има инфлационни импулси над здравословните равнища, както на тази първа стъпка Банковия съюз и валутния механизъм, така и с приемането на еврото. Това обаче категорично не означава, че цените ще останат неизменни. Ние се намираме в процес на реална конвергенция. Този процес, наред с другото, означава доближаване до средните равнища в Европа както на доходите, така и на цените. Консолидацията на банките е естествен процес, които не трябва да буди притеснение, коментира управителят на БНБ. Очаква се в едни по-дългосрочен период в резултат на този процес да възникнат няколко големи европейски банки, които ще бъдат съпоставими като размер с големите американски и с банките в Азия. Това в никакъв случай не означава, че по-малките национални банки ще изчезнат. Техният брой ще се оптимизира, но те ще имат място на пазара и в бъдеще. Димитър Радев потвърди прогнозите, че сме в предверието на нов цикъл на нарастване на лихвите. „Това е нещо, което вече наблюдаваме в САЩ, при тях увеличението на лихвите започна през месец декември 2015г. Към момента лихвите са вече 2- 2,25%там, а тръгнаха от равнища 0- 0,25%. Това, което централните банки правят, е този процес да бъде плавен и добре комуникиран. Очакваме този процес да започне в Европа през втората половина на следващата година, каза той. По-високите лихви ще се отразят добре на хората, които имат спестявания в банките, защото ще им носят по-висок доход. По думите на Димитър Радев се забелязват и ясни знаци за забавяне на икономическия растеж в световен план. „Рано е да говорим за финансова криза, но има явни индикации за забавяне на икономическия растеж. Това показва, че ние ще навлезем в един икономически цикъл на не толкова добри икономически времена в сравнение с последните близо 10 години“, заяви Радев. Според Димитър Радев е трудно да се предвиди колко време ще продължи и какъв ще е размерът на забавения растеж, тъй като върху този процес влияние оказват и политически, и икономически фактори. Увери, че БНБ предприема необходимите мерки, за да ограничат негативните последствия.", "date": "2018.12.09", "title": "Управителят на БНБ: Банковият сектор се подобрява"}
{"url": "https://www.standartnews.com/biznes/banker-1-milion-blgari-sa-funktsionalno-negramotni-380309.html", "text": "Заради системното недофинансиране на образованието у нас има около 1 млн. души, които са функционално неграмотни, обяви пред бТВ банкерът Левон Хампарцумян, който стана „Банкер на 2018 г.”. По думите му страната ни винаги е била най-бедната държава в Европа, дори по времето на комунизма. „През 1944 г. България е на същото икономическо положение като Дания – селскостопански държави с наченки на индустрия. След това едно развитие на социализъм ни докарва през 1990 г. да сме в икономически фалит. Не последните 30 години са ни вкарали в беля, а предишните 50 плюс следващите 30”, каза Хампарцумян. „На тези хора (функционално неграмотните – бел.ред.) дори да им предложиш работа, нямат елементарната квалификация да я свършат. Ако преди 30 години се хванеше един не много образован човек – след 3 месечен курс, той става тракторист. Днес един трактор струва 30 млн. евро, а таблото му е малко по-просто от това на самолет – не може с три месеца да се научиш”, посочи банкерът. Финансистът заяви, че е важно да има голяма средна класа и подходяща инфраструктура, за да се повиши стандартът на живот в България. Хампарцумян сравни начина на живот на семейство Баневи с този на френската кралица Мария Антоанета, която е останала в историята с изказването си „Като нямате хляб – яжте пасти”. „Арогантното потребление в едно бедно общество е толкова безвкусно и неприемливо. (…) Аз като отговарях за приватизацията на тях нищо не съм им продавал. Според мен, това което са правили е било в рамките на законите, такива каквито са ги писали тогава. Апетитът идва с яденето, с времето са направили неща, които също ги пише в законите, но в Наказателния кодекс”, заяви Хампарцумян. Банкерът заяви, че българската икономика през последните години расте. Банките успяват да покрият старите си дългове и да бъдат на печалба. Хампарцумян коментира и изказването на шефа на Асоциацията на банките Петър Андронов, че идва краят на ниските лихви. „Ниските лихви, който виждахме последните години, бяха мярка за стимулиране на икономиката за излизане от кризата, завъртане на колелото. Тази парична маса, при опасност от инфлация се изтегля и трябва лихвите да тръгнат нагоре. Това е начинът, по който централните банки прибират парите, които са напечатани, за да стимулират икономиките в лошите години. Не се очаква рязко повишаване, за да не се създава шок в икономиката”, каза Хампарцумян.", "date": "2018.12.09", "title": "Банкер: 1 милион българи са функционално неграмотни"}
{"url": "https://www.standartnews.com/sport/pechalbite-v-tototo-minavat-9-115-000-lv-za-chetvrtk-380329.html", "text": " След тегленето на печелившите числа в 98-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо   Джакпотът в играта 6/49 ще бъде   За играта 6/42 джакпотът ще е   В играта 5/50 сумата е до   а в Тото Джокер –   Печалби от играта: Печалби от играта         :     Печалби от играта:              В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 97-и тираж без допълнителен залог. Утре, 10 декември, ще бъдат изтеглени печелившите комбинации за 98-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.             В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  който спечели  защото беше по-бърз и съобразителен от своя съперник   който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева. Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .    ", "date": "2018.12.09", "title": "Печалбите в тотото минават 9 115 000 лв за четвъртък"}
{"url": "https://www.standartnews.com/sport/mesi-schupi-nov-rekord-380297.html", "text": "Аржентинският футболист Лионел Меси вкара два гола (17-а и 65-а мин) за категоличната победа на Барселона, като гост на Еспаньол с 4:0. Двубоят бе от 15-ия кръг на испанската Ла Лига. И двата гола на Бълхата бяха от преки свободни удари. За Барса вкараха още Усман Дембеле (26) и Луис Суарес (45). С победата Барселона оглави еднолично класирането с 31 точки, като се откъсна пред Севиля и Атлетико (Мадрид), които имат по 28 т. Еспаньол допесна четвърта поредна загуба, а Меси вече има 11 гола за сезона. Така той стана първият футболист в историята на испанския елит, който вкарва повече от 10 гола в 13 поредни години. Други срещи от 15-ия кръг: Виляреал – Селта 2:3, Атлетико (Мадрид) – Алавес  3:0, Валенсия – Севиля  1:1. Днес - Ейбар – Леванте, Уеска – Реал (Мадрид), Сосиедад – Валядолид, Бетис – Райо Валекано. В понеделник: Атлетик (Билбао) – Жирона", "date": "2018.12.09", "title": "Меси счупи нов рекорд"}
{"url": "https://www.standartnews.com/svyat/kitay-osvobodete-finansovata-direktorka-na-khuauey-380293.html", "text": "Китай предупреди Канада, че ще има сериозни последствия, ако тя не освободи незабавно финансовата директорка на \"Хуауей\" Мън Ванчжоу, която бе арестувана на 1 декември по молба на САЩ по подозрения в измама, свързани с предполагаемо нарушаване от китайската компания на американските санкции срещу Иран, предадоха Ройтерс и ТАСС. Мън може да бъде екстрадирана в САЩ, но все още не е взето такова решение. Тя е дъщеря на основателя на \"Хуауей\". Ако бъде екстрадирана в САЩ, Мън ще бъде обвинена там в заговор с цел измама на редица финансови институции. По всеки пункт от обвинението се предвижда наказание до 30 години затвор. В кратко изявление китайското външно министерство съобщава, че заместник-външният министър Лъ Юйчън е отправил това предупреждение пред посланика на Канада в Пекин, пред когото е изразил остър протест. Задържането на Мън по молба на САЩ докато тя се е прекачвала на друг полет във Ванкувър, е сериозно нарушение на правата ѝ. \"Китай настоятелно приканва канадската страна незабавно да освободи задържаното лице и да защити законните му права, в противен случай Канада трябва да поеме пълната отговорност за предизвиканите сериозни последствия\", е заявил Лъ Юйчън без повече подробности. \"Вероятно ще има замразяване на обмена и посещенията на високо ниво с Китай. Обсъждането на свободната търговия ще отиде във \"фризера\" за известно време. Ще трябва обаче да приемем това. Това е цената да имаш отношения със страна като Китай\", каза бившият канадски посланик в Китай Дейвид Мълруни. Мън може да бъде екстрадирана в САЩ, но все още не е взето такова решение. Тя е дъщеря на основателя на \"Хуауей\". Ако бъде екстрадирана в САЩ, Мън ще бъде обвинена там в заговор с цел измама на редица финансови институции. По всеки пункт от обвинението се предвижда наказание до 30 години затвор. В кратко изявление китайското външно министерство съобщава, че заместник-външният министър Лъ Юйчън е отправил това предупреждение пред посланика на Канада в Пекин, пред когото е изразил остър протест. Задържането на Мън по молба на САЩ докато тя се е прекачвала на друг полет във Ванкувър, е сериозно нарушение на правата ѝ. \"Китай настоятелно приканва канадската страна незабавно да освободи задържаното лице и да защити законните му права, в противен случай Канада трябва да поеме пълната отговорност за предизвиканите сериозни последствия\", е заявил Лъ Юйчън без повече подробности. \"Вероятно ще има замразяване на обмена и посещенията на високо ниво с Китай. Обсъждането на свободната търговия ще отиде във \"фризера\" за известно време. Ще трябва обаче да приемем това. Това е цената да имаш отношения със страна като Китай\", каза бившият канадски посланик в Китай Дейвид Мълруни.", "date": "2018.12.09", "title": "Китай: Освободете финансовата директорка на \"Хуауей\""}
{"url": "https://www.standartnews.com/svyat/sheft-na-kabineta-na-trmp-napuska-posta-si-380296.html", "text": "Американският президент Доналд Тръмп заяви, че ръководителят на апарата на служителите на Белия дом Джон Кели ще напусне своя пост в края на годината, предаде БТА. „Джон Кели ще си тръгне в края на годината. Ще обявим кой ще заеме мястото му. Това може да бъде временно назначение. Ще обявя за това в близките ден-два“, каза Тръмп в изявление, излъчено по телевизия Си Би ЕС, допълвайки, че чени неговата служба. Телевизия Си Ен Ен първа съобщи в петък, че Кели ще подаде оставка като началник на кабинета. Макар че през лятото Тръмп е помолил Кели да остане на този пост още две години, през последните месеци двамата са престанали да общуват. Според данни на Си Ен Ен един от кандидатите за поста е настоящият началник на кабинета на вицепрезидента на САЩ Ник Айрес. През ноември американските медии съобщиха, че Тръмп възнамерява да освободи Кели, а също така министърът на вътрешната сигурност на САЩ Кирстен Нилсен, която е негово протеже, заради отсъствието на ясна позиция по миграционния въпрос. По-рано държавният глава потвърди, че обсъжда редица варианти за кадрови промени в администрацията след провеждането на междинните избори за Конгрес на 6 ноември.", "date": "2018.12.09", "title": "Шефът на кабинета на Тръмп напуска поста си"}
{"url": "https://www.standartnews.com/sport/shinikova-prodlzhava-s-pobedite-v-dubay-380328.html", "text": "Българската тенисистка Изабелла Шиникова се класира за решаващия III кръг на квалификациите на турнира на твърди кортове в Дубай с награден фонд 100 хиляди долара. Поставената под №6 в пресявките Шиникова победи Рената Ворацова (Чехия) с 6:0, 4:6, 6:4 за 105 минути. 27-годишната софиянка взе безапелационно първия сет, но във втория чехкинята успя да стигне до успеха с решителен пробив в десетия гейм. В третата част Шиникова реализира ключов брейк за 5:4, след което затвори мача при собственото си подаване. Така тя си осигури 509 долара и 4 точки за световната ранглиста, в която заема 271-ото място в момента. За влизане в основната схема Шиникова ще се изправи утре срещу номер 4 Пемра Йозген (Турция), 240-а в света. Софиянката има две победи в два мача срещу Йозген. Първата ракета на България Виктория Томова, 154-а в света, започва директно от основната схема в Дубай.", "date": "2018.12.09", "title": "Шиникова продължава с победите в Дубай"}
{"url": "https://www.standartnews.com/regionalni/trima-mladezhi-zaginakha-pri-katastrofa-s-bmv-380308.html", "text": "Трима младежи, на 25,17 и 15 години, са загинали на място при катастрофа с БМВ на пътя между старозагорскте села Ветрен и Николаево, община Николаево. Други двама , на 20 и 18 г., са в университетската болница \"Киркович\" в Стара Загора с опасност за живота. Сигналът за инцидентът е било получен на тел 112 около 2,40 часа тази сутрин. Шофьорът на БМВ-то, вероятно поради привишена скорост, губи коонтрол над автомобила. Той се завъртял и се ударил странично в крайпътна топола. От зверския удар колата е била буквално размазана. Според предварителна информация водачът нямал шофьорска книжка.   \r\n Причините за тежката катастрофа се изясняват. \r\nФото Прес - ТВ - Казанлък \r\n ", "date": "2018.12.09", "title": "Трима младежи загинаха при катастрофа с БМВ"}
{"url": "https://www.standartnews.com/sport/otmenikha-slaloma-za-svetovnata-kupa-vv-val-dizer-380303.html", "text": "Бурен вятър и снеговалеж станаха причина ФИС да отмени насрочения за днес слалом за Световната купа във Вал д'Изер (Фр). До последно главния съдия на състезанията при мъжете Маркус Валднер опитваше да спаси старта. Той свали стартоваат височина, но и това не помогна. Очаква се в близките дни ФИС да обяви, кой друг курорт ще вземе отменения слалом. фото АП", "date": "2018.12.09", "title": "Отмениха слалома за Световната купа във Вал д'Изер"}
{"url": "https://www.standartnews.com/sport/tsska-sofiya-se-izmchi-sreshchu-vereya-380318.html", "text": "ЦСКА-София си върна втората позиция в класирането след победа над последния в класирането Верея. \"Столичани\" стигнаха до трудна победа като гости в Стара Загора с минималното 1:0 в срещата от 19-ия кръг на Първа лига. Единственото попадение отбеляза Тиаго Родригес в 27-ата минута. \r\nПървата сериозна опасност беше пред вратата на гостите. Още в 4-ата минута Вушорович бе изпуснат от Перейра и излезе очи в очи със Стипица, но стреля в тялото на вратаря. Едва в 18-ата минута гостите отправиха първия си точен удар. Тиаго шутира от границата на наказателното поле в ръцете на Георгиев.  \r\nВ 25-ата минута Десподов получи шанс да стреля от фаул пред границата на наказателното поле, но удърът му бе уловен от Георгиев. Две минути по-късно ЦСКА-София откри резултата при единственото си сериозно положение за първото полувреме. Десподов изведе Тиаго очи в очи с Георгиев, стражът на Верея не се намеси по най-добрия начин, позволявайки на топката да мине между краката му без халфът на червените да играе с нея. Тиаго се възползва от грешката, заобиколи стража и вкара на празната врата за 1:0. Малко по-късно старозагорци отново застрашиха сериозно вратата на Стипица. Здравко Илиев центрира много опасно отдясно към Рюстемов, но нападателят на домакините не успя да засече подаването. Така двата отбора се прибраха на почивката при резултат 1:0 за ЦСКА-София. През втората част столичани заиграха по-добре и до края на двубоя не позволиха повече опасности пред Стипица. В 59-ата минута Перейра стреля над вратата от удобна позиция, но дори да бе вкарал, попадението нямаше да бъде зачетено заради отсъден фаул на Чорбаджийски при игра за висока топка, какъвто обаче нямаше. Три минути по-късно Мауридес направи фрапантен пропуск. Жеферсон му подаде на 4-5 метра пред вратата, но таранът, който бе оставен напълно непокрит, не уцели добре топката и Георгиев я улови. Така гостите стигнаха до измъчен успех срещу опашкарите на ППЛ.", "date": "2018.12.09", "title": "ЦСКА-София се измъчи срещу Верея"}
{"url": "https://www.standartnews.com/sport/septemvri-obrna-dunav-v-sofiya-380312.html", "text": "Отборът на Септември (София) постигна изключително ценен успех. Момчетата на Христо Арангелов победиха с 2:1 Дунав в среща от 19-ия кръг на шампионата. За гостите точен бе Борислав Балджийски в 17-ата минута, но през втората част домакините показаха хъс и повече желание за победата и с голове на Стилиян Николов и резервата Крис Гади столичани се доближиха само на точка от Дунав в класирането. Септември събра актив от 14 точки, а Дунав са с 15. \r\nСрещата започна по-добре за домакините. В 4-ата минута Борис Галчев стреля от пряк свободен удар, но Станислав Антонов успя да избие топката. В 17-ата минута на срещатата гостите стигнаха до попадение. В негов автор се превърна Борислав Балджийски, който получи подаване от Божидар Васев и с мощен шут от близо 25 метра намери десния ъгъл на вратата. До края на полувремето домакините се опитаха да изравнят. В 34-ата минута Галчев центрира в наказателното поле към Мирослав Будинов, който стреля с глава, но високо над вратата, а малко след това Ишмаел Байду центрира от корнер към Будинов, който чукна леко топката, а Антонов изпусна кълбото, но след това поправи грешката си. Секунди преди края на полувремето Асен Чандъров се опита да накаже грешка на вратаря на “драконите”, но ударът му с глава не намери очертанията на вратата. \r\nВтората част започна определено по-добре за Септември. В 50-ата минута Стилиян Николов изравни резултата с глава след центриране от корнер на Борис Галчев. В средата на второто полувреме гостите претендираха за дузпа, след като Иван Коконов с глава прати топката в ръката на Бенга, но главният съдия не посочи бялата точка. Секунди по-късно дойде пълният обрат в мача. Асен Чандъров изведе резервата Крис Гади, който излезе сам срещу Станислав Антонов и с техничен удар се разписа в мрежата на Дунав. В 78-ата минута Георги Русев опита да вкара трети гол, но кълбото премина встрани от целта. \r\nВ 84-ата минута Божидар Васев бе изгонен, след като в рамките на 60 секунди си изкара два жълти картона. В 88-ата минута Антонов спаси тежък удар на Крис Гади при добра контраатака на Септември. Така домакините постигнаха важната победа и грабнаха трите точки на \"Васил Левски\". \r\n ", "date": "2018.12.09", "title": "Септември обърна Дунав в София"}
{"url": "https://www.standartnews.com/sport/andreev-sprya-na-polufinalite-na-orindzh-boul-380301.html", "text": "Адриан Андреев отпадна на полуфиналите при двойките на турнира по тенис „Ориндж Боул“ за таланти от 12 до 18 години в Плантейшън (САЩ). Българинът и неговият съотборник Антон Матушевич (Великобритания), поставени под номер 1 при 18-годишните, загубиха с 5:7, 6:7 срещу Сергей Фомин (Узбекистан) и Готие Онклен (Белгия). Фомин и Онклен, които са четвърти в схемата, ще играят за титлата срещу непоставените Джъстин Шлагетер (Германия) и Густаф Стрьом (Швеция).", "date": "2018.12.09", "title": "Андреев спря на полуфиналите на \"Ориндж боул\""}
{"url": "https://www.standartnews.com/sport/shifrin-s-nova-pobeda-v-svetovnata-kupa-380324.html", "text": "Носителката на Световната купа в алпийските ски за последните два сезона Микаела Шифрин (САЩ) записа трета поредна победа за сезона. Американката спечели паралелния слалом от Световната купа в швейцарския зимен център Санкт Мориц. Тя победи в големия финал с 11 стотни Петра Влъхова (Словакия). Двукратната олимпийски и трикратна световна шампионка Шифрин направи грешка при един от скоковете в горната част на трасето, но Влъхова не успя да се възползва от предимството си. С фантастично каране в долната част на пистата американката спечели състезанието. Преди това тя победи поред в два сугергигантски слалома. Успехът в световната купа бе 48-и за Шифрин. Тя води и убедително в генералното класиране с 689 т, пред Мишел Гизин (Швейц) - 296 и Влъхова - 276. Състезанията от Световната купа продължава във Вал Гардена (Италия) на 18 декември със спускане и на 19 декември със супергигантски слалом.  Италианският курорт прие отменените два старта при жените от Вал д'Изер (Фр).", "date": "2018.12.09", "title": "Шифрин с нова победа в Световната купа"}
{"url": "https://www.standartnews.com/sport/kubrat-pulev-podpisa-s-top-rank-380325.html", "text": "Най-успешният български боксьор в тежка категория Кубрат Пулев ще бъде промотиран от агенция \"Топ Ранк\", съобщи БНР, позовайки се на ESPN. До момента за боксовите ангажименти на Кобрата, който ще има сериозен двубой в началото на следващата година наживо в ефира на ESPN, се грижеха Джон Уърт от \"Епик Спортс\" и Ивайло Гоцев.Пулев, Уърт, Гоцев и президентът на \"Топ Ранк\" Боб Аръм представиха новото си дългогодишно партньорство по време на следобедна пресконференция в събота в \"Медисън Скуеър Гардън\" в Ню Йорк, след което изгледаха наживо двубоя между Васили Ломаченко и Хосе Педраса. \"Започваме работа и ще видим докъде ще стигнем\", беше краткият коментар на Кобрата преди началото на мача между Ломаченко и Педраса. \"Нашият план е той да се бие в много важен и водещ мач от Гала вечер в ефира на ESPN през първите три месеца на следващата година. Най-вероятно през март. Това ще бъде неговата подготовка за битката с Джошуа\", заяви Аръм и уточни, че все още няма конкретна идея за съперник на Кобрата. \r\n\"Той е готов да заложи позицията на претендент, защото няма особен смисъл да бъдеш такъв без подготовка и да бъдеш унищожен от Джошуа. Но ако Пулев се бие с един от водещите боксьори и покаже качества и добра форма, той ще може да победи и Джошуа\", продължи той. \r\n\"Вече сме виждали, че Пулев може да се бие. Той е и добър човек, така че ние решихме да подпишем с него\", завърши президентът на \"Топ Ранк\", която промотира още Брайънт Дженингс и Анди Руис в тежка категория.", "date": "2018.12.09", "title": "Кубрат Пулев подписа с голям промоутър в САЩ"}
{"url": "https://www.standartnews.com/sport/posledniyat-v-la-liga-izmchi-real-madrid-380327.html", "text": "Реал Мадрид се наложи с минималното 1:0 при гостуването на последния в Ла Лига Уеска в мач от 15-ия кръг на Ла Лига. Победният гол за „кралете“ отбеляза Гарет Бейл. Реал Мадрид създаде напрежение пред вратата на Уеска още във 2-та минута. След изпълнение на странично хвърляне Карим Бензема бе изведен сам срещу Йованович, но вратарят на Уеска успя да се намеси решаващо с крак и да избие топката в корнер. Уеска отговори в 6-та минута, когато след центриране от корнер в наказателното поле на Реал Мадрид, Чаби Етчеита стреля с глава, но топката премина встрани от левия стълб на вратата на Тибо Куртоа. Реал Мадрид поведе в резултата в 8-та минута, когато Алваро Одриосола центрира в наказателното поле на Уеска, където Гарет Бейл засече топката от въздуха и я прати във вратата на Йованович. Уеска можеше да изравни резултата в 19-та минута, когато Гомес комбинира с Авила, който стреля, но неточно в аут. Гарет Бейл отправи много хубав удар в 25-та минута, но Йованович се намеси и успя да избие. Ферейро центрира в наказателното поле на Реал Мадрид в 47-та минута, където Гонсало Мелеро стреля опасно с глава, но топката премина на сантиметри встрани от десния стълб на вратата на Тибо Куртоа. Тибо Куртоа направи страхотно спасяване в 57-та минута, когато отрази удара на Давид Ферейро. Гарет Бейл отново тества Йованович в 62-та минута, но вратарят на Уеска отново се намеси и спаси. Реал Мадрид направи много сериозен пропуск в 70-та минута, когато вратарят Йованович сбърка при едно подаване и изпрати топката в краката на Иско. Халфът пусна отличен извеждащ пас към Гарет Бейл, който изскочи сам срещу Йованович, но вратарят на Уеска успя да се намеси с лявата ръка, за да отклони топката и тя излезе в корнер. Пред Кучо Ернандес се откри много добра възможност в 86-та минута, но ударът му не намери очертанията на вратата на Тибо Куртоа. Гюрлер центрира от фаул в наказателното поле на Реал Мадрид в 88-та минута, където пред Авила се откри отлична възможност, но ударът му не бе точен и топката излезе в аут. Тибо Куртоа се намеси решаващо във втората минута на добавеното време на мача. Белгийският вратар успя да спаси удар от фаул и да избие топката в корнер. След изпълнението на корнера се стигна до разбъркване и много опасен удар на Ривера от границата на наказателното поле на Реал Мадрид, но Даниел Карвахал от гол линията успя да изчисти в нов ъглов удар. След тази победа Реал Мадрид се изкачи на четвърто място в класирането с 26 точки, а Уеска продължава да е последен със 7 точки и все още без победа като домакин от началото на сезона.", "date": "2018.12.09", "title": "Последният в Ла Лига измъчи Реал Мадрид"}
{"url": "https://www.standartnews.com/svyat/1700-arestuvani-sled-protestite-vv-frantsiya-380313.html", "text": "1700 души са арестувани в цяла Франция след поредните съботни протести. 1200 от тях остават в ареста, съобщи в. \"Фигаро\". 125 000 души са протестирали във Франция като 10 000 от тях са били по улиците в Париж, съобщи вътрешният министър Кристоф Кастанер. Той съобщи, че 118 протестиращи са били ранени, главно в пътни злополуки. Ранени са и 17 души от силите на реда. За сравнение в протестите миналата събота са били ранени 220 протестиращи и 84 души от силите на реда, каза Кастанер. \"Ескалацията на насилие бе спряна. Но, въпреки това остава на равнище, което макар и овладяно, е напълно недопустимо\", коментира френският вътрешният министър. Около 400 души са задържани по време на демонстрациите на \"жълтите жилетки\" в Белгия, информира АФП, позовавайки се на полицията. Тя използва сълзотворен газ и водни оръдия срещу протестиращите. Един полицай е ранен в лицето и откаран е в болница. За щастие няма опасност за живота му.", "date": "2018.12.09", "title": "1700 арестувани след протестите във Франция"}
{"url": "https://www.standartnews.com/sport/kopa-libertadores-se-reshava-tazi-vecher-v-madrid-380326.html", "text": "Аржентинските колоси Ривър Плейт и Бока Хуниорс излизат тази вечер един срещу друг на митичния стадион \"Сантяго Бернабеу\" в Мадрид. Най-важният и най-чаканият финал в историята на Копа Либертадорес, който се превърна в най-скандалният и най-дългият в историята на турнира, стартира в 21:30 часа (б.в.). Първият двубой на който домакин бе Бока завърши 2:2. Според формата на турнира обаче головете на чужд терен не се удвояват при равенство в реванша. \r\nТози сблъсък е №248 в историята на Суперкласико, но ще бъдат вечен предвид своето значение. \"Генуезците\" имат 88 победи срещу 81 на \"милионерите\", а 78 пъти срещата е завършвала наравно. Сред гостите на финала тази вечер се очаква да бъде и президента на БФС Борислав Михайлов.", "date": "2018.12.09", "title": "Копа Либертадорес се решава тази вечер в Мадрид"}
{"url": "https://www.standartnews.com/sport/domuschiev-sled-nova-godina-shche-podpirat-levski-i-tsska-380323.html", "text": "Собственикът на Лудогорец - Кирил Домусчиев, заяви пред Илияна Беновска в Канал 3, че отборите на Левски и ЦСКА - София не трябва да търсят вината за неуспехите извън клуба, а в собствения си двор. Босът на \"орлите\" попита дали трябва да атакува Спас Русев, след съдийските аванти за Левски в последните два мача. Той смята, че реферите ще започнат да свирят тенденциозно за \"сини\" и \"червени\", тъй като са поставени под натиск. \r\n\"Винаги клубовете с претенции, по-голяма фенска маса и с нови, амбицирани и надъхани собственици,  търсят вината извън клуба. Търсят оправдание, което не е в тях. Лудогорец е виновен. Домусчиев е виновен за всичко. За това, че там е объркана селекцията, треньорът е объркал нещата и че не се инвестира в развитието на клубовете. \r\nИскам да попитам колко пари са инвестирали в стадионите и тренировъчните си комплекси Левски, ЦСКА-София и държавният Берое, където ние плащаме скъпия ток? И да видят ние какво правим за децата и публиката. Къде точно са им проблемите? Колко пари са инвестирали за децата? Проблемите са им при тях самите. Така че да си ги намерят! Нали гледахте вчерашния мач на Левски. Чист гол не зачетоха на Етър. Миналия мач каква дузпа дадоха на Левски? \r\nСега аз трябва ли да нападам Спас Русев и да го обвинявам, че работи със съдиите съдиите? Това ли е логиката на футбола? По тази логика и аз трябва да кажа, че Спас Русев е виновен за футбола. Просто реферите бъркат, а сега сигурно ще започнат на бъркат тенденциозно в полза на Левски и ЦСКА-София, след всичките тези атаки и упреци. Ок, мен това не ме притеснява. За мен е важно отборът ми да играе добре и да има добра селекция. Не са ми тема нито съдиите, нито какво е казал някой колега от друг клуб. Доволен съм от работата на Тони Здравков с наличния потенциал, с който разполага. Докато се справя добре, ще бъде треньор\", заяви Домусчиев.", "date": "2018.12.09", "title": "Домусчиев: След Нова година ще подпират Левски и ЦСКА"}
{"url": "https://www.standartnews.com/sport/ludogorets-pobedi-slaviya-bez-naprezhenie-380322.html", "text": "Лудогорец надви Славия с 2:0 среща от 19-ия кръг на Първа лига. Двете попаднеия в срещата отбелязаха румънските национали Козмин Моци в 37-ата и Клаудио Кешерю в 55-ата от дузпа Шампионите имах добра възможност в 31-ата минута, когато Марселиньо изведе Шверчок сам срещу Стергиакис. Нападателят преодоля вратаря, но на празна врата прати топката над напречната греда. Пет минути по-късно Шверчок също пропусна сам срещу вратаря. Така в 37-ата минута по-настъпателните действия на Лудогорец дадоха резултат. Автор на попадението бе Моци, който се разписа с глава, след центриране от корнер - 1:0! В началото на втората част Славия имаше възможност да изравни, но малко не достигна на Цветелин Чунчуков да засече центриране отляво и да отбележи във вратата на Ренан. В 55-ата минута \"орлите\" стигнаха до второ попадение. Милен Гамаков се изхвърли при центриране отляво и Шверчок пое необезпокояван в наказателното поле. Гамаков се опита да поправи грешката си, но изрита поляка и съвсем логично съдията отсъди дузпа. Зад топката застана Кешерю, който реализира за 2:0. Малко по-късно гол на Шверчок бе отменен заради засада, като в случая главният арбитър взе правилно решение. В края на среещата Галин Иванов изпълни пряк свободен удар, но Ренан се хвърли самоотвержено и спаси. Така шампионите са първи с актив от 48 точки, а Славия са десети с 21 пункта.", "date": "2018.12.09", "title": "Лудогорец победи Славия без напрежение"}
