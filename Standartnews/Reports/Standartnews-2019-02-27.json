{"url": "https://standartnews.com/mneniya/smrtonosnata-igra-na-antivaksrite-386041.html", "text": "Това е една от дискусиите на популярен български сайт на майки на невръстни деца /умишлено не споменавам името му/, съгласно който . В резултат на това все по-често не ваксинират децата си не само неграмотни хора от гетата, но и уж образовани родители, които четат информация в интернет и на практика рискуват живота на малките. Проблемът нашумя отново покрай заболелите от морбили деца, които се оказаха неваксинирани. Районните здравни инспекции разположиха мобилни кабинети в махалите - например в столичния квартал \"Христо Ботев\", където живеят част от заболелите малчугани, за да бъдат имунизирани останалите, които са били в контакт с тях. Според лекарите обаче проблемът отдавна е надхвърлил измеренията на гетата. Защото антиваксърските кампании вече вървят в световен мащаб. , когато лекарят Андрю Уейкфийлд, посочван на места като невролог, на други - като лекар по вътрешни болести, публикува резултати от свое изследване, според което ваксините могат да доведат до аутизъм. \"В действителност  \", казва доктор Нася Хаджиева, която дълги години е била имунолог в ИСУЛ, а в момента се занимава с раковите заболявания, за които е разработила лечение на базата на БЦЖ-ваксината, започнато още от баща й Спартак Хаджиев. \"Отказът от ваксини вече е в световен мащаб и затова бе поставен като основен от Световната здравна организация миналата година\", посочва тя. \"Все повече родители, които нямат нужната медицинска компетентност,   и само на тяхната база отказват да ваксинират децата си. Досега много хора от гилдията мълчаха, в полза на ваксините в публичното пространство се обаждат само отделни лекари, което е грешка\", допълва тя. По нейните думи, и това им е помогнало да родят здрави деца. В контактите си с останалите връстници в детската ясла и градина обаче те може да разболеят и тях, като преодолеят защитата на ваксината. \"Нещо повече, смело мога да кажа, че ако в момента става въпрос за дребна шарка и тя е лечима, макар и със съответните усложнения,  \", допълва доц. Хаджиева. Тези болести се смятат за изкоренени именно благодарение на редовните имунизации, въведени още от 1950 година. Ако обаче в определена група броят на ваксинираните деца и млади хора падне под 50 на сто, можем да видим възраждане на заболявания, които светът мисли за отдавна изчезнали, допълва лекарката. \"Дано не съм лош пророк, но е възможно това да се случи и в рамките на 10 г.  \", допълва тя. Нещо повече -  . Защото ще е нужно още време, за да се стигне до момента поне 75 на сто от населението да бъде ваксинирано, за да се потисне щамът на съответното заболяване. Според доц. Хаджиева, това би могло да ни върне в Средновековието. \"Затова родителите, които сега решават да откажат ваксина за детето си, да не забравят, че то е живо и здраво благодарение на това, че те са били ваксинирани. Но няма да може да се каже същото за внучето им\", допълва тя. В момента в България има задължителен имунизационен календар, но въпреки това   и предпочитат да заплатят глоба. \"Държавата се опита да измисли начин децата да бъдат записвани на детска ясла и градина само с бележки, че са ваксинирани, но въпреки това част от родителите намират начин да ги запишат\", казва доктор Хаджиева. Това крие риск и за останалите им връстници.    ", "date": "2019.02.26", "title": "Смъртоносната игра  на антиваксърите"}
{"url": "https://standartnews.com/regionalni/samo-6-ot-138-biblioteki-v-starozagorsko-ne-sa-kupuvali-novi-knigi-386034.html", "text": "\r\n   Само 6 от всички 138 библиотеки в Старозагорска област за последната  година не са купували нови книги и не са направили абонамент за периодично издание. Това стана ясно на днешната работна среща с библиотекари от областта за дейността на обществените библиотеки в Старозагорско. Това били библиотеки в селища със затихващи.  функции. С най-голям процент нови заглавия са библиотеките в Стара Загора и Казанлък, които са получили и най-много дарения. \r\n Специалистите настояха за последователна държавна политика в подкрепа на библиотечния сектор. Освен ниските в момента заплатите, които не могат да привлекат и задържат млади хора. Недостатъчно били средствата   и за съвременно техническо оборудване на библиотеките.  Общо 340 от съществуващите компютри в обществените библиотеки и читални са били закупени или дарени преди 10-ина години, а 55 – са близо 20-годишни.  \r\n ", "date": "2019.02.26", "title": "Само 6 от 138 библиотеки в Старозагорско  не са купували нови книги"}
{"url": "https://www.standartnews.com/lifestyle/adriana-lima-se-vzkhiti-ot-model-na-sofiya-borisova-386021.html", "text": "БГ моделът Мила Христова е получила супер комплимент от световната си колежка Адриана Лима за страхотната рокля, с която е изгряла на благотворителното парти на Елтън Джон след раздаването на „Оскар“-ите. Родната красавица е дефилирала с уникална рокля от актуалната колекция на топ дизайнерката София Борисова – тъкмо тя е провокирала възторга на Лима. Мила е била сред гостите на традиционната сбирка на Фондацията на сър Елтън Джон, на която випове събират средства за болни от СПИН и ХИВ. Христова е завършила едно от най-престижните частни училища в Англия – Лансинг колидж. Тя е бакалавър по  медия, пиар и културология от London University of the arts и магистър по стратегически маркетинг от London school of business and finance. Младата дама, която е дъщеря на лидера на СДС Румен Христов, има над 10 000 последователи в Инстаграм под псевдонима  milichka7. Тя споделя: „С Адриана си поговорихме като колежки. После ми каза: „Много си красива, скъпа. А роклята ти е невероятна. Откъде я имаш?  И аз се почувствах много горда, че е от български дизайнер“. Сред гостите на галата на сър Елтън Джон са били Майкъл Дъглас,  Елън ДеДженерис и Порша де Роси, Бой Джордж, Куинси Джоунс, Дайана Крол, Даян Лейн, Шарън Стоун, Бритни Спиърс, Зоуи Салдана, Кейти Пери, Стивън Тайлър, Дензъл Уошингтън и съпругата му  Паулета, Никол Шерцингер.", "date": "2019.02.26", "title": "Адриана Лима се възхити от модел на София Борисова"}
{"url": "https://www.standartnews.com/sport/yordanka-fandkova-otlichi-evgeniya-radanova-386015.html", "text": "В тържествена обстановка кметът Йорданка Фандъкова отличи днес със специален приз легендарната състезателка Евгения Раданова за \r\nбезрезервната й подкрепа на София като европейска столица на спорта. Наградата бе връчена в сградата на Столична община в присъствието на много общински съветници, журналисти, гости и др. \r\n„За всички нас е удоволствие и чест, че Евгения Раданова подкрепи София като европейска столица на спорта. Евгения бе с нас още при \r\nкандидатстването и след това в продължение на години е сред най-активните, които със своя пример и обаяние промотират с нашата \r\nинициатива спорта като алтернатива на съвременните изкушение и като опция за по-добър и здравословен начин на живот. Успехите на града в спорта се дължат на хора като Раданова. Освен легендарен спортист, тя е и обаятелна личност, идол на няколко поколения. Благодарни сме, че Евгения и останалите големи наши шампиони са заедно със София – Европейска столица на спорта, защото така помагат за един от приоритетите на общината: да може да привлича повече хора за каузата на спорта и активния живот. Използвам случая да благодаря на Раданова и да пожелая успех на предстоящото следващата седмица Световно първенство по \r\nшорттрек за мъже и жени. Горди сме, че нашия град отново е домакин на подобно мащабно състезание, което ще събере в Арена Армеец най-добрите на планетата в този спорт,“ заяви Фандъкова, преди да връчи на Раданова в знак на благодарност рядко красива ваза от чешки кристал, позлатена с 24-каратово злато. \r\n„Едно голямо благодаря за Евгения Раданова и за всичко което прави в последно време за развитието на спорта в нашия град,“ каза Елен \r\nГерджиков, председател на Столичен общински съвет и председател на Фондация „София – европейска столица на спорта“. \r\nОт своя страна носителката на три олимпийски медала благодари за признанието и сподели, че с радост и ентусиазъм се е включила в \r\nинициативата. „Всички ние имаме много важна мисия – да запазим жизнена нацията, а спортът е един от начините това да се случи. Имаме много работа, но това ни амбицира да продължим и се радвам, че София запази продължава да е европейска столица на спорта. Така ще можем да запазим инерцията и да надградим поставеното като основа през последните 5 години. Каня всички на Световното в края на следващата седмица, входът е безплатен, а на леда ще могат да се видят най-великите в момента в този \r\nспорт,“ каза още Раданова. \r\nСлед това бяха съобщени още подробности за предстоящото следващия уикенд в София Световно първенство по шорттрек за мъже и жени, което е част от инициатива София – европейска столица на спорта.", "date": "2019.02.26", "title": "Йорданка Фандъкова отличи Евгения Раданова"}
{"url": "https://standartnews.com/kultura/despasito-postavi-nov-rekord-po-gledaemost-386028.html", "text": "Хитът „Деспасито“ на пуерториканския певец Луис Фонси постави нов рекорд по гледаемост в Ютюб, предаде АФП. На 24 февруари клипът към песента е надхвърлил 6 милиарда гледания в популярната платформа. През следващите няколко дни клипът е гледан още 4,3 милиона пъти. Оригиналното видео към „Деспасито“ беше качено в Ютюб през януари 2017 г. Впоследствие клипът стана първият в историята на платформата, отбелязал 3 милиарда, 4 милиарда и 5 милиарда гледания. „Деспасито“ бе отличена и от Книгата на рекордите на Гинес през 2018 г., когато Луис Фонси беше почетен със седем титли за хитовата си песен. Песента има близо два милиарда повече гледания от най-близкия си конкурент – „Shape of You“ на британския изпълнител Ед Шийран.", "date": "2019.02.26", "title": "\"Деспасито\" постави нов рекорд по гледаемост"}
{"url": "https://www.standartnews.com/sport/globikha-vrataryat-na-chelsi-385989.html", "text": "Вратарят на Челси Кепа Арисабалага  бе глобен от клуба си за конфузната ситуация по време на финала за Купата на Лигата срещу Манчестър Сити в неделя, твърди Би Би Си. Тимът от Лондон загуби с дузпи, а малко преди да се стигне до тях испанският страж отказа да бъде заменен и постави в доста неловко положение мениджъра на тима Маурицио Сари. След двубоя и двамата обясниха, че е станало недоразумение и въпреки мускулното схващане на Кепа, не е имало проблем той да доиграе срещата. Английските медии предположиха, че най-скъпият вратар в историята изобщо няма да бъде глобен, но от клуба решиха друго. Най-скъпият вратар в света Арисабалага ще бъде лишен от една седмична заплата, парите ще бъдат дарени за благотворителност. “Независимо, че наистина имаше недоразумение, аз действах неправилно в ситуацията и направих голяма грешка. Извиних се на треньора, на Вили Кабайеро, на останалите си съотборници и на всички в клуба. Извинявам се и на феновете. Ще се поуча от тази случка и ще приема всяко наказание, което ми бъде наложено”, заяви 24-годишният бивш вратар на Атлетик (Билбао).  “Кепа осъзнава, че много сбърка с реакцията си. Той се извини на мен и на всички в отбора. От самия клуб зависи дали и какво наказание да му наложи. За мен въпросът е прикючен. Като цяло тимът изигра много силен мач и е жалко, че след него всичко се концентрира около този инцидент”, коментира Сари.", "date": "2019.02.26", "title": "Глобиха вратарят на Челси"}
{"url": "https://www.standartnews.com/sport/real-madrid-s-rekordna-oferta-za-khari-keyn-386020.html", "text": "Европейският клубен шампион по футбол Реал Мадрид ще опита да взриви трансферния пазар през лятото, като голямата цел е Хари Кейн от Тотнъм. Според медиите в Испания „Кралете“ са готови да ударят на масата общо 345 млн. паунда за нови играчи, като голяма част от тези пари ще е за тарана на \"шпорите\" и Англия. Останалите набелязани от Кралския клуб са Еден Азар, Неймар, Пауло Дибала и супер талантът на Аякс Матиас Де Лайт. Причина за офанзивата на трансферния пазар е, че част от играчите на тима вече са на „годинки“. Марсело е на 30, Серхио Рамос на 32, Лука Модрич на 33, а Карим Бензема на 31. Тони Кроос и Гарет Бейл са на по 29, а Кейлор Навас е на 32. Очаква се след края на сезона бразилецът Марсело и уелсецът Бейл да бъдат продадени. Първият се свързва с италианския хегемон Ювентус, докато Бейл може да се завърне в английската Висша лига. Бъдещето на Иско също е неясно, тъй като не намира общ език с треньора Сантяго Солари и е резерва. ", "date": "2019.02.26", "title": "Реал Мадрид с рекордна оферта за Хари Кейн"}
{"url": "https://standartnews.com/sport/levski-pogasi-dlgovete-za-litsenza-386032.html", "text": "Ръководството на Левски успя да погаси задълженията си и плати глобата в размер на 100 хиляди евро, която бе наложена от УЕФА, съобщи изпълнителният директор на Левски Павел Колев пред \"Дарик\". \r\nПо този начин „сините“ избегнаха опасността да не играят в европейските клубни турнири в рамките на два сезона. \r\nНовата власт на „Герена“ свърши много работа през последните седмици и се справи с този огромен проблем. Интересно е да се отбележи, че „сините“ са се справили без да теглят заеми. \r\nСумата, която трябваше да се плати, бе в размер на малко над 2 милиона лева.", "date": "2019.02.26", "title": "Левски погаси дълговете за лиценза"}
{"url": "https://www.standartnews.com/sport/levski-pogasi-dlgovete-za-litsenza-386032.html", "text": "Ръководството на Левски успя да погаси задълженията си и плати глобата в размер на 100 хиляди евро, която бе наложена от УЕФА, съобщи изпълнителният директор на Левски Павел Колев пред \"Дарик\". \r\nПо този начин „сините“ избегнаха опасността да не играят в европейските клубни турнири в рамките на два сезона. \r\nНовата власт на „Герена“ свърши много работа през последните седмици и се справи с този огромен проблем. Интересно е да се отбележи, че „сините“ са се справили без да теглят заеми. \r\nСумата, която трябваше да се плати, бе в размер на малко над 2 милиона лева.", "date": "2019.02.26", "title": "Левски погаси дълговете за лиценза"}
{"url": "https://www.standartnews.com/sport/sportt-po-tv-za-26-fevruari-386003.html", "text": "\r\n20,00 Волейбол, ШЛ, жени: Марица - Щутгарт (пряко) \r\n22,00 Футбол, Англия, Висша лига: Нюкасъл - Бърнли (пряко) \r\n12,00; 14,00; 17,00 и 19,00 Тенис: ATP 500 Дубай (пряко) \r\n00,00; 02,00; 04,00 и 06,00 Тенис: ATP 500 Акапулко (пряко) \r\n22,10 Футбол, Купа на Франция: ПСЖ - Дижон (пряко) \r\n02,30 Футбол, Копа Либертадорес, Каракас - Мелгар, на живо \r\n21,15 \"Спорт в обектива\" \r\n21,30 УЕФА Шампионска Лига - магазинно предаване \r\n10,30 Ски, СП за младежи във Вал ди Фаса, слалом, мъже, първи и втори манш (пряко) \r\n15,30 Ски бягане: СП в Зеефелд, интервален старт, 10 км, жени (пряко) \r\n17,15 Ски скокове: СП в Зеефелд, жени, отборно състезание (пряко) \r\n13,00 Колоездене: Обиколка на Обединените Арабски Емирства, трети етап (пряко)", "date": "2019.02.26", "title": "Спортът по тв за 26 февруари"}
{"url": "https://standartnews.com/sport/globikha-vrataryat-na-chelsi-385989.html", "text": "Вратарят на Челси Кепа Арисабалага  бе глобен от клуба си за конфузната ситуация по време на финала за Купата на Лигата срещу Манчестър Сити в неделя, твърди Би Би Си. Тимът от Лондон загуби с дузпи, а малко преди да се стигне до тях испанският страж отказа да бъде заменен и постави в доста неловко положение мениджъра на тима Маурицио Сари. След двубоя и двамата обясниха, че е станало недоразумение и въпреки мускулното схващане на Кепа, не е имало проблем той да доиграе срещата. Английските медии предположиха, че най-скъпият вратар в историята изобщо няма да бъде глобен, но от клуба решиха друго. Най-скъпият вратар в света Арисабалага ще бъде лишен от една седмична заплата, парите ще бъдат дарени за благотворителност. “Независимо, че наистина имаше недоразумение, аз действах неправилно в ситуацията и направих голяма грешка. Извиних се на треньора, на Вили Кабайеро, на останалите си съотборници и на всички в клуба. Извинявам се и на феновете. Ще се поуча от тази случка и ще приема всяко наказание, което ми бъде наложено”, заяви 24-годишният бивш вратар на Атлетик (Билбао).  “Кепа осъзнава, че много сбърка с реакцията си. Той се извини на мен и на всички в отбора. От самия клуб зависи дали и какво наказание да му наложи. За мен въпросът е прикючен. Като цяло тимът изигра много силен мач и е жалко, че след него всичко се концентрира около този инцидент”, коментира Сари.", "date": "2019.02.26", "title": "Глобиха вратарят на Челси"}
{"url": "https://standartnews.com/kultura/kara-delevin-zapochva-muzikalna-kariera-385995.html", "text": "Кара Делевин ще отдъхне от кариерата си на модел и актриса, за да се пробва в музикалния бизнес. Красавицата пее в новото парче на диджей „Shy FX“ – „Rudeboy Lovesong“ – и според „The Sun“ това е само началото. „Кара отдавна се опитва да стане професионален музикант. Преди няколко години тя записа много песни, но времето не беше подходящо и предпочете да се съсредоточи върху актьорската си кариера. Сега обаче е готова и няма търпение да започне да пее. Кара много хареса новата песен“, заявиха от изданието. Парчето било записано още миналата година, но бе пуснато онлайн едва сега, за да влезе в новия албум на „Shy FX“ – „Raggamuffin Soundtape“ – който ще се появи на 15 март.", "date": "2019.02.26", "title": "Кара Делевин започва музикална кариера"}
{"url": "https://www.standartnews.com/sport/globikha-soleno-levski-tsska-sofiya-i-botev-vr-386017.html", "text": "Дисциплинарната комисия към БФС постанови днес сериозни глоби за три от отборите от 1 лига. Ботев (Враца) отнася санкция от общо 10 хиляди лева. Сериозни глоби получиха и Левски и ЦСКА-София след дербито. Провинението провинение на врачани, което им носи най-голяма глоба е за нанесени обиди към длъжностни лица от страна на ръководителите на клуба. То е оценено на 8000 лева. Гневът на ръководството на клуба бе предизвикан от решенията на съдията Костадинов в двубоя със Славия през уикенда, спечелен от \"белите\" с 3:1. Още две хиляди лева глоба врачани получават и за хвърлени предмети и обидни скандирания от страна на феновете по време на мача.  \"Сините\" ще трябва да платят общо 5000 лева за хвърлени предмети с последствие и нецензурни скандирания, докато \"червените\" ще трябва да заплатят 9300 лева за хвърлени предмети с последствие, хвърлени факли и димки на пистата, нерегламентирано използване на бомбички и обидни скандирания, като \"армейците\" ще трябва и да възстановят нанесените щети на Националния стадион. Двата тима получават и предупреждение за лишаване от домакинство за провиненията си.", "date": "2019.02.26", "title": "Глобиха солено Левски, ЦСКА-София и Ботев (Вр)"}
{"url": "https://standartnews.com/kultura/dimitr-marinov-lambo-me-sksa-na-posleden-krg-385996.html", "text": "Димитър Маринов ще сподели опита си в киното, телевизията и театъра в България и в Щатите със студентите в НАТФИЗ.  На 11 март актьорът, който вдигна „Оскар“-а в Долби театър в Ел Ей като звезда от екипа на „Зелената книга“ и развя българския флаг, гостува в родната арт академия. Както се знае, Маринов пристига в столицата, за да представи „Зелената книга“ и „Снимка с Юки“ на „София филм фест“.  В НАТФИЗ той със сигурност ще си спомни студентските години. Всъщност Маринов попада сред „богоизбраните“ след серия от съдбоносни перипетии.  Несполучливият опит да избяга от България с „Ориент експрес“ му осигурява 2 години, 6 месеца и 10 дни в затвора. След като излиза през 1986-а, се налага отново да кандидатства във ВИТИЗ, където вече е бил приет, но, естествено, на последния кръг му виждат сметката заради престоя зад решетките. Съдбата чука на вратата с ръката на Петко Петков, шеф на театъра във Видин. Той го кани в трупата си по нашумелия така наречен член 9, позволяващ на аматьорите да излязат на сцената в компанията на професионалистите с дипломи.  През 1987-а Митко въобще не е допуснат да се яви на приемните изпити във ВИТИЗ. Това става възможно на следващата година, но през 1988-а Стефан Данаилов го къса почти на финала. През 1989-а най-после е вътре - в легендарния клас на Крикор Азарян  заедно с Лиза Шопова, Койна Русева, Стефан Денолюбов, Стефан Вълдобрев, Мариус Куркински. Но точно тогава започва домораслата нежна революция. Започват и драмите сред бъдещите знаменитости. „Попаднахме в различно време. Трябваше да се борим – като артисти и като личности, да се изправим срещу вълната.  Обаче ние не бяхме научени да работим. Не бяхме научени да се борим. Не знаехме какво е бизнес, политика, дипломация. Най-страшното за твореца е, когато духът му се обезсмисля. Някои от приятелите ми не издържаха на стреса и удавиха собственото си безвремие в алкохол“, споделя Маринов пред „Стандарт“. Актьорът, който от близо 30 години живее и работи в САЩ, със сигурност ще разкаже в НАТФИЗ и за своите ученици в Калифорния.  Най-„пресният“ спектакъл с тях е „Уили Уонка и Шоколадовата фабрика“ в театралната гимназия в Сан Диего, където преподава. Това е третата по големина жанрова школа в Калифорния – много сериозна, със сценично и техническо оборудване, достойно за постановките на нюйоркската улица „Бродуей“. Юношите обожават своя преподавател и гуру в дебрите на изкуството. Той е с тях вече четвърта година и не пропуска да се включи дори в лудориите им. „Винаги казвам на студентите си: „Много е хубаво да не правиш нищо, но е много страшно да няма какво да правиш“. В  Холивуд има доста млади колеги, които разполагат с милиони, спечелени от тъпи телевизионни сериали. Те получават по 200 000 долара на епизод, но са толкова бедни духовно, толкова са ощетени, че вече се държат като невротици. Не могат да играят нормално, не умеят да поддържат приятелски отношения. Самозабравили са се, задръстили ли са се в идиотския свят, който ги заобикаля. Безизходица“, коментира Маринов. ", "date": "2019.02.26", "title": "Димитър Маринов: Ламбо ме скъса на последен кръг"}
{"url": "https://www.standartnews.com/sport/ofitsialno-slaviya-levski-na-natsionalniya-stadion-386006.html", "text": "Най-старото столично дерби между Славия и Левски ще се играе на Националния стадион „Васил Левски“, реши Спортно-техническата комисия към Българския футболен съюз. Мачът между „бели“ и „сини“ трябваше да се състои на стадион „Славия“ в Овча купел. От съображения за сигурност обаче двубоят бе преместен на „Васил Левски, тъй като се очаква феновете на тима от „Георги Аспарухов“ да направят шествие преди сблъсъка. Дербито между Славия и Левски е част от програмата на 24-ия кръг в Първа лига и ще се играе навръх Националния празник на България – 3 март. Двубоят е с начален час 17:30 часа. Това ще е трети пореден мач за „сините“ на „Васил Левски“. В предходните два кръга момчетата на Георги Дерменджиев надвиха Витоша Бистрица с 2:0 и ЦСКА с 1:0. Междувременно „белите“ играха последното си домакинство в Овча купел. Там победиха Черно море с 3:2, а след това надвиха като гост Ботев Враца с 3:1.", "date": "2019.02.26", "title": "Официално: Славия - Левски на Националния стадион"}
{"url": "https://standartnews.com/sport/sportt-po-tv-za-26-fevruari-386003.html", "text": "\r\n20,00 Волейбол, ШЛ, жени: Марица - Щутгарт (пряко) \r\n22,00 Футбол, Англия, Висша лига: Нюкасъл - Бърнли (пряко) \r\n12,00; 14,00; 17,00 и 19,00 Тенис: ATP 500 Дубай (пряко) \r\n00,00; 02,00; 04,00 и 06,00 Тенис: ATP 500 Акапулко (пряко) \r\n22,10 Футбол, Купа на Франция: ПСЖ - Дижон (пряко) \r\n02,30 Футбол, Копа Либертадорес, Каракас - Мелгар, на живо \r\n21,15 \"Спорт в обектива\" \r\n21,30 УЕФА Шампионска Лига - магазинно предаване \r\n10,30 Ски, СП за младежи във Вал ди Фаса, слалом, мъже, първи и втори манш (пряко) \r\n15,30 Ски бягане: СП в Зеефелд, интервален старт, 10 км, жени (пряко) \r\n17,15 Ски скокове: СП в Зеефелд, жени, отборно състезание (пряко) \r\n13,00 Колоездене: Обиколка на Обединените Арабски Емирства, трети етап (пряко)", "date": "2019.02.26", "title": "Спортът по тв за 26 февруари"}
{"url": "https://standartnews.com/sport/yordanka-fandkova-otlichi-evgeniya-radanova-386015.html", "text": "В тържествена обстановка кметът Йорданка Фандъкова отличи днес със специален приз легендарната състезателка Евгения Раданова за \r\nбезрезервната й подкрепа на София като европейска столица на спорта. Наградата бе връчена в сградата на Столична община в присъствието на много общински съветници, журналисти, гости и др. \r\n„За всички нас е удоволствие и чест, че Евгения Раданова подкрепи София като европейска столица на спорта. Евгения бе с нас още при \r\nкандидатстването и след това в продължение на години е сред най-активните, които със своя пример и обаяние промотират с нашата \r\nинициатива спорта като алтернатива на съвременните изкушение и като опция за по-добър и здравословен начин на живот. Успехите на града в спорта се дължат на хора като Раданова. Освен легендарен спортист, тя е и обаятелна личност, идол на няколко поколения. Благодарни сме, че Евгения и останалите големи наши шампиони са заедно със София – Европейска столица на спорта, защото така помагат за един от приоритетите на общината: да може да привлича повече хора за каузата на спорта и активния живот. Използвам случая да благодаря на Раданова и да пожелая успех на предстоящото следващата седмица Световно първенство по \r\nшорттрек за мъже и жени. Горди сме, че нашия град отново е домакин на подобно мащабно състезание, което ще събере в Арена Армеец най-добрите на планетата в този спорт,“ заяви Фандъкова, преди да връчи на Раданова в знак на благодарност рядко красива ваза от чешки кристал, позлатена с 24-каратово злато. \r\n„Едно голямо благодаря за Евгения Раданова и за всичко което прави в последно време за развитието на спорта в нашия град,“ каза Елен \r\nГерджиков, председател на Столичен общински съвет и председател на Фондация „София – европейска столица на спорта“. \r\nОт своя страна носителката на три олимпийски медала благодари за признанието и сподели, че с радост и ентусиазъм се е включила в \r\nинициативата. „Всички ние имаме много важна мисия – да запазим жизнена нацията, а спортът е един от начините това да се случи. Имаме много работа, но това ни амбицира да продължим и се радвам, че София запази продължава да е европейска столица на спорта. Така ще можем да запазим инерцията и да надградим поставеното като основа през последните 5 години. Каня всички на Световното в края на следващата седмица, входът е безплатен, а на леда ще могат да се видят най-великите в момента в този \r\nспорт,“ каза още Раданова. \r\nСлед това бяха съобщени още подробности за предстоящото следващия уикенд в София Световно първенство по шорттрек за мъже и жени, което е част от инициатива София – европейска столица на спорта.", "date": "2019.02.26", "title": "Йорданка Фандъкова отличи Евгения Раданова"}
{"url": "https://standartnews.com/kultura/ariana-grande-nomer-1-zhena-v-instagram-385999.html", "text": "Ариана Гранде стана най-следваната жена в Инстаграм. Тя задмина колежката си Селена Гомес, която има 146 274 798 последователя. Гранде събра 146 311 467 фена, като 13 милиона от тях харесали певицата в социалната мрежа през последните няколко месеца. Но и двете все още изостават зад Кристиано Роналдо, който си осигури челната позиция през изминалия октомври и сега има почти 156 милиона последователи. Гранде тръгва на турне през март, което най-вероятно ще допринесе за още по-голямото популяризиране на профила й в Инстаграм. Тя дори ще бъде хедлайнер на „Manchester Pride“ през август. Певицата ще се завърне в английския град две години след терористичната атака по време на нейн концерт, при която 22 души загубиха живота си, а извършителят се самоуби.           ", "date": "2019.02.26", "title": "Ариана Гранде номер 1 жена в Инстаграм"}
{"url": "https://standartnews.com/biznes/goranov-zaradva-biznesa-385980.html", "text": "Финансовият министър Владислав Горанов отложи за октомври въвеждането на новите касови апарати за бизнеса. Но заедно с това заяви, че ново отлагане няма да има. Това стана ясно след среща на премиера Бойко Борисов  и финансовия министър с представители на бизнесорганизации. Шефът на БСК Радосвет Радев заяви, че е доволен от диалога и в следващите дни заедно с кабинета ще пишат финалния вариант на наредбата  18, която урежда имплементацията на на процеса. Радев заяви, че времето ще де използва активно и от софтуерните специалисти за написване на новите програми. И че повечето от тях са български фирми.  След разговора при Борисов удовлетвореност от диалога изразиха и двете страни, макар да се разминаха кога точно са започнали да си говорят - според бизнеса той сега започвал, а според Горанов - продължава. Министърът на финансите посъветва да се работи здраво по софтуера, който свързва съответната компания с НАП, както изисква наредбата, защото повече отсрочка няма да има и който успее до 30 септември, успее. Това е срокът за големите фирми. \"Не бива обаче тези 7 месеца да бъдат пропилени в очакване, че ще има нови 7 месеца. Нови 7 месеца няма да има\", предупреди финансовият министър. По думите на Горанов държавата няма да отстъпи от преследване на целта - да ограничи сивата икономика. Нормата затова е норма, за да се изпълнява. Тя не е ултиматум, натърти Горанов. Фирмите, които използват касови апарати и не са регистрирани по ДДС, имат срок до 30 юни, а онези, които използват софтуер - до 30 септември. Според шефа на БСК бизнесът е наясно, че не може да има безкрайност на старта на тази наредба, но тя да се усъвършенства така, че да е разбираема от хората и приложима. Голяма част от притесненията ни бяха чути, каза още Радосвет Радев след срещата с Борисов и Горанов. Притесненията на фирмите бяха да не се окажат незащитени данни и да не бъде пробита търговската тайна.", "date": "2019.02.26", "title": "Горанов зарадва бизнеса (ОБНОВЕНА)"}
{"url": "https://standartnews.com/sport/real-madrid-s-rekordna-oferta-za-khari-keyn-386020.html", "text": "Европейският клубен шампион по футбол Реал Мадрид ще опита да взриви трансферния пазар през лятото, като голямата цел е Хари Кейн от Тотнъм. Според медиите в Испания „Кралете“ са готови да ударят на масата общо 345 млн. паунда за нови играчи, като голяма част от тези пари ще е за тарана на \"шпорите\" и Англия. Останалите набелязани от Кралския клуб са Еден Азар, Неймар, Пауло Дибала и супер талантът на Аякс Матиас Де Лайт. Причина за офанзивата на трансферния пазар е, че част от играчите на тима вече са на „годинки“. Марсело е на 30, Серхио Рамос на 32, Лука Модрич на 33, а Карим Бензема на 31. Тони Кроос и Гарет Бейл са на по 29, а Кейлор Навас е на 32. Очаква се след края на сезона бразилецът Марсело и уелсецът Бейл да бъдат продадени. Първият се свързва с италианския хегемон Ювентус, докато Бейл може да се завърне в английската Висша лига. Бъдещето на Иско също е неясно, тъй като не намира общ език с треньора Сантяго Солари и е резерва. ", "date": "2019.02.26", "title": "Реал Мадрид с рекордна оферта за Хари Кейн"}
{"url": "https://www.standartnews.com/sport/amerikanka-obrna-sesil-na-starta-v-indin-uels-386026.html", "text": "Втората ракета на България в женския тенис Сесил Каратанчева загуби на старта на турнира в Индиън Уелс (САЩ), който е от категория 125 К от календара на WTA. Софиянката отстъпи на Катрина Макнали (САЩ) със 7:5, 4:6, 4:6. Двете тенисистки си размениха общо 13 пробива като седем от тях бяха на сметката на 17-годишната американка. Сесил постигна два аса, но направи и девет двойни грешки. Каратанчева напуска турнира с една точка за световната ранглиста, където е №197 в момента. 29-годишната българка се надява да намери място в квалификациите на големия турнир в Индиън Уелс от категория Премиер задължителен, които започват следващата седмица.", "date": "2019.02.26", "title": "Американка обърна Сесил на старта в Индиън Уелс"}
{"url": "https://standartnews.com/sport/ofitsialno-slaviya-levski-na-natsionalniya-stadion-386006.html", "text": "Най-старото столично дерби между Славия и Левски ще се играе на Националния стадион „Васил Левски“, реши Спортно-техническата комисия към Българския футболен съюз. Мачът между „бели“ и „сини“ трябваше да се състои на стадион „Славия“ в Овча купел. От съображения за сигурност обаче двубоят бе преместен на „Васил Левски, тъй като се очаква феновете на тима от „Георги Аспарухов“ да направят шествие преди сблъсъка. Дербито между Славия и Левски е част от програмата на 24-ия кръг в Първа лига и ще се играе навръх Националния празник на България – 3 март. Двубоят е с начален час 17:30 часа. Това ще е трети пореден мач за „сините“ на „Васил Левски“. В предходните два кръга момчетата на Георги Дерменджиев надвиха Витоша Бистрица с 2:0 и ЦСКА с 1:0. Междувременно „белите“ играха последното си домакинство в Овча купел. Там победиха Черно море с 3:2, а след това надвиха като гост Ботев Враца с 3:1.", "date": "2019.02.26", "title": "Официално: Славия - Левски на Националния стадион"}
{"url": "https://standartnews.com/svyat/orban-povishi-gradusa-na-ritorikata-sreshchu-es-386031.html", "text": "Унгарското правителство засилва кампанията срещу ръководството на Европейския съюз и повтори обвиненията към Брюксел, че работи в подкрепа на масовата миграция към Стария континент, предаде АП. Говорителят на кабинета Золтан Ковач заяви днес, че гражданите ще получат писмо от премиера Виктор Орбан с обяснения за имиграционните усилия на ЕС, на които Будапеща се противопоставя. Лидери на ЕС и европейски политици, сред които германската канцлерка Ангела Меркел, отхвърлиха унгарската кампания, която бе започната миналата седмица с билбордове и телевизионни и печатни реклами. Офисът на ЕК в Будапеща публикува детайлно опровержение на твърденията на Орбан и отрече да е намалявана финансовата помощ за страните, които не искат да приемат имигранти. Поредната информационна кампания на Унгария е насочена в частност срещу председателя на Европейската комисия Жан-Клод Юнкер и финансиста милиардер Джордж Сорос. Властите в страната обвиняват двамата, че прокарват план за миграция, който застрашава сигурността на Унгария. Според кабинета в Будапеща Юнкер и Сорос - отдавнашен враг на Орбан, искат да наложат задължителни квоти за разселването на бежанци, да отслабят правата на страните членки да защитават границите си и да облекчат бежанците, които имат мигрантски визи. Говорителят на Еврокомисията Маргаритис Схинас опроверга твърденията, като ги нарече „фалшиви новини“.", "date": "2019.02.26", "title": "Орбан повиши градуса на риториката срещу ЕС"}
{"url": "https://standartnews.com/sport/globikha-soleno-levski-tsska-sofiya-i-botev-vr-386017.html", "text": "Дисциплинарната комисия към БФС постанови днес сериозни глоби за три от отборите от 1 лига. Ботев (Враца) отнася санкция от общо 10 хиляди лева. Сериозни глоби получиха и Левски и ЦСКА-София след дербито. Провинението провинение на врачани, което им носи най-голяма глоба е за нанесени обиди към длъжностни лица от страна на ръководителите на клуба. То е оценено на 8000 лева. Гневът на ръководството на клуба бе предизвикан от решенията на съдията Костадинов в двубоя със Славия през уикенда, спечелен от \"белите\" с 3:1. Още две хиляди лева глоба врачани получават и за хвърлени предмети и обидни скандирания от страна на феновете по време на мача.  \"Сините\" ще трябва да платят общо 5000 лева за хвърлени предмети с последствие и нецензурни скандирания, докато \"червените\" ще трябва да заплатят 9300 лева за хвърлени предмети с последствие, хвърлени факли и димки на пистата, нерегламентирано използване на бомбички и обидни скандирания, като \"армейците\" ще трябва и да възстановят нанесените щети на Националния стадион. Двата тима получават и предупреждение за лишаване от домакинство за провиненията си.", "date": "2019.02.26", "title": "Глобиха солено Левски, ЦСКА-София и Ботев (Вр)"}
{"url": "https://standartnews.com/kultura/sedmitsata-na-modata-predstavya-sofia-fashion-week-pop-up-store-386002.html", "text": "За първа година ще се състои и  . Дизайнерите ще имат възможност да покажат колекциите си не само на сцената на SFW, но и да ги изложат в специален магазин на метри от залата, където всеки гост може да закупи любимия си модел. Потопени в света на модата, организаторите на модния форум -  и  , ще се погрижат да прекарате страхотно в компанията на дизайнерите с маркови напитки. Топ модели, VIP гости, десетки световни и родни медии, блогъри, инфлуенсъри и дизайнери от цял свят се събират за 7-ми пореден път за най-мащабното модно събитие в България! В първата вечер /26.03/, отредена на българските брандове, на модния подиум, с най-новите си колекции, ще се качат модна къща   със своите актуални предложения за сезона. За пореден път   ще заблести с цветове, шарматни кройки и невероятно шоу, с което ще открият първата вечер. Мода за спортисти и хора с активен начин на живот ще видим от   Милена Петрова и   отново ни потапят в приказния свят на нежността, а  ще провокира публиката с моделите си за втори път. SFW SS 2019 продължава /27.03/ с Haute Couture, булчински и мъжки колекции, където ще видим топ имена като  и . Във вечерта на световните дизайнери и брандове /28.03/ ще можем да се насладим на  и , които отново имат актуални предложения и за големите и за най-малките,   със своята атрактивна мода,  , която имахме удоволствието да видим преди няколко издания на сцената на Sofia Fashion Week.   остава вярна на традицията и отново ще покаже най-елегантното и провокативно за дамите. Черешката на вечерта ще бъде поредната колаборация между световния логистичен гигант   и дизайнерът  . Очакваме още две световни модни имена, но за това ще разберете скоро... Последната гала вечер /29.03/ на SFW SS 2019 ще бъде по-ексклузивна и бляскава от всякога! Италианският бранд   с дизайнер Осман Узун е подготвил невероятно шоу за гостите. За първи път на сцената на Sofia Fashion Week ще се качат едни от най-емблематичните лица от българския ефир -   Дали ще се справят като модели, по примера на предишниа топ артист, дефилирал за бранда - Азис?  ще потопи публиката в своя магически свят, където жената е Богиня, а неговите рокли са истински произведения на изкуството. Дизайнер на годината в категория Ready-to-wear Антония Стоянова и модна къща   за пореден път ще докажат силата на жената, оригиналността на българската мода и ще представят модно дефиле, покоряващо всички сетива. Борислав Сапунджиев и   пренасят фокуса над модата в косите. Едно бляскаво, неочаквано и грандиозно hair show очаква всички посетители. Тайната ще бъде разкрита в последния момент! Както всеки сезон, така и в издание пролет-лято 2019, гостите на  ще имат възможността да се насладят на свежи преживявания на тематичните афтър партита, които организаторите са подготвили всяка от вечерите. Кой още ще се качи на сцената на Седмицата на модата? Остава да разберем. Очаквайте още актуални новини за Sofia Fashion Week SS 2019 на официалния сайт на събитието  , във  и на   - основен oрганизатор и медиен партньор на събитието. Показваме ви и ексклузивни видео кадри от мейкинга на официалната фотосесия за  , заснета и осъществена от победителите в различните категории на  - Модният фотограф на годината   със Стилистна годината  с модели от Модна агенция на годината За косата на моделите се погрижи Моден коафьор на 2018 и Николай Младенов -Коко, а за грима - топ  на също обявен за Моден гримьор на годината. Моделите бяха облечени от  , за декорацията на фотосесията се погрижи  , а арт директор е   ", "date": "2019.02.26", "title": "Седмицата на модата представя Sofia Fashion Week Pop-up Store"}
{"url": "https://standartnews.com/kultura/vnukt-na-dimitr-dimov-probiva-v-teatra-386005.html", "text": "Внукът на Димитър Димов пробива в професионалния арт афиш - Лило Петров спечели в третото издание на конкурса за нова българска драматургия, организиран от НБУ. „Добролюб“ се казва пиесата, която се качи на върха в литературното състезание на тема „Тайните“. В центъра на действието е Тома - висш функционер от службите за сигурност на комунистическата партия с агентурното име „Добролюб“. В края на комунизма той е изправен пред труден кръстопът: да унищожи своето досие или да го съхрани. Той се колебае – дали да забрави или да помни. „Заради смелостта да качи на сцена травматичната тема за избора в епохата на комунизма“, е мотивът, с който журито единодушно присъди наградата на Лило Петров, победил в конкуренция със 77 текста. Оценяващите творбите на младоците са професорите Виолета Дечева, Михаил Неделчев и Светла Христова, доцентите Владимир Маринов, Георги Гочев, Пламен Дойнов и Снежина Петрова. Специална лекция на церемонията по награждаването на Лило Петров изнесе унгарският драматург Жолт Пожгай, който заедно с Валентин Ганев беше водещ на тазгодишната Лаборатория за писане на пиеси, в която участваха шестимата номинирани от журито автори. „Добролюб“ ще влезе в репертоара на Малък градски театър „Зад канала“, обеща неговият шеф Бина Харалампиева.  ", "date": "2019.02.26", "title": "Внукът на Димитър Димов пробива в театъра"}
{"url": "https://standartnews.com/kultura/misteriya-i-zagadka-v-otkradnat-zhivot-7-386007.html", "text": "„Откраднат живот“ започна точно преди 3 години по Нова телевизия. Към днешна дата той е с рекорд за най-голям брой излъчени филмови часове в историята на българската телевизия. Мисля, че най-голямото постижение е представянето на толкова разнообразни и многолики персонажи с въздействащи истории и превръщането на сериала в енциклопедия на човешката душа“, разказа в \"Здравей, България\" продуцентът и сценарист Иван Спасов. Броени часове преди старта на седмия сезон с мото „Любовта лекува“ той загатна, че новата болница ще донесе промяна за всички герои. В историята ще се появи и скрита заплаха, която ще нанесе „съкрушителни удари“. В новото неврохирургично отделение лекарите ще се заемат със загадките на мистериозния елемент в човешкото тяло. В новите епизоди зрителите ще видят любимците си Юлиан Вергов, Владо Пенев, Янина Кашева, Марта Вачкова, Милена Живкова, както и Гергана Стоянова и Иван Юруков. „Различна е не само новата болницата, но и представянето на историята. В предстоящия сезон познати образи ще бъдат поставени в неподозирани ситуации“, допълни Емил Марков. Диана Димитрова за първи път показа подстриганата си прическа в ефир и добави шеговито, че се надява този път доктор Огнянова да бъде излекувана. Преместването в „Света Анастасия“ ще сложи край на някои от болезнените отношения между колеги, но ще постави началото на други, чието развитие е въпрос на дни. „Това, което зрителите търсят е разказът за любовта. Често забравяме за нея в трудния живот, но именно тя лекува и ни спасява. В новия сезон ще видим различните измерения на любовта“, разказа Евтим Милошев в \"На кафе\". Продуцентът уточни, че синът му Петър, който играе и в сериала, е най-хубавото нещо, което любовта му е дала. А една от младежките му глупости от любов се случила, когато се появил с джобове, пълни с ориз, пред момичето, което в този момент „свалял“. ", "date": "2019.02.26", "title": "Мистерия и загадка в „Откраднат живот“ 7"}
{"url": "https://standartnews.com/kultura/yan-englert-stava-doctor-honoris-causa-v-sofiya-386013.html", "text": "Ян Енглерт на 23 март ще бъде удостоен с почетното звание Doctor honoris causa на НАТФИЗ. След тържествената церемония легенарният поляк ще изнесе майсторски клас за студенти, специалисти и журналисти. Енглерт е сред фаворитите на родната публика още от 70-те, когато изиграва отец Ередия в култовия филм на Въло Радев „Осъдени души“ по романа на Димитър Димов. Роденият във Варшава актьор и режисьор притежава и най-високото отличие на нашето министерство на културата: „Златен век\" – печат на Симеон Велики. Преди време той получи приза от тогавашния министър Вежди Рашидов за приноса си в двустранните отношения. „За първи път ми се случва министър да дойде при мен, а не аз да отида при него. За моите 100 филма в Полша нямам награда, а сега тази от България е чест!\", благодари той тогава. И разказа, че преди четвърт век бил в казиното на Монте Карло с познати и един от тях, полски бизнесмен, загубил паспорта си. Повикали управителката, тя дошла, огледала компанията, посочила Енглерт и казала: „Аз ви познавам, вие сте български актьор\". „Ето това е филмът „Осъдени души\", ето това е България в моя живот. Затова „Златен век\" ми е много скъп\", беше категоричен прочутият актьор.Енглерт е известен в Полша и като педагог.  От 1981 до 1987-а  е декан на Факултета за актьори в Държавното висше театрално училище, а от 1987 до 1993-а и между 1996 и 2002-а е ректор. Кариерата му в киното започва с роля в хита на Анджей Вайда „Канал“. Днес Енглерт е директор на Народния театър във Варшава.  ", "date": "2019.02.26", "title": "Ян Енглерт става Doctor honoris causa в София"}
{"url": "https://standartnews.com/sport/amerikanka-obrna-sesil-na-starta-v-indin-uels-386026.html", "text": "Втората ракета на България в женския тенис Сесил Каратанчева загуби на старта на турнира в Индиън Уелс (САЩ), който е от категория 125 К от календара на WTA. Софиянката отстъпи на Катрина Макнали (САЩ) със 7:5, 4:6, 4:6. Двете тенисистки си размениха общо 13 пробива като седем от тях бяха на сметката на 17-годишната американка. Сесил постигна два аса, но направи и девет двойни грешки. Каратанчева напуска турнира с една точка за световната ранглиста, където е №197 в момента. 29-годишната българка се надява да намери място в квалификациите на големия турнир в Индиън Уелс от категория Премиер задължителен, които започват следващата седмица.", "date": "2019.02.26", "title": "Американка обърна Сесил на старта в Индиън Уелс"}
{"url": "https://standartnews.com/kultura/zueka-i-rachkov-se-napravikha-na-kuin-386012.html", "text": "Звездният и разнообразен кастинг и любимите водещи на „Като две капки вода“ Зуека и Рачков накараха над 2,5 милиона зрители в България да гледат обичаното шоу за преобразявания - най-високото постижение на старта на формата от 2014 година насам. В журито се вихрят Фънки, Хилда Казасян и Маги Халваджиян. Началото на сезона се запомни с бръсненето на мустака на Милко Кавалджиев заради влизането в кожата на Тото Кутуньо, неприличното предложение от страна на Деси Добрева към Рачков да усети колко бързо бие сърцето й и посредственото представяне на Папи Ханс като Миро.  Рачков и Зуека пък се направиха на „Куин“, за да подкачат колегите от Холивуд покрай раздаването на Оскарите.  ", "date": "2019.02.26", "title": "Зуека и Рачков се направиха на „Куин“"}
{"url": "https://standartnews.com/kultura/glasuvat-za-zhena-na-desetiletieto-386023.html", "text": "Те са дамите, които направиха света ни по-различен. Те са умни, имат силата да променят, те са двигателят, който ни кара да търсим съвършенството – те са личностите, номинирани в първите по рода си награди на woman.bg  “Жена на десетилетието“. Победителките ще бъдат избрани след гласуване на специалната платформа:  тя вече официално „отвори врати“ за всички, които искат да дадат своя вот за жените, които са се превърнали в тяхно вдъхновение през последните 10 години. Всичко е в чест на сайта, койтo става на 10 години. Номинациите са разделени в няколко категории, а кои са победителките, които ще получат специалната статуетка на Woman.bg, ще стане ясно на 6 март – на голямата церемония в „Маринела“. Ето и кои са номинираните. Категорията „В светлината на прожекторите“ е за дамите, които са оставили най-ярка следа в публичното пространство в сферата на киното и театъра. За престижния приз се борят Койна Русева, Яна Маринова, Радина Кърджилова и Теодора Духовникова. „Симфония на успеха“ е за музикалните звезди, осветили родния небосклон. Рут Колева, Хилда Казасян, Гергана Николаева и Мария Илиева са претендентките в най-мелодичната надпревара. Категорията „Шеф на кройката“ преброява модните икони София Борисова, Невена, Жени Живкова и Вяра Георгиева, а „Безпогрешен инстинкт“ е за дамите, които са се доказали като успешни мениджъри: Диана Стефанова, Виолина Маринова /на снимката/, Камелия Славейкова и Гергана Паси. В „TV дива“ за наградата протягат ръка през екрана Мария Силвестър, Радина Червенова, Миролюба Бенатова и Ани Салич. „Силата ѝ е в думите“ важи както за Мария Кисимова- Моасе, така и за Веселина Седларска, Гери Турийска и Ваня Щерева. Това са и номинираните в категорията за първа дама на литературата в България. В ерата, в която имиджът се измерва с броя на follower-ите, наградата в категорията „Follow me” ще отличи най-значимата интернет дама сред  Мадмоазел Ая, Денина Мартин, Алекс Богданска и Константина Живова. „Предай нататък“ е за каузите, които ни направиха най-силно впечатление през последните 10 години. Тук всички са победители, но най-ярката кауза ще определят гласуващите в woman.bg. В благородната надпревара се състезават Avon – рак на гърдата/Нана, \"Майко мила\", Фондация „Искам бебе“ с Радина Велчева и „Повече българчета за България – Милена Златкова. Майките, които ни вдъхновяват, са Юлияна Дончева, Ирина Тенчева, Лиза Боева и Мариана Пенчева. Но само една от тях ще бъде определена от посетителите на платформата. „Да надскочиш себе си“ е категорията, в която ще отличим спортната звезда на десетилетието сред Станка Златева, Ивет Лалова, Мария Гроздева и Илиана Раева.", "date": "2019.02.26", "title": "Гласуват за „Жена на десетилетието“"}
{"url": "https://standartnews.com/kultura/dzhani-proslzyava-s-pregrdkata-na-angela-386022.html", "text": "Тезджан Ферад-Джани на 26 февруари отново ще просълзи познавачите на разтърсващия театър в Студио 5 на НДК. Актрисата излиза от 18 и 30 часа за моноспектакъла „Прегръдката на ангела“. Текстът на Светла Лажова е превърнат в постановка от известната режисьорка Магдалена Ралчева /“Още нещо за любовта“, „ХІІ А“/. Героинята Ана от години се примирява с насилието в дома си с надеждата, че мъжът, когото някога толкова е обичала, ще се промени. Дори няма сили за бягство от жестокото всекидневие. Но най-после може би ще се случи нещо, което ще  преобърне живота й. Проектът ''Изкуство срещу насилие'' на Зонта клуб София с президент Магдалена Ралчева е посветен именно на борбата срещу физическия и морален тормоз над жените. „Нашият клуб всяка година участва с много силни и социално ангажирани проекти в Световната шестнадесетдневка срещу насилието на жените по света. „Това е моноспектакъл за осъзнаването. За това,  че освен „той“, съществуваш и „ти“. За силите в изтощените душа и тяло, които изправят срещу униженията и насилието – в името на възкръсението от пепелта на чувствата и доброто. Силната драматургия, убедителната актьорска игра и вечните послания на пиесата не оставят безразличен нито един зрител“, коментира Магдалена Ралчева.", "date": "2019.02.26", "title": "Джани просълзява с „Прегръдката на ангела“"}
{"url": "https://standartnews.com/kultura/milion-gledakha-starta-na-master-shef-386024.html", "text": "Милион зрители гледаха старта на петия сезон на Master сhef по bTV и се запознаха с някои от най-добрите хоби-готвачи, готови да докажат талант и да променят живота си. Седем от новите гладиатори в кухнята спечелиха овациите на взискателното жури с ястията и с любопитните си житейски истории. Красива кулинарна блогърка, която иска да върне младите жени край печката, дама – бивш полицай „тежки престъпления“, представител на медицинското съсловие, модел, мениджър на ресторант във Великобритания, IT специалист и майка, сменила напрегнато бизнес ежедневие, за да се посвети на децата си, доказаха, че със знания, въображение и прецизност са постижими дори и най-високите цели.", "date": "2019.02.26", "title": "Милион гледаха старта на Master сhef"}
{"url": "https://standartnews.com/svyat/pochina-avtort-na-khita-its-my-life-385986.html", "text": "Почина авторът на хита Itʼs My Life Лидерът на поп групата Talk Talk Марк Холи почина на 64 години. Причината за смъртта му засега не се разкрива. Холис основава Talk Talk през 1981 г., като е бил вокалист, китарист, свирел на клавишни инструменти и е автор на песните. Групата просъществува 10 години – разпада се през 1991 г. В дискографията си има пет студийни албума. Известна е с хитовете си It's My Life, Talk Talk, Such a Shame, Life's What You Make It и Living in Another World. Музикантите са наричани пионерите на пост рока – към този жанр те се обърнали в средата на 80-те. По-късно Холис започва самостоятелна кариера, а през 2000 г. напуска музикалната индустрия. На 22 февруари на 77 години почина и Питър Торк, един от основателите на американската банда The Monkees.", "date": "2019.02.26", "title": "Почина авторът на хита Itʼs My Life"}
{"url": "https://standartnews.com/svyat/khumanitarnata-pomoshch-za-venetsuela-s-iztekl-srok-385972.html", "text": "Хуманитарната помощ за Венецуела с изтекъл срок  В хуманитарната помощ, която САЩ изпратиха на Венецуела, е имало лекарства с изтекъл срок на годност и развалени продукти, заявява за „Известия“посланикът на латиноамериканската страна в Русия Карлос Рафаел Фариа Тортоса. По думите му пратката не е била проверена от нито една международна организация, включително и от Международния комитет на Червения кръст. Както смята дипломатът, единствената цел на американскиге доставки е да създаде напрежение на границата с Колумбия. Посланикът добавя, че Венецуела е приела хуманитарна помощ от Русия – седем тона медикаменти, тъй като властите вярват на добросъвестността на изпращачите. Освен това законно избраният президент Николас Мадуро заявява готовност да приеме помощ от Европейския съюз, която включва и храни, и медицинско оборудоване, и лекарства, напомня Тортоса.", "date": "2019.02.26", "title": "Хуманитарната помощ за Венецуела с изтекъл срок"}
{"url": "https://standartnews.com/regionalni/nov-sluchay-na-afrikanska-chuma-po-svinete-v-dobrichko-385979.html", "text": "Българската агенция по безопасност на храните е констатирала нов положителен случай на Африканска чума при дива свиня в община Тервел, област Добрич. Сигналът за умряло диво прасе в община Тервел е бил подаден от директора на Ловно стопанство - Тервел на 22 февруари в областната дирекция по безопасност на храните в Добрич. \r\n  БАБХ е започнала веднага прилагането на всички мерки в съответствие с действащото законодателство за контрол и ликвидиране на заболяването. Специалисти ще извършват постоянни клинични прегледи за Африканска чума при домашни свине. Създадени са и две зони - инфектирана и буферна, които обхващат територии от областите Добрич и Силистра. В двата региона областните и общинските епизоотични комисии ще заседават за популяризиране на мерките за контрол и ликвидиране на заболяването. \r\n Това е вторият случай на Африкански чума у нас за тази година. \r\n ", "date": "2019.02.26", "title": "Нов случай на Африканска чума по свинете в Добричко"}
{"url": "https://standartnews.com/regionalni/izgrazhdat-depo-za-obezvrezhdane-na-opasni-otpadtsi-ot-otsk-krdzhali-385990.html", "text": "Изграждане на Депо за обезвреждане на опасните отпадъци от бившия Оловно цинков комбинат в Кърджали с капацитет 700 000 кубични метра. Това предвижда инвестиционният проект на „Хармони 2012” ЕООД - дружеството, което придоби активите на ОЦК. По време на обществено обсъждане на доклада за оценка на въздействието върху околната среда (ОВОС) с всички приложения към него от фирмата възложител „Хармони 2012” поясниха, че основната цел на инвестиционното предложение е екологосъобразно обезвреждане на опасните отпадъци, натрупани до приватизацията (т.нар. „минали замърсявания“), на съществуващите отпадъци, намиращи се на производствената площадка, генерирани от дейността на бившия завод, както и осигуряване на обеми за депониране на отпадъците от бъдещата дейност на дружеството. \r\nПлощадката на депото ще бъде разположена на 260-350 м югозападно суходолие на „Белите Сипеи”. Отстоянията до най-близката жилищна зона на град Кърджали е 1600м, а до близките села Панчево, Пропаст, Повет, Седловина и Сипей от 940 до 1400 м. \r\nНа срещата бяха представени два варианта на идейния инвестиционен проект на Депото и бяха разяснени приликите и разликите на двата варианта. В детайли бяха уточнени системите за отвеждане на водите, както и елементите на техническата инфраструктура, която ще обслужва депото. \r\nВ общественото обсъждане участваха също представители на проектантско дружество “Нипроруда” ООД, на Общинската администрация в Кърджали, кметове и жители на селата, намиращи се в близост до бъдещата площадка на Депото. \r\n„Изграждането на Депото за опасни отпадъци е изключително важно, защото към момента отпадъци от оловна шлака, цинкове кекове, опасни строителни отпадъци и утайки от пречиствателни станции се съхраняват на площадката на ОЦК и замърсяват компонентите на околната среда”, посочи Веселина Танчева, началник отдел „Опазване на околната среда” в  община Кърджали. Тя подкрепи развитието на инвестиционното предложение и сподели, че то ще способства за ликвидиране на екологичните рискове, свързани с отпадъците, съхранявани на производствената площадка на „Хармони 2012” ЕООД.", "date": "2019.02.26", "title": "Изграждат депо за обезвреждане на опасни отпадъци от ОЦК-Кърджали"}
{"url": "https://standartnews.com/regionalni/vnimanie-alo-izmamnitsi-atakuvat-smolyan-385992.html", "text": "На 25.02.2019 г. в РУ-Смолян са получени десетки обаждания от граждани, сигнализирали за опити за телефонни измами. Такива обаждания е имало и предишните дни в РУ-Златоград.  , които да предадат пари на измамниците, съобщават от ОДМВР-Смолян.  Към настоящия момент няма постъпили сигнали за пострадали от измами, но органите на реда очакват обажданията да продължат и следващите дни.  Напомняме на гражданите, че няма процедура, по която полицейски служители да събират парични суми от гражданите за разкриване на престъпления. Единственият начин, по който някой може да помогне в разкриване на престъпление е да даде свидетелски показания, ако е станал свидетел на престъпление. При разговорите с непознати по телефона препоръчваме хората да задават повече въпроси, от колкото да отговарят на такива. Незабавно след получаване на обаждане да сигнализират на тел.112, съобщават от МВР.", "date": "2019.02.26", "title": "Внимание! Ало измамници атакуват Смолян"}
{"url": "https://standartnews.com/regionalni/izbyagali-norki-terorizirat-starozagorsko-selo-385983.html", "text": "За избягали норки от фермата за развъждане на животните за кожи край Стара Загора отново сигнализират от най-близкото до нея старозагорско село Маджерито. \r\n„Често има оплаквания от норките. В продължение на седмици няма проблеми и после изведнъж по няколко местни жители идват и се оплакват ”, каза кметът на селото Грозданка Димова тази сутрин пред БТВ. Самата тя отглеждала 21 кокошки, за една година останали само три. . \"Беше в бараката ни, идва при мен, гледа ме – изобщо не се страхуват от хората”, оплака се кметицата Димова. Тя няма обяснения защо норките се измъкват от фермата, тя я е посещавала и според нея имотът бил добре обезопасен.  \r\n  Местните споделят, че нямало къща, която да не е пострадала от нашествието на норките. „Имахме няколко кокошки, зайци – всичко унищожиха. Сега се прехвърлиха в съседите. Спим с вилата, с тоягата. У нас три норки сме убили, съседите – шест”, казва друга жена от селото, Мария Маркова. \r\n  Кметицата Грозданка Димова сезирала фирмата, която ги отглежда за кожи, и техни представители обещали, че ще обезщетят пострадалите. Жителите на с. Маджерито обаче настоявали за закриване на фермата. \r\n  Само преди няколко дни по повод друг сигнал на НПО \"КАЖИ\" за избягали норки от фермите за кожи, шефът на областната агенция на безопасност на храните в Стара Загора д-р Дамян Миков заяви, че при тях не са постъпвали сигнали за избягали норки и за нападение над домашни животни, за да направят официална проверка. \r\n ", "date": "2019.02.26", "title": "Избягали норки тероризират старозагорско село"}
{"url": "https://standartnews.com/svyat/kovchezhnikt-na-vatikana-e-bludstval-s-detsa-385971.html", "text": "Най-високопоставен досега служител на Ватикана е бил признат за виновен за сексуални посегателства срещу деца в Австралия, съобщиха австралийски медии, цитирани от световните агенции. Кардинал Джордж Пел, на 77 години, е единодушно обвинен от съдебното жури в Мелбърн, че е блудствал през 1996 г. с две 13-годишни момчета в задна стаичка в мелбърнската катедрала \"Св. Патрик\", когато е бил архиепископ, след като ги заварил да пият вино от църковната посуда, предаде Асошиейтед прес. Съдът на щата Виктория е признал кардинала за виновен на 11 декември м.г., но до днес е имало съдебна забрана да се публикуват каквито и да са подробности по процеса. През 2014 г. Бел бе прехвърлен на работа във Ватикана, където бе назначен за икономически министър и главен финансов съветник на папа Франциск. Той е номер три в йерархията на Римокатолическата църква. През 2016 г. учредената от правителството на Австралия комисия по разследване на случаи на педофилия сред католическото духовенство го повика като свидетел по дело за сексуални посегателства срещу непълнолетни в страната, но той не можа да дойде заради влошеното си здраве. Това наложи във Ватикана да бъдат изпратени полицейски следователи, които да го разпитват. През юли 2017 г. Пел си взе безсрочна отпуска от Ватикана, за да се върне в родината си и да застане пред съда в Мелбърн. Той категорично отхвърли всички обвинения, наричайки ги \"абсолютна лъжа\". Показанията на свидетелите на процеса обаче, подложени на кръстосан разпит, не можаха да помогнат на Пел да си намери алиби и да избегне обвинението. Грози го максимална присъда от 50 години затвор. Тя ще бъде определена на започващо в сряда заседание на съдебния състав. Високият 190 см кардинал е посрещнал признаването си за виновен с наведена глава. Той е дал да се разбере, че ще обжалва решението. Собственият му адвокат, цитиран от Ройтерс, го нарече \"Дарт Вейдър\" на Католическата църква. Обвинението срещу Пел идва само два дни след приключването във Ватикана на свиканата от папата конференция на висши католически духовници от цял свят, на която Франциск призова за \"тотална битка\" срещу сексуалните посегателства над деца, особено от представители на католическата църква.", "date": "2019.02.26", "title": "Ковчежникът на Ватикана е блудствал с деца"}
{"url": "https://standartnews.com/svyat/kim-chen-un-vv-vietnam-za-vtorata-si-sreshcha-i-trmp-385970.html", "text": "Севернокорейският лидер Ким Чен-ун пристигна във Виетнам за втората си среща на върха с американския президент Доналд Тръмп по-късно тази седмица. На срещата двамата лидери ще продължат диалога, започнат в Сингапур през юни миналата година и ще се опитат да договорят отказ от ядрената оръжейната програма на Виетнам, съобщи Ройтерс. Преди да отпътува от Вашингтон, Тръмп каза, че очаква \"забележителна среща\" с Ким и добави, че двамата са установили \"много, много добри взаимоотношения\". Той обаче се опита да разсее очакванията за голям пробив от диалога в Ханой, като отбеляза, че ще бъде доволен, ако Северна Корея продължи да се въздържа от нови опити с ракетно-ядрени оръжия.", "date": "2019.02.26", "title": "Ким Чен-ун във Виетнам за втората си среща и Тръмп"}
{"url": "https://standartnews.com/svyat/kobra-poprechi-na-mzh-da-iztegli-pari-385988.html", "text": "Опитът на индиец да изтегли пари от банкомат е бил осуетен от кобра, позиционирала се върху устройството, съобщава агенция ЮПИ, цитирана от БТА. Необичайната случка се е разиграла в град Баргарх, Индия. Видео, заснето от очевидец, показва отровната змия, заела застрашителна поза върху банкомата, докато наоколо се тълпят хора, водени от желанието да зърнат нещо необикновено. Свидетели разказват, че мъж, който планирал да изтегли пари от устройството, се е отказал от намерението си и е избягал, като преди това е информирал зяпачите за местонахождението на кобрата. Суреш Мохапатра, собственик на магазин в близост до банкомата, е позвънил на специализираната линия \"Снейк Хелплайн\". В отговор на обаждането му на мястото е пристигнал ловецът на змии Раман Баг. Кобрата е била заловена и ще бъде върната в естествената й среда.", "date": "2019.02.26", "title": "Кобра попречи на мъж да изтегли пари"}
{"url": "https://standartnews.com/svyat/le-temps-zadava-li-se-balkanska-prolet-385998.html", "text": "Това пише швейцарският вестник Le Temps, анализирайки протестите в Сърбия, Черна гора и Албания. \"Мило, крадец, оставка\" с такива лозунги в събота вечер няколко хиляди души протестираха по улиците на столицата на Черна гора Подгорица. За трети път хората се организират и протестират срещу управлението на президента Мило Джуканович. \"Хората повече не могат да живеят така, сред корупция и връзкарство. Младите хора не могат да си анмерят работа без да имат партиен билет\", казва Милена, учителка от Черна гора. Дванадесет съботи подред вървят и протестите в столицата на Сърбия Белград и в други сръбски градове. Протестиращите спряха движението в столицата, обвинявайки със скандирания и плакати Александър Вучич в лъжа. те окупираха тунел в центъра на града и за дълго блокираха преминаването на автомобили. Започналото на 8 декември миналата година движение на протест обхваща вече 60-70 градове в страната, дори малки и такива, които за последен път протестираха по време на свалянето от власт на Слободан Милошевич. В Албания на улиците излязоха студенти, които обявиха ,че не изпитват симпатии към нито една от албанските партии, управлявали подред страната в последните години. \"Когато някоя от двете партии - Демократическата или Социалистическата - вземе властта, тя провежда същата неолиберална политика, както своята предшественичка\", казва албански социолог. Според него, случващото се в страната е \"въстание на поколението, израснало след падането на комунизма в условията на безкраен преход. Едно нещо обединява протестиращите в трите балкански държави - те носят плакати \"Аз не искам да емигрирам!\" Очевидно Брюксел е изненадан от случващото се на Балканите и не е готов да реагира адекватно. Европейската комисия поддържаше години наред \"стабилността\" на региона, даже с цената на компромис с недемократични режими, но днес хората в тези страни предизвикват статуквото и управляващите елити.", "date": "2019.02.26", "title": "Le Temps: Задава ли се Балканска пролет?"}
{"url": "https://standartnews.com/regionalni/vzhen-park-blagoevgrad-s-nov-sezon-386033.html", "text": "На 1 март стартира новият сезон във въжения парк в Благоевград. При подходящи метеорологични условия атракционът ще работи от 10 до 18 часа.     \r\nВъженият парк е изграден от няколко нива като всички те са оборудвани с модерна система за самоосигуряване, при която не се налага намеса от страна на ползвателя. Целта е да бъде гарантирана абсолютната безопасност на посетителите. \r\nАтракционът се намира в местността „Бачиново“. Той е предпочитано място за забавление както от жителите, така и от гостите на Благоевград. Паркът беше открит през есента на 2014 година. Той е единствен по рода си в региона и представлява ред от въжени препятствия, които стимулират бързина, смелост, сръчност, ловкост и съобразителност.", "date": "2019.02.26", "title": "Въжен парк-Благоевград с нов сезон"}
{"url": "https://standartnews.com/svyat/london-obyavi-za-zhivi-sergey-i-yuliya-skripal-385984.html", "text": "Посланикът на Великобритания в Русия Лори Бристоу заяви в публикувано днес интервю за руската агенция Интерфакс, че Сергей и Юлия Скрипал са живи, съобщи \"Известия\". \"Мога да потвърдя, че те са живи. И мога да потвърдя, че искането на руското посолство за среща с тях им е било предадено\", заяви сър Бристоу. Той допълни, че Скрипал не искат да се срещат с руски дипломати, което е техен избор и подчерта, че \"е ясно, защо не желаят това\" . Но потвърди, че ако желанието им се промени, то Великобритания ще им даде възможност за такава среща. Британският посланик посочи, че двамата се намират на сигурно място и задължение на Лондон е да ги защити. Великобритания не е заинтересована от съвместно разследване с Русия, но ще приветства руска информация за участието на руски граждани в опита за отравяне на двамата Скрипал, каза още дипломатът. \"Имаме много повече информация по делото \"Скрипал\", отколкото се появява в медиите\", посочи още Бристоу. На 4 март 2018 г. британските власти съобщиха, че бившият двоен агент Сергей Скрипал и дъщеря му Юлия са открити на пейка в безсъзнание в английския град Солсбъри. По-късно бе обявено, че са били отровени с бойно отровно вещество \"Новичок\", като за инцидента, от който те се възстановиха след седмици, Лондон обвини Москва. Кремъл категорично отрича връзка със случилото се. На 20 февруари тази година посолството на Русия в Лондон съобщи, че няма данни дали Сергей и Юлия Скрипал са живи и се оплака ,че не получава достъп до тях. Ден преди това майката на Сергей Скрипал се обърна към полицията в Русия с молба да признаят сина и внучката й за изчезнали.", "date": "2019.02.26", "title": "Лондон обяви за живи Сергей и Юлия Скрипал"}
