{"url": "https://standartnews.com/regionalni/dramata-s-toplofikatsiya-pernik-prodlzhava-401139.html", "text": "След принудителното спиране на четвърти и пети парогенератори в ТЕЦ „Република“ от тази сутрин Перник е без топла вода, а спорът между „Топлофикация Перник“ и РИОСВ продължава, съобщи БНР. Интригата сега е около третия парогенератор, за който от МОСВ твърдят, че дружеството може да експлоатира според условие в действащото комплексно разрешително. Според директора на „Топлофикация“ Любомир Спасов обаче пускането на 3-ти парогенератор ще вкара предприятието в нарушение на същото това разрешително, издадено от РИОСВ, и до последващи санкции, тъй като в него изрично се казва, че пускането в експлоатация на третия котел може да стане само в случай на авария на четвърти и пети. Освен това третият котел е в ремонт, който ще завърши през октомври. Обезпокояващото, е, че липсва синхронизация между становищата на институциите в лицето на ИАОС, МОСВ и КЕВР, се казва в огласена от „Топлофикация Перник” позиция. От дружеството апелират да се избягват спекулациите с това, че жителите на Перник трябва да направят избор между топла вода или чист въздух, а да се разбере откъде идва проблемът със замърсяването и този проблем да бъде решен.", "date": "2019.09.06", "title": "Драмата с „Топлофикация Перник“ продължава"}
{"url": "https://standartnews.com/regionalni/blagoevgrad-pochete-134-godini-ot-sedinenieto-401120.html", "text": "С поднасяне на цветя пред паметната плоча на загиналите във войните за обединението и независимостта на България на площад „Георги Измирлиев” благоевградската общественост почете 134 години от Съединението на Княжество България с Източна Румелия. Пред паметника в знак на почит и признателност сведоха глави зам.- кметът Иво Николов,  депутатката от ГЕРБ Даниела Савеклиева, зам.- областният управител Иван Стоянов, председателят на ОбС-Радослав Тасков, омбудсманът на Благоевград доц. д-р Валентин Василев, отец Дончо и отец Петър от благоевградския православен храм „Въведение Богородично“, общински съветници, представители на културни институти, представители на политически партии, общественици, граждани. Биг Бенд Благоевград изсвириха Химна на България, както и други бележити български песни.  Исторически факти от делото на дедите ни и борбата за Съединението припомниха Елиза Тодорова от театрална школа  \"Ер малък\" към ДТ \" Енчо Халачев\" и ръководителят Бранимир Митов. На днешната дата - 6 септември, през 1885 година е провъзгласено Съединението на Източна Румелия и Княжество България. По силата на Берлинския договор от 1878 г. Южна България, наречена по искане на английската дипломация Източна Румелия, е откъсната от възобновената българска държава и включена отново в пределите на Османската империя. Българското население от Областта не се примирява с несправедливите решения на Берлинския договор и незабавно повежда борба против тях. На 6 септември 1885 година формираните в околните на Пловдив села и градове чети  се отправят към областния център, където обграждат конака и обявяват Съединението на Източна Румелия и Княжество България.", "date": "2019.09.06", "title": "Благоевград почете 134 години от Съединението"}
{"url": "https://standartnews.com/svyat/zemetresenie-kray-grtskiya-ostrov-zakintos-401104.html", "text": "Земетресение е било почувствано тази сутрин в 8,43 часа на гръцкия остров Закинтос в Йонийско море, съобщи \"Елефтерос типос\". По данни на гръцкия институт по геодинамика трусът е бил с магнитуд от 3,7, а епицентърът му е бил в морето на 24 километра югозападно от острова на дълбочина от 15 километра. През нощта в същия район са регистрирани още 4 земетресения с магнитуд малко над 2.", "date": "2019.09.06", "title": "Земетресение край гръцкия остров Закинтос"}
{"url": "https://standartnews.com/regionalni/krdzhali-chestva-trzhestveno-denya-na-sedinenieto-401126.html", "text": "Стотици жители и гости на града се включиха в общоградското тържество пред Паметника на Освободителите в Градската градина по случай 134 години от Съединението на Княжество България с Източна Румелия. „Съединението е едно от най-забележителните събития в българската история. Българският народ доказва, че може да разчита на собствените си сили чрез смелост, дързост, дипломатичност и тактичност. То е естествено продължение на национално -освободителното движение през Възраждането”, каза  в словото си зам. – кметът на  община Кърджали Веселина Тихомирова. От името на кмета на община Кърджали Хасан Азис, председателя на Народното събрание Цвета Караянчева, депутатите от региона, държавни структури, обществени и граждански организации, културни институции и политически партии бяха поднесени много  венци и цветя в знак на признателност към загиналите за свободата, обединението  и  независимостта на България. Денят на Съединението в Кърджали продължи с богата музикална програма. Участваха състави  при читалище ”Тракия 2009”, Тракийско дружество „Димитър Маджаров” и Градският духов оркестър.  ", "date": "2019.09.06", "title": "Кърджали чества тържествено Деня на Съединението"}
{"url": "https://standartnews.com/svyat/vtori-den-pozhari-v-ispaniya-401138.html", "text": "Мощни пожари вече втори ден бушуват в северната испанска автономна област Галисия, съобщи тв Европа. Не се съобщава за жертви или застрашени от пламъците постройки. Според местните власти стихията е изпепелила близо 5 квадратни километра гори и горски насаждения. На територията на цялата област има четири активни огнища. За борба с пожарите са изпратени десетки пожарникари, които са подпомагани от 13 хеликоптера и 4 самолета, както и от противопожарни автомобили.", "date": "2019.09.06", "title": "Втори ден пожари в Испания"}
{"url": "https://standartnews.com/svyat/dorian-vze-30-zhertvi-na-bakhamite-401109.html", "text": "Властите на Бахамските острови обявиха, че до момента жертви на урагана Дориан са станали най-малко 30 души, съобщи по американската телевизия Си Ен Ен премиерът на островната държава Хюбърт Минис. \r\n \r\nТой каза още, че местни авиопревозвачи предоставят на някои жители на островите безплатни билети, за да могат да напуснат зоната на бедствието. \r\n \r\nМинис съобщи, че от САЩ е пристигнала спасителна група от 60 души и че без чуждестранната помощ жертвите са щели да бъдат много повече. \r\n \r\nПо последни данни на националния център за наблюдение на ураганите в САЩ, Дориан се намира на около 95 километра южно от американския крайбрежен град Уилмингтън, щата Северна Каролина и се движи в североизточна посока със скорост 4,4 км/час. Максималната скорост на вятъра е повече от 44,7 м/сек. Прогнозите предвиждат през днешния ден Дориан да е по крайбрежието на Северна Каролина,съпроводен с бурни ветрове, проливни дъждове и риск от наводнения, предаде Франс прес. На студенти от Бахамските острови, пострадали от урагана, се предлагат безплатни общежития и обучение в университет в американския щат Вирджиния, предаде Асошиейтед прес. \r\n \r\nХамптън юнивърсити обяви вчера, че студенти от университета на Бахамските острови може да учат безплатно през есенния семестър. \r\n \r\nВ момента Дориан се движи към Източния бряг на САЩ като ураган от втора категория. Очаква се в следващите дни да започне да губи сила.", "date": "2019.09.06", "title": "Дориан взе 30 жертви на Бахамите"}
{"url": "https://standartnews.com/regionalni/sbor-mlechniyat-pt-na-blgariya-prez-vekovete-401143.html", "text": "В Луковит започна националният събор „Млечният път на България през вековете“. По време на тридневното събитие млекопроизводители и млекопреработватели от цялата страна представят продуктите си. Изложени са хлябове, вина, занаятчийски произведения. Най-сериозният проблем в млекопреработвателния сектор са имитиращите продукти, които заливат българския пазар. Това каза за „Хоризонт“ кметът на община Луковит Иван Грънчаров, който е и член на Управителния съвет на брашовата асоциация. Грънчаров подчерта, че идеята на събора е да покаже, че истинските български млечни продукти не са мит. Още през 2015 г. той алармирал институциите за опасността от имитиращите продукти, но по думите му държавата не предприема нищо.", "date": "2019.09.06", "title": "Събор „Млечният път на България през вековете“"}
{"url": "https://standartnews.com/svyat/merkel-protyaga-rka-km-kitay-401119.html", "text": "Германският канцлер Ангела Меркел заяви още в началото на визитата си в Пекин днес, че търговската война между САЩ и Китай засяга целия свят и тя се надява конфликтът скоро да бъде решен, предава Ройтерс . Посещението й идва в момент, когато германските фирми попаднаха под кръстосания огън между Пекин и Вашингтон, икономиката се сви през второто тримесечие заради по-слабия износ, а водещи икономисти твърдят, че страната е на прага на рецесия.. Но макар американският президент Доналд Тръмп да притиска компаниите от САЩ да потърсят начини да спрат своите китайски операции и да произвеждат повече от продуктите си у дома, Меркел иска да започне нова фаза в отношенията между Европейския съюз и Китай. “Надяваме се, че ще има решение на търговския спор със САЩ, тъй като той засяга всички” в света, заяви Меркел на китайския премиер Ли Къцян в Пекин по време на двудневната си визита в азиатската страна.   САЩ и Китай трябва да подновят търговските си преговори този месец, а представители на двете страни ще се срещнат официално във Вашингтон през октомври, припомня Инвестор. Меркел настоява за европейска инвестиционна сделка с Пекин, въпреки че Вашингтон прибягва до серии от мита, за да противодейства на това, което определя като нелоялни търговски практики от страна на Китай. Европейските съюзници на САЩ, включително Германия, до голяма степен споделят критиките към Пекин, но не и избора на Тръмп да решава проблемите с налагането на мита. Меркел твърди, че Германия е отворена за китайски инвестиции и тя приветства всички китайски компании да инвестират в страната. Въпреки това канцлерът добави, че Германия проверява инвестициите в определени стратегически сектори и критична инфраструктура. От своя страна, Ли Къцян обясни, че Китай се надява Германия да приеме повече китайски компании и да отслаби регулацията за износ на определени стоки. Германия, която търгува стоки за близо 100 млрд. евро с Китай през първата половина на 2019 г., държи ротационното председателство на ЕС през 2020 г., когато Меркел планира среща между ЕС и Китай, с цел постигането на единна европейска позиция спрямо втората по големина икономика в света. Същевременно Меркел коментира, че е обсъдила проблемите в Хонконг с Ли Къцян и според нея е необходимо постигането на мирно решение.  ", "date": "2019.09.06", "title": "Меркел протяга ръка към Китай"}
{"url": "https://www.standartnews.com/sport/serina-stigna-do-finala-na-us-open-401092.html", "text": "Серина Уилямс ще играе с Бианка Андрееску на финала на US Open при жените на 7 септември. Това стана след като опитната американка победи на полуфинала Eлина Свитолина с 6:3, 6:1. За 23-кратната шампионка от турнирите от Големия шлем това бе 101-а победа в Ню Йорк. Финалът за Серина, която на 26-и септември навърша 38 години е 10-и от US Open и 33-и в Шлема. Американката е играла повече за титлата само на Уимбълдън - 11. При успех титлата пък ще е шеста в Ню Йорк за нея. Младата канадка Андрееску пък се наложи макар и трудно над Белинда Бенчич със 7:6 (3), 7:5. До момента Серина Уилямс и Бианка Андрееску са играли само веднъж. Това стана на финала в Торонто, но тогава американката се отказа по средата на първия сет заради контузия. Залогът за успеха е доста сериозен. Чекът за титлата е 3,85 млн. долара, а за финалиската ще останат 1,9 млн. долара.", "date": "2019.09.06", "title": "Серина стигна до 10-и финал на US Open"}
{"url": "https://standartnews.com/sport/serina-stigna-do-finala-na-us-open-401092.html", "text": "Серина Уилямс ще играе с Бианка Андрееску на финала на US Open при жените на 7 септември. Това стана след като опитната американка победи на полуфинала Eлина Свитолина с 6:3, 6:1. За 23-кратната шампионка от турнирите от Големия шлем това бе 101-а победа в Ню Йорк. Финалът за Серина, която на 26-и септември навърша 38 години е 10-и от US Open и 33-и в Шлема. Американката е играла повече за титлата само на Уимбълдън - 11. При успех титлата пък ще е шеста в Ню Йорк за нея. Младата канадка Андрееску пък се наложи макар и трудно над Белинда Бенчич със 7:6 (3), 7:5. До момента Серина Уилямс и Бианка Андрееску са играли само веднъж. Това стана на финала в Торонто, но тогава американката се отказа по средата на първия сет заради контузия. Залогът за успеха е доста сериозен. Чекът за титлата е 3,85 млн. долара, а за финалиската ще останат 1,9 млн. долара.", "date": "2019.09.06", "title": "Серина стигна до 10-и финал на US Open"}
{"url": "https://standartnews.com/sport/valeri-bozhinov-ostana-v-botev-vr-401094.html", "text": "Валери Божинов ще продължи кариерата си в Ботев Враца, съобщиха от клуба във фейсбук. Нападателят бе представен със снимка с шалчето на елитния клуб заедно със защитника на Левски - Деян Иванов, който е преотстъпен до края на сезона. Божинов също игра за Левски през пролетта, привлечен именно от Ботев. \"Добре дошли отново на Валери Божинов и Дидо Иванов. Сигурни сме, че ще донесат още много радост на Враца! Селекцията ни вече е завършена\", съобщиха от клуба.", "date": "2019.09.06", "title": "Валери Божинов остана в Ботев (Вр)"}
{"url": "https://www.standartnews.com/sport/grisho-i-medvedev-pryako-po-evrosport-1-dovechera-401103.html", "text": "Големият ден за българския тенис дойде. Точно в 23,00 ч (б.в.) един срещу друг в първия полуфинал на US Open излизат Григор Димитров и Даниил Медведев. След победата си на четвъртфинала срещу Роджър Федерер българският ас вече е 25-и в световната ранглиста. С класирането си за полуфинала руснака се изкачи от пето на четвърто място в света. До момента двамата са играли 2 мача помежду си, като са си разменили по една победа. При успех Гришо ще се изкачи до 16-о място в ранглистата и за първи път ще играе финал на турнир от Големия шлем. Евроспорт 1 ще излъчи полуфинала Димитров - Медведев пряко от 23,00 ч. В другия полуфинал, който ще започне не преди 1,00 ч сутринта в събота излизат 18-кратният шампион от турнирите в Големия шлем Рафаел Надал и Матео Беретини (Ит). Двубоят също ще бъде излъчен пряко по Евроспорт 1.", "date": "2019.09.06", "title": "Гришо и Медведев пряко по Евроспорт от 1 довечера"}
{"url": "https://standartnews.com/svyat/rusiya-vtvrdi-pozitsiyata-si-sreshchu-blgariya-401122.html", "text": "Русия втвърдява позицията си срещу България като отговор на острото изказване на българския външен министър Екатерина Захариева за \"щиковете на Съветската армия”, които „донесоха на народите в централна и източна Европа половин век репресии”. \"България се занимава с пренаписване на историята, говорейки за донесените от Червената армия т.нар. репресии, това е опасна тенденция\", заяви говорителката на Министерството на външните работи на Руската федерация Мария Захарова в интервю за ТАСС, предава БТА. Руските медиите вече излязоха със серия от  антибългарски коментари, а историк призова по радио „Говорит Москва” да се органичат чартърите до България, защото „българите наглеят” и трябва да се „отрезвяват”. Днес реакцията от Захарова не закъсня. Тя коментира темата във Владивосток на Източния икономически форум, в който участва и руският президент Владимир Путин. Ние прекрасно разбираме, че във всяка страна съществуват свои политически преференции и тенденции. Отчитайки, че това изявление бе направено по официална линия,нашето посолство реатира. Ние открито се изказахме, че е недопустимо да се изопачава историята”, каза Захарова. Това е абсолютно точен индикатор, че България пренаписва историята. Това е опасна тенденция, защото тя е противозаконна\", казва още тя. Повод за скандала стана организирана от посолството на Русия изложба със заглавие \"Освобождението на България\", което после бе променено в 75 години от освобождението на Източна Европа от нацизма. Политическият скандал бързо се пренесе и в сферата на туризма. Несебър стана първата арена на сблъсъци между българи и руснаци. Рускиня публикува вчера в социалните мрежи видео как е блъскана и псувана от служителка в заведение, защото искала да си измие ръцете, а и поискали 1 лев. Днес собственикът на ресторанта обясни, че блъскана е неговата служителка и че безплатна тоалетна има само за гостите, а не за всеки, които се разхожда по улиците.", "date": "2019.09.06", "title": "Русия втвърди позицията си срещу България"}
{"url": "https://standartnews.com/sport/demireva-skacha-final-na-diamantenata-liga-dnes-401131.html", "text": "Сребърната медалистка от олимпийските игри в Рио 2016 Мирела Демирева, ще скача довечера на финалите в Диамантената лига в Брюксел. Заключителният турнир от престижната верига е с начален час 21:00 и ще се излъчва пряко по Мирела спечели за последно титлата от Балканиадата в Правец със 191 см, но именно там за малко не преодоля и 202, което щеше да е нейн личен рекорд. Финалите на Диамантената лига се явяват и последна репетиция за Демирева преди световното първенство в Доха, което започва в края на месеца", "date": "2019.09.06", "title": "Демирева скача финал на Диамантената лига днес"}
{"url": "https://standartnews.com/svyat/74-godishna-indiyka-rodi-bliznachki-vizhte-gi-401099.html", "text": "На 74 години индийката Ерамати Магаяма роди близначки след изкуствено оплождане, предаде Hindustan Times. Тя е жителка на щата Андхра-Прадеш.  \r\nДиректорът на болницата разкри, че раждането е станало с цезарово сечение. „Операцията мина гладко. И майката, и новородените са здрави и няма никакви усложнения. Все пак майката е била настанена в интензивното отделение, за да излезе от преживяния стрес последните няколко часа”, уточни директорът. \r\n \r\nМангаяма няма да може да кърми момичетата, те ще получават мляко от донорска банка. \r\n  \r\nВъзрастната жена успяла да износи и да роди децата, защото не е имала медицински усложнения като диабет и хипертензия. Мангаяма и нейният 80-годишен мъж Рая Рао са се оженили на 22 март 1962 година. Последните 57 години двойката полага безуспешни опити да има дете. Благодарение на изкуственото оплождане 74-годишната жена забременяла този януари.", "date": "2019.09.06", "title": "74-годишна индийка роди близначки, вижте ги!"}
{"url": "https://standartnews.com/sport/lord-kou-za-standart-promenikhme-za-dobro-svetovnata-atletika-401101.html", "text": "Лорд Себастиан Коу е президент от 2015-а година на Междуанародната федерация по лека атлетика (ИААФ), която със своите 215 страни членки е най-голямата организация в света. Преди да оглави ИААФ той бе шеф на организационния комитет за олимпийските игри в Лондон 2012-а. От 2007 до 2015-а е вицепрезидент на ИААФ. В периода 1992-1997 е бил и член на английския парламент. В бляскавата си кариера на атлет Коу е двукратен олимпийски шампион и световен рекордьор на 1500 м. По време на конгреса на ИААФ на 25 и 26 септември в Доха той ще бъде преизбран за втори мандат начело на световната атлетика. Лорд Коу е голям приятел на българската атлетика и на президента на БФЛА и АБАФ Добромир Карамаринов. Независимо от натоварения си график той намери време и посети България за 3 дни, за да гледа наживо Балканиадата в Правец. За \"Стандарт\" Лорд Коу разказа за работата си начело на ИААФ, промените в световната атлетика, а също така даде и своята оценка за Балканиадата. На снимката Лорд Коу (вляво) е на стадиона в Правец заедно с президента на АБАФ, БФЛА и първи вице президент на Европейската атлетика Добромир Карамаринов. - А, не дискутирам темата Брекзит. Особено в чужбина. Никога не дискутирам политика. Само мога да кажа, че положението въобще не ми харесва. - Изглеждам ви много спокоен, а това говори само по себе си как се чувствам. Правец е едно от любимите ми места по света. Дойдох тук за първи път за рожденния ден на Добромир Карамаринов преди 2 години. И от този момент много ми допадна. Харесва ми обстановката, която определено допада и на спортистите. Говорих с атлетите в ресторанта и всички смята, че са дошли на едно специално място. Много съм радостен да бъда тук със семейството на балканската атлетика. Стадионът е перфектен за лека атлетика. Условията за състезания са много благоприятни. Времето беше прекрасно. Имаше всички предпоставки за едно добро състезание. - Първите 4 години бяха посветени на заздравяването на основите, защото къщата ни беше започнала да пада. Даже почти се срина. Заради това първите години бяха посветени на новия устав на ИААФ, на новите правила и новите структури. Направихме една модерна организация. Много беше важно да запазим и спонсорите си, защото много от тях се колебаеха дали да продължат с нас. Бяха много изнервени и за това първата година аз просто трябваше да ги убедя, че можем заедно да спасим нашия спорт, че ще се променим за добро и наистина го направихме. И ако първите 4 години бяха време за промяна, то следващите 4 ще бъдат време за надграждане. Сега може малко да се позабавляваме. Да обърнем внимание на атлетиката. На Диамантената лига. На координирането на календара. На континенталните серии, които току що създадохме. Те ще бъдат под Диамантената лига. В Европа ще има 5 състезания от този ранг. Добри състезания, които ние ще подкрепим и ще финансираме. Ние трябва да бъдем смели. Да правим нещата различно. Вече се виждат някои промени, като смесените щафети. На световното в Доха сесиите вече ще са само вечерни. И това ще е в следващите 4 години. Ще опитаме да намерим и нови спонсори разбира се. Преговорите вече вървят добре. Става въпрос за корпоративни спонсори, които вече ни виждат като един сигурен спорт за инвестиция. Ще има много работа, но този път ще се съсредоточим главно върху самата атлетика. Нови формати, презентации, телевизия, онлайн. - Знаех, че да си президент на най-големия олимпийски спорт е голяма отговорност. Знаех, че има много неща, които искам да свърша, но не осъзнавах, колко огромно предизвикателство ще бъде това за мен. Всичко се случи много бързо и ни завари неподготвени. - И двете бяха голямо предизвикателство и ми доставиха удовлетвореност. Олимпиадата беше голямо предизвикателство. Понякакъв странен и забавен начин обаче и първите години в ИААФ бяха още по-голямо, защото и вие помните, защото следите спорта от близо, че беше голям хаос. Ние обаче го преодоляхме. Горд съм с това, че нашия спорт се обедини. Ние сме по-близо един до друг отколкото в цялата история. Навсякъде сме заедно и разговаряме. Вярвам, че аз съм президента, които отива при хората, за да ги види, а не чака те да дойдат при него. За това обичам да ходя по такива състезания, като Балканиадата, защото се виждам с атлетите, с шефовете на федерациите и моите приятели, които организират това състезание. - Не знам. Мога да кажа обаче, че какъвто и проблем да се яви в бъдеще нашия спорт вече има силата да го реши. Имаме вече структурите, които отново ни правят силни. - Не достатъчно. Децата ме чакат на летището със снимката им, която съм изпратил, за да ме разпознаят (смее се). Летището е втория ми дом. Зает съм, но децата ми са много важни за мен. Те вече пораснаха. Най-малката ми дъщеря вече е на 21 години. Със сина ми пък сме родени на една дата - 29 септември. Откъде да знам, че докато съм в България вече не съм станал дядо (смее се). - Не голям, но ще има. Ще пия бира с приятелите си. - Той е много силна кандидатура. Той разбира атлетиката. Служил и е много години. Минал е всички стъпала - от спортист, през треньор - до ръководител и организатор на големи състезания. Много силна кандидатура. -  - Много, защото вярвам, че в нашите континентални структури подобни регионални организации са от изключителна важност. Много важно е, че българското правителство в лицето на министър Красен Кралев подкрепя атлетиката. Важно е и че има хора като Валентин Златев, които помагат на нашия спорт. И заради това е много важно точно тези регионални организации да имат своя вътрешен календар, а на Балканите Добромир направи нещо невероятно. Едва ли има друг регион в света с толкова много първенства и то във всички видове дисциплини - от писта до планинско бягане и то във всички дисциплини. Фантастична работа. -  - Всеки ден (смее се). Един ден тичане 1 час, а на другия фитнес пак един час. Добромир Карамаринов e мой персонален треньор и партньор в тренировките. Където и да сме по света тренираме заедно (смее се). -  - Много добро първенство очаквам. Стадионът е фантастичен. Хотелите за атлетите са изключителни. Технологиите на стадиона и охлаждащата система на стадиона ще направят условията перфектни за всички. Очаквам отличен шампионат с много силни резултати. Надявам се, че времето няма да окаже влияние върху постиженията. Тук в Правец е по-топло от колкото на стадиона в Доха (смее се). Очакванията са по време на състезанията от световното температурите да са между 23 и 25 градуса. Има загряваща зала, която е климатизирана, както и помещенията, където стоят атлетите преди старта.  ", "date": "2019.09.06", "title": "Лорд Коу за \"Стандарт\": Спасихме световната атлетика"}
{"url": "https://standartnews.com/sport/rezultati-ot-evropeyskite-kvalifikatsii-401093.html", "text": "Резултати и класирания в европейските квалификации по футбол в срещите, изиграни в четвъртък: Четвърта група: Гибралтар – Дания 0:6 \r\n Ирландия - Швейцария 1:1 \r\n 1. Ирландия  5 3 2 0 6:2 11 т. 2. Дания 4 2 2 0 15:5 8 т. 3. Швейцария 3 1 2 0 6:4 5 т. 4. Грузия 4 1 0 3 4:8 3 т. 5. Гибралтар 4 0 0 4 0:12 0 т. Шеста група: Фарьорски острови – Швеция 0:4 \r\n Норвегия – Малта 2:0 \r\n Румъния - Испания 1:2 \r\n : 1. Испания 5 5 0 0 13:3 15 т. 2. Швеция 5 3 1 1 12:7 10 т. 3. Норвегия 5 2 2 1 10:7 8 т. 4. Румъния 5 2 1 2 12:7 7 т. 5. Малта 5 1 0 4 2:12 3 т. 6. Фарьорски о-ви 5 0 0 5 3:16 0 т. Седма група: Израел – Северна Македония 1:1 \r\n 1. Полша 4 4 0 0 8:0 12 т. 2. Израел 5 2 2 1 9:8 8 т. 3. Австрия 4 2 0 2 7:6 6 т. 4. Северна Македония 5 1 2 2 6:8 5 т. 5. Словения 4 1 2 1 7:3 5 т. 6. Латвия 4 0 0 4 1:13 0 т. Десета група: Армения - Италия 1:3 \r\n Босна и Херцеговина – Лихтенщайн 5:0 \r\n Финландия – Гърция 1:0 \r\n 1. Италия 5 5 0 0 16:2 15 т. 2. Финландия 4 4 0 1 7:2 12 т. 3. Босна и Херцеговина 5 2 1 2 4 10:7 7 т. 4. Армения 5 2 0 3 8:9 6 т. 5. Гърция 5 1 1 3 6:9 4 т. 6. Лихтенщайн 5 0 0 5 0:18 0 т.", "date": "2019.09.06", "title": "Резултати от европейските квалификации"}
{"url": "https://www.standartnews.com/sport/valeri-bozhinov-ostana-v-botev-vr-401094.html", "text": "Валери Божинов ще продължи кариерата си в Ботев Враца, съобщиха от клуба във фейсбук. Нападателят бе представен със снимка с шалчето на елитния клуб заедно със защитника на Левски - Деян Иванов, който е преотстъпен до края на сезона. Божинов също игра за Левски през пролетта, привлечен именно от Ботев. \"Добре дошли отново на Валери Божинов и Дидо Иванов. Сигурни сме, че ще донесат още много радост на Враца! Селекцията ни вече е завършена\", съобщиха от клуба.", "date": "2019.09.06", "title": "Валери Божинов остана в Ботев (Вр)"}
{"url": "https://standartnews.com/sport/berbatov-s-prognoza-za-angliya-blgariya-401129.html", "text": "Рекордьорът по голове за националния отбор Димитър Бербатов заяви, че България се нуждае от футболно чудо, за да победи Англия на \"Уембли\" в утрешния мач от евроквалификациите, но обави, че \"трикольорите\" имат сили да затруднят играчите на Гарет Саутгейт. България няма победа в предишните 10 мача срещу Англия. \"Домакините са твърд фаворит, защото имат играчи от световна класа, но във футбола понякога се случват чудеса. Отборът на България е млад, който няма звезди като Христо Стоичков или когато аз играех в тима. Това, което най-много ми харесва в тази формация на България, е отборният дух\", коментира Бербатов, цитиран от Ройтерс. Бившият нападател на Манчестър Юнайтед отличи Кирил Десподов като играчът, който може да създаде неприятности за защитата на Англия. \"Десподов притежава скорост и техника и защитниците на Англия трябва да внимават за него\", каза Бербатов. Той сподели мнението си и за настоящия селекционер Красимир Балъков. \"Балъков е легенда за българския футбол. Познавам го добре и имах удоволствието да играем заедно в националния отбор. Той пое поста наскоро и е твърде рано да го съдим, но аз наистина искам Балъков да успее\", каза още 38-годишният Бербатов.", "date": "2019.09.06", "title": "Бербатов с прогноза за Англия - България"}
{"url": "https://www.standartnews.com/sport/blgarint-daniel-ladzhev-stana-evropeyski-vitseshampion-401115.html", "text": "Повече от успешно стартира първият ден на европейското първенство по таекуондо за младежи и девойки до 21 години, което се провежда в шведския град Хелзинборг.Пред погледа на председателят на БФТ Слави Бинев,  Даниел Ладжев в кат. до 45кг. стартира с три победи над представители на Хърватска, Гърция и Турция. В битката за златния медал българинът се изправи срещу изключително силния съперник от Русия Евгени Масаев. Ладжев пое инициативата още от началото и не позволяваше на руснака да поведе в резултата. В крайна сметка с победа 23:19 представителят на ТК \"Августа\" от Стара Загора се класира за финала, където го очакваше олимпийският шампион за младежи Димитри Шишко от Русия. Там българинът игра повече от достойно, но в крайна сметка опитът на Шишко на Русия си каза думата и Даниел Ладжев спечели сребърен медал. \r\n \r\nОстаналите българи днес се представиха добре, като Емил Моллов бе на крачка от медал, а Ванеса Маркова получи контузия и нямаше как да продължи срещата. Николет Костова и Божидар Аврамов загубиха в първите срещи. \r\n \r\nУтре надпреварата продължава, като отново очакваме успехи от българските таекуондисти.", "date": "2019.09.06", "title": "Българинът Даниел Ладжев стана европейски вицешампион"}
{"url": "https://www.standartnews.com/sport/lord-kou-za-standart-promenikhme-za-dobro-svetovnata-atletika-401101.html", "text": "Лорд Себастиан Коу е президент от 2015-а година на Междуанародната федерация по лека атлетика (ИААФ), която със своите 215 страни членки е най-голямата организация в света. Преди да оглави ИААФ той бе шеф на организационния комитет за олимпийските игри в Лондон 2012-а. От 2007 до 2015-а е вицепрезидент на ИААФ. В периода 1992-1997 е бил и член на английския парламент. В бляскавата си кариера на атлет Коу е двукратен олимпийски шампион и световен рекордьор на 1500 м. По време на конгреса на ИААФ на 25 и 26 септември в Доха той ще бъде преизбран за втори мандат начело на световната атлетика. Лорд Коу е голям приятел на българската атлетика и на президента на БФЛА и АБАФ Добромир Карамаринов. Независимо от натоварения си график той намери време и посети България за 3 дни, за да гледа наживо Балканиадата в Правец. За \"Стандарт\" Лорд Коу разказа за работата си начело на ИААФ, промените в световната атлетика, а също така даде и своята оценка за Балканиадата. На снимката Лорд Коу (вляво) е на стадиона в Правец заедно с президента на АБАФ, БФЛА и първи вице президент на Европейската атлетика Добромир Карамаринов. - А, не дискутирам темата Брекзит. Особено в чужбина. Никога не дискутирам политика. Само мога да кажа, че положението въобще не ми харесва. - Изглеждам ви много спокоен, а това говори само по себе си как се чувствам. Правец е едно от любимите ми места по света. Дойдох тук за първи път за рожденния ден на Добромир Карамаринов преди 2 години. И от този момент много ми допадна. Харесва ми обстановката, която определено допада и на спортистите. Говорих с атлетите в ресторанта и всички смята, че са дошли на едно специално място. Много съм радостен да бъда тук със семейството на балканската атлетика. Стадионът е перфектен за лека атлетика. Условията за състезания са много благоприятни. Времето беше прекрасно. Имаше всички предпоставки за едно добро състезание. - Първите 4 години бяха посветени на заздравяването на основите, защото къщата ни беше започнала да пада. Даже почти се срина. Заради това първите години бяха посветени на новия устав на ИААФ, на новите правила и новите структури. Направихме една модерна организация. Много беше важно да запазим и спонсорите си, защото много от тях се колебаеха дали да продължат с нас. Бяха много изнервени и за това първата година аз просто трябваше да ги убедя, че можем заедно да спасим нашия спорт, че ще се променим за добро и наистина го направихме. И ако първите 4 години бяха време за промяна, то следващите 4 ще бъдат време за надграждане. Сега може малко да се позабавляваме. Да обърнем внимание на атлетиката. На Диамантената лига. На координирането на календара. На континенталните серии, които току що създадохме. Те ще бъдат под Диамантената лига. В Европа ще има 5 състезания от този ранг. Добри състезания, които ние ще подкрепим и ще финансираме. Ние трябва да бъдем смели. Да правим нещата различно. Вече се виждат някои промени, като смесените щафети. На световното в Доха сесиите вече ще са само вечерни. И това ще е в следващите 4 години. Ще опитаме да намерим и нови спонсори разбира се. Преговорите вече вървят добре. Става въпрос за корпоративни спонсори, които вече ни виждат като един сигурен спорт за инвестиция. Ще има много работа, но този път ще се съсредоточим главно върху самата атлетика. Нови формати, презентации, телевизия, онлайн. - Знаех, че да си президент на най-големия олимпийски спорт е голяма отговорност. Знаех, че има много неща, които искам да свърша, но не осъзнавах, колко огромно предизвикателство ще бъде това за мен. Всичко се случи много бързо и ни завари неподготвени. - И двете бяха голямо предизвикателство и ми доставиха удовлетвореност. Олимпиадата беше голямо предизвикателство. Понякакъв странен и забавен начин обаче и първите години в ИААФ бяха още по-голямо, защото и вие помните, защото следите спорта от близо, че беше голям хаос. Ние обаче го преодоляхме. Горд съм с това, че нашия спорт се обедини. Ние сме по-близо един до друг отколкото в цялата история. Навсякъде сме заедно и разговаряме. Вярвам, че аз съм президента, които отива при хората, за да ги види, а не чака те да дойдат при него. За това обичам да ходя по такива състезания, като Балканиадата, защото се виждам с атлетите, с шефовете на федерациите и моите приятели, които организират това състезание. - Не знам. Мога да кажа обаче, че какъвто и проблем да се яви в бъдеще нашия спорт вече има силата да го реши. Имаме вече структурите, които отново ни правят силни. - Не достатъчно. Децата ме чакат на летището със снимката им, която съм изпратил, за да ме разпознаят (смее се). Летището е втория ми дом. Зает съм, но децата ми са много важни за мен. Те вече пораснаха. Най-малката ми дъщеря вече е на 21 години. Със сина ми пък сме родени на една дата - 29 септември. Откъде да знам, че докато съм в България вече не съм станал дядо (смее се). - Не голям, но ще има. Ще пия бира с приятелите си. - Той е много силна кандидатура. Той разбира атлетиката. Служил и е много години. Минал е всички стъпала - от спортист, през треньор - до ръководител и организатор на големи състезания. Много силна кандидатура. -  - Много, защото вярвам, че в нашите континентални структури подобни регионални организации са от изключителна важност. Много важно е, че българското правителство в лицето на министър Красен Кралев подкрепя атлетиката. Важно е и че има хора като Валентин Златев, които помагат на нашия спорт. И заради това е много важно точно тези регионални организации да имат своя вътрешен календар, а на Балканите Добромир направи нещо невероятно. Едва ли има друг регион в света с толкова много първенства и то във всички видове дисциплини - от писта до планинско бягане и то във всички дисциплини. Фантастична работа. -  - Всеки ден (смее се). Един ден тичане 1 час, а на другия фитнес пак един час. Добромир Карамаринов e мой персонален треньор и партньор в тренировките. Където и да сме по света тренираме заедно (смее се). -  - Много добро първенство очаквам. Стадионът е фантастичен. Хотелите за атлетите са изключителни. Технологиите на стадиона и охлаждащата система на стадиона ще направят условията перфектни за всички. Очаквам отличен шампионат с много силни резултати. Надявам се, че времето няма да окаже влияние върху постиженията. Тук в Правец е по-топло от колкото на стадиона в Доха (смее се). Очакванията са по време на състезанията от световното температурите да са между 23 и 25 градуса. Има загряваща зала, която е климатизирана, както и помещенията, където стоят атлетите преди старта.  ", "date": "2019.09.06", "title": "Лорд Коу за \"Стандарт\": Спасихме световната атлетика"}
{"url": "https://www.standartnews.com/sport/startira-detskiyat-mastrs-s-podkrepata-na-standart-401121.html", "text": "СК \"ДЕМА\" е домакин от днес на детския тенис \"Мастърс\" до 10 години с участници от цялата страна. Турнирът за поредна година се организира с подкрепата на \"Стандарт\". Участниците в турнира на двойки за известни личности \"Лидерите\" за купите на \"Стандарт\" и БФТ даряват средства с които се организира и детския Мастърс. Желанието ни е по този начин да подкрепим развитието на тениса при най-малките, а дай Боже след години именно от тук да излязат наследниците на Григор Димитров и Цвети Пиронкова. Схемата на турнира е следната. Първоначално в групи по 4 състезатели по системата \"всеки срещу всеки\". Първият и вторият в класирането на групите образуват първа осмица, в която се играе усъвършенствана схема до пълно разпределение на местата. По същия начин третият и четвъртият в класирането на групите играят за местата от 9-о до 16-о.", "date": "2019.09.06", "title": "Стартира детският \"Мастърс\" с подкрепата на \"Стандарт\""}
{"url": "https://www.standartnews.com/sport/rezultati-ot-evropeyskite-kvalifikatsii-401093.html", "text": "Резултати и класирания в европейските квалификации по футбол в срещите, изиграни в четвъртък: Четвърта група: Гибралтар – Дания 0:6 \r\n Ирландия - Швейцария 1:1 \r\n 1. Ирландия  5 3 2 0 6:2 11 т. 2. Дания 4 2 2 0 15:5 8 т. 3. Швейцария 3 1 2 0 6:4 5 т. 4. Грузия 4 1 0 3 4:8 3 т. 5. Гибралтар 4 0 0 4 0:12 0 т. Шеста група: Фарьорски острови – Швеция 0:4 \r\n Норвегия – Малта 2:0 \r\n Румъния - Испания 1:2 \r\n : 1. Испания 5 5 0 0 13:3 15 т. 2. Швеция 5 3 1 1 12:7 10 т. 3. Норвегия 5 2 2 1 10:7 8 т. 4. Румъния 5 2 1 2 12:7 7 т. 5. Малта 5 1 0 4 2:12 3 т. 6. Фарьорски о-ви 5 0 0 5 3:16 0 т. Седма група: Израел – Северна Македония 1:1 \r\n 1. Полша 4 4 0 0 8:0 12 т. 2. Израел 5 2 2 1 9:8 8 т. 3. Австрия 4 2 0 2 7:6 6 т. 4. Северна Македония 5 1 2 2 6:8 5 т. 5. Словения 4 1 2 1 7:3 5 т. 6. Латвия 4 0 0 4 1:13 0 т. Десета група: Армения - Италия 1:3 \r\n Босна и Херцеговина – Лихтенщайн 5:0 \r\n Финландия – Гърция 1:0 \r\n 1. Италия 5 5 0 0 16:2 15 т. 2. Финландия 4 4 0 1 7:2 12 т. 3. Босна и Херцеговина 5 2 1 2 4 10:7 7 т. 4. Армения 5 2 0 3 8:9 6 т. 5. Гърция 5 1 1 3 6:9 4 т. 6. Лихтенщайн 5 0 0 5 0:18 0 т.", "date": "2019.09.06", "title": "Резултати от европейските квалификации"}
{"url": "https://www.standartnews.com/sport/berbatov-s-prognoza-za-angliya-blgariya-401129.html", "text": "Рекордьорът по голове за националния отбор Димитър Бербатов заяви, че България се нуждае от футболно чудо, за да победи Англия на \"Уембли\" в утрешния мач от евроквалификациите, но обави, че \"трикольорите\" имат сили да затруднят играчите на Гарет Саутгейт. България няма победа в предишните 10 мача срещу Англия. \"Домакините са твърд фаворит, защото имат играчи от световна класа, но във футбола понякога се случват чудеса. Отборът на България е млад, който няма звезди като Христо Стоичков или когато аз играех в тима. Това, което най-много ми харесва в тази формация на България, е отборният дух\", коментира Бербатов, цитиран от Ройтерс. Бившият нападател на Манчестър Юнайтед отличи Кирил Десподов като играчът, който може да създаде неприятности за защитата на Англия. \"Десподов притежава скорост и техника и защитниците на Англия трябва да внимават за него\", каза Бербатов. Той сподели мнението си и за настоящия селекционер Красимир Балъков. \"Балъков е легенда за българския футбол. Познавам го добре и имах удоволствието да играем заедно в националния отбор. Той пое поста наскоро и е твърде рано да го съдим, но аз наистина искам Балъков да успее\", каза още 38-годишният Бербатов.", "date": "2019.09.06", "title": "Бербатов с прогноза за Англия - България"}
{"url": "https://www.standartnews.com/sport/demireva-skacha-final-na-diamantenata-liga-dnes-401131.html", "text": "Сребърната медалистка от олимпийските игри в Рио 2016 Мирела Демирева, ще скача довечера на финалите в Диамантената лига в Брюксел. Заключителният турнир от престижната верига е с начален час 21:00 и ще се излъчва пряко по Мирела спечели за последно титлата от Балканиадата в Правец със 191 см, но именно там за малко не преодоля и 202, което щеше да е нейн личен рекорд. Финалите на Диамантената лига се явяват и последна репетиция за Демирева преди световното първенство в Доха, което започва в края на месеца", "date": "2019.09.06", "title": "Демирева скача финал на Диамантената лига днес"}
{"url": "https://standartnews.com/sport/grisho-i-medvedev-pryako-po-evrosport-1-dovechera-401103.html", "text": "Големият ден за българския тенис дойде. Точно в 23,00 ч (б.в.) един срещу друг в първия полуфинал на US Open излизат Григор Димитров и Даниил Медведев. След победата си на четвъртфинала срещу Роджър Федерер българският ас вече е 25-и в световната ранглиста. С класирането си за полуфинала руснака се изкачи от пето на четвърто място в света. До момента двамата са играли 2 мача помежду си, като са си разменили по една победа. При успех Гришо ще се изкачи до 16-о място в ранглистата и за първи път ще играе финал на турнир от Големия шлем. Евроспорт 1 ще излъчи полуфинала Димитров - Медведев пряко от 23,00 ч. В другия полуфинал, който ще започне не преди 1,00 ч сутринта в събота излизат 18-кратният шампион от турнирите в Големия шлем Рафаел Надал и Матео Беретини (Ит). Двубоят също ще бъде излъчен пряко по Евроспорт 1.", "date": "2019.09.06", "title": "Гришо и Медведев пряко по Евроспорт от 1 довечера"}
{"url": "https://standartnews.com/sport/blgarint-daniel-ladzhev-stana-evropeyski-vitseshampion-401115.html", "text": "Повече от успешно стартира първият ден на европейското първенство по таекуондо за младежи и девойки до 21 години, което се провежда в шведския град Хелзинборг.Пред погледа на председателят на БФТ Слави Бинев,  Даниел Ладжев в кат. до 45кг. стартира с три победи над представители на Хърватска, Гърция и Турция. В битката за златния медал българинът се изправи срещу изключително силния съперник от Русия Евгени Масаев. Ладжев пое инициативата още от началото и не позволяваше на руснака да поведе в резултата. В крайна сметка с победа 23:19 представителят на ТК \"Августа\" от Стара Загора се класира за финала, където го очакваше олимпийският шампион за младежи Димитри Шишко от Русия. Там българинът игра повече от достойно, но в крайна сметка опитът на Шишко на Русия си каза думата и Даниел Ладжев спечели сребърен медал. \r\n \r\nОстаналите българи днес се представиха добре, като Емил Моллов бе на крачка от медал, а Ванеса Маркова получи контузия и нямаше как да продължи срещата. Николет Костова и Божидар Аврамов загубиха в първите срещи. \r\n \r\nУтре надпреварата продължава, като отново очакваме успехи от българските таекуондисти.", "date": "2019.09.06", "title": "Българинът Даниел Ладжев стана европейски вицешампион"}
{"url": "https://standartnews.com/sport/startira-detskiyat-mastrs-s-podkrepata-na-standart-401121.html", "text": "СК \"ДЕМА\" е домакин от днес на детския тенис \"Мастърс\" до 10 години с участници от цялата страна. Турнирът за поредна година се организира с подкрепата на \"Стандарт\". Участниците в турнира на двойки за известни личности \"Лидерите\" за купите на \"Стандарт\" и БФТ даряват средства с които се организира и детския Мастърс. Желанието ни е по този начин да подкрепим развитието на тениса при най-малките, а дай Боже след години именно от тук да излязат наследниците на Григор Димитров и Цвети Пиронкова. Схемата на турнира е следната. Първоначално в групи по 4 състезатели по системата \"всеки срещу всеки\". Първият и вторият в класирането на групите образуват първа осмица, в която се играе усъвършенствана схема до пълно разпределение на местата. По същия начин третият и четвъртият в класирането на групите играят за местата от 9-о до 16-о.", "date": "2019.09.06", "title": "Стартира детският \"Мастърс\" с подкрепата на \"Стандарт\""}
{"url": "https://standartnews.com/biznes/mvf-makhna-vzrastovata-bariera-za-direktor-401095.html", "text": "Отпадна последната пречка Кристалина Георгиева да стане директор на Международния валутен фонд. Институцията обяви, че са одобрени промените в устава, за да отпадне възрастовото ограничение за поста. Изменението, което влиза в сила веднага, приравнява условията за назначаване на управляващ директор към тези за членове на борда на директорите. Засега българката е единственият официален кандидат за поста. Възрастовото ограничение изискваше, при поемане на поста, директорът да не е на повече от 65 години. През август Кристалина Георгиева стана на 66.", "date": "2019.09.06", "title": "МВФ махна възрастовата бариера за директор"}
