{"url": "https://standartnews.com/mneniya/nebostrgacht-na-dona-rosa-389645.html", "text": "--- Ей така би изглеждал \"Апартамент гейт\" в милата ни родина, ако трябваше да го вземем насериозно. В действителност значителна част от хората, заради които в държавата валят оставки, биха приели по-сериозно така наречения скандал, ако беше част от любимите им латиносериали. Онова, заради което политическите анализатори се тръшкат, а политиците подават оставки на поразия, на практика заема незначителна част от ежедневието и вниманието на българина. Защото той още в училище е чел \"Бай Ганьо\" и знае, че \"всички са маскари\". Затова предпочита да гледа любимите си латиносериали и на практика научи имената на част от министрите едва когато разбра, че и те се облажили с евтини апартаменти. Преди това със сигурност не познаваше половината, както и част от депутатите. Лошо е да се появиш във властта напълно непознат, а да си тръгнеш като човек, затънал в банална имотна далавера и да наречеш всичко това \"морален акт\". А от всички публикации за евтини покупки вече почна да писва и на драгия зрител, който си предпочита сериалите. Там поне дон Мигеле, освен че ще подаде зрелищна оставка, ще си загуби и апартамента с ескалатора, както подобава на латиносериал. Накрая може дори гръм да го удари. А у нас дават оставки, но си запазват асансьорите и терасите. А истината е, че хората до такава степен се отвратиха от политиката, че вече не искат да следят какво се случва. Превключват на други канали, където има любов, щастие и страсти, където се случват добри неща и където не е необходимо да помниш колко струва един квадратен метър от жилище в София, което и без това не можеш да си позволиш.   ,като например тази, че  и най-вероятно отново ще избягат оттук, защото математиката, според която у нас се изчислява квадратен метър от апартамент, дори и те не я владеят. Пропуснахме  , която за първи път се прави от донор с друга кръвна група, защото това ще ни засегне едва когато опре до нас или наш близък. , заети да коментираме оставки. Пропуснахме десетки хубави новини, които минават, сбити накратко, в края на новинарските емисии, защото гледаме асансьора на небостъргача на дона Роса. И, по аналогия на \"Под игото\", където предсказанието бе \"Туркия ке падне 1876\", чакаме прогнозата кога ще падне асансьорът.", "date": "2019.04.14", "title": "Небостъргачът  на дона Роса"}
{"url": "https://standartnews.com/svyat/aktsionerite-vv-feysbuk-skochikha-na-zukrbrg-389638.html", "text": "Акционерите във Фейсбук скочиха на Марк Зукърбърг заради загубите на дружеството. Те се опитаха да махнат основателя на най-популярната социална мрежа от поста му  като председател на борда на директорите на компанията, се казва в изявление на уебсайта на Американската комисия по ценните книжа и борсите преди годишното общо събрание на акционерите. Една от причините за това решение - сривът на прогнозната стойност на дружеството с 40% поради управленски решения. Акционерите призовават той да слезе от поста на изпълнителен директор. \"Главният изпълнителен директор, който е и председател, може да окаже неправомерно влияние върху борда и неговия дневен ред, отслабвайки надзорния съвет от борда на директорите\", се казва в изявлението, цитирано от Еconomic.bg.  Това не е първият опит на акционерите да отстранят Зукърбърг. През октомври миналата година четири американски държавни фонда, притежаващи акции на компанията, предложиха да го освободят от поста началник на компанията заради скандали.", "date": "2019.04.14", "title": "Акционерите на Фейсбук скочиха на Зукърбърг"}
{"url": "https://standartnews.com/sport/bortsite-s-dve-medala-na-finala-na-evro-2019-389649.html", "text": "Кирил Милов завърши със сребро на европейското по борба в Букурещ, Румъния. В решителната среща при 97-килограмовите на класическия стил световният вицешампион загуби от Муса Евлоев (Русия) с 0:8, а двубоят бе повторение на финалната схватка от Мондиал 2018. Така България приключи с 6 отличия на шампионата. Злато на Тайбе Юсеин и Биляна Дудова, сребро на Миглена Селишка и Евелина Николова, както и бронз на Айк Мнацаканян при класиците. Айк Мнацаканян спечели бронзов медал в категория до 72 килограма в класическия стил. Срещата за отличието не започна по най-добрия начин за родния представител, след като съперникът му и представител на домакините Илие Койочари поведе с 1:0 точки. Въпреки бурната подкрепа на публиката в залата, Мнацаканян събра сили да обърне мача. Той първо изравни точките до 1:1, а в последните две минути поведе и с 2:1 точки.", "date": "2019.04.14", "title": "Борците с две медала на финала на Евро 2019"}
{"url": "https://www.standartnews.com/sport/bortsite-s-dve-medala-na-finala-na-evro-2019-389649.html", "text": "Кирил Милов завърши със сребро на европейското по борба в Букурещ, Румъния. В решителната среща при 97-килограмовите на класическия стил световният вицешампион загуби от Муса Евлоев (Русия) с 0:8, а двубоят бе повторение на финалната схватка от Мондиал 2018. Така България приключи с 6 отличия на шампионата. Злато на Тайбе Юсеин и Биляна Дудова, сребро на Миглена Селишка и Евелина Николова, както и бронз на Айк Мнацаканян при класиците. Айк Мнацаканян спечели бронзов медал в категория до 72 килограма в класическия стил. Срещата за отличието не започна по най-добрия начин за родния представител, след като съперникът му и представител на домакините Илие Койочари поведе с 1:0 точки. Въпреки бурната подкрепа на публиката в залата, Мнацаканян събра сили да обърне мача. Той първо изравни точките до 1:1, а в последните две минути поведе и с 2:1 точки.", "date": "2019.04.14", "title": "Борците с две медала на финала на Евро 2019"}
{"url": "https://standartnews.com/svyat/samolet-se-zabi-v-2-khelikoptera-snimki-389584.html", "text": "Най-малко двама души загинаха, а други петима са тежко ранени, след като малък самолет се заби в два хеликоптера на летище Лукла в провинция Солукхумбу в Непал, БГНЕС и Нова тв. Машината тъкмо излитала за редовен полет за Катманду, когато се ударила в два хеликоптера, които били паркирани на хеликоптерната площадка на около 50 метра от летището, информира . „Катманду пост“. Според свидетели пилотът на малкия пътнически самолет загубил контрол над машината при захода за излитане от пистата.", "date": "2019.04.14", "title": "Самолет се заби в 2 хеликоптера /СНИМКИ/"}
{"url": "https://standartnews.com/biznes/eurowings-s-dva-poleta-do-sofiya-389641.html", "text": "Германската нискотарифна авиокомпания Eurowings планира да пусне два нови полета до София. Това ще стане в началото на зимния сезон 2019/20 , съобщи Еconomic.bg. Новите полети ще се са от Дюселдорф и от Щутгарт, като ще се изпълняват два пъти седмично. Те стартират от 31 октомври, но вече могат да бъдат  резервирани билети. Превозвачът пусна общо девет нови линии през летния и зимния график на 2019 г. Дъщерното дружество на Lufthansa разширява мрежата си от Дюселдорф, Кьолн и Щутгарт.    ", "date": "2019.04.14", "title": "Eurowings с два полета до София"}
{"url": "https://standartnews.com/svyat/papata-ne-stavayte-robi-na-smartfonite-389612.html", "text": "\"Моля ви, освободете се от своята зависимост от мобилните телефони!\" Това призова папа Франциск във Ватикана пред ученици от \"Висконти\" - елитна гимназия в центъра на Рим. По думите на Светия отец, цитирани от ДПА и БТА, младите хора не трябва постоянно да се взират в своите мобилни телефони. \"Сигурно сте чували за трагедията на пристрастяването, но тази с мобилните телефони е много незабележима\", предупреди 82-годишният папа. Франциск призна, че \"мобилните телефони са от голяма полза, голям напредък\". \"Те трябва да се използват и е хубаво, че всеки знае как да ги използва, но когато станеш роб на мобилния си телефон, губиш свободата си\", подчерта той. Франциск прикани юношите и девойките да не се страхуват от тишината, да бъдат сами със себе си; не винаги, защото това не е добре, но да отделят време да бъдат сами със себе си. През 2017 г. папата се оплака, че по време на литургия се използват мобилни телефони, включително от \"много свещеници и епископи\", припомня ДПА. \"Моля ви! Литургията не е шоу!\", каза тогава Франциск, като отбеляза, че по време на служба свещеникът казва \"Издигнете сърцата си\", а не \"Издигнете мобилните си телефони, за да направите снимка\".", "date": "2019.04.14", "title": "Папата: Не ставайте роби на смартфоните"}
{"url": "https://standartnews.com/svyat/strelba-do-diskoteka-v-melbrn-389575.html", "text": "Стрелба до дискотека австралийския град Мелбърн. Един загина, трима души бяха приети в болница, двама от които са тежко ранени, предаде Франс прес, цитирайки австралийската полиция. Трима от ранените са на възраст между 29 и 50 години, а възрастта на четвъртия все още не е установена. Първоначалната информация бе, че стрелбата са ранени много хора. \"Според разследващите има голям брой ранени на изхода на дискотеката\", посочи полицията в изявление, посочвайки, че не са известни точните обстоятелства около стрелбата. Масовите убийства са рядкост в Австралия, където има строги закони за оръжията след убийството на 35 души през 1996 г. в Порт Артър, Тасмания. Миналата година седем членове на семейство бяха убити в Западна Австралия, а убиецът впоследствие се самоуби, като това беше най-голямото масово убийство в Австралия след това в Порт Артър, отбелязва Франс прес, цитирана от БТА.", "date": "2019.04.14", "title": "Стрелба до дискотека в Мелбърн, един загина"}
{"url": "https://standartnews.com/sport/pomorie-veche-e-chast-ot-rn-blgariya-389616.html", "text": "  Град Поморие за първи път бе домакин днес на състезание от веригата „Рън България“ на 14 април 2019-а година. Десетки бегачи от всички възрасти от цялата страна се включиха в състезанието на 10.9 км и 2019 м по уникално трасе межу Поморийското езеро и Черно море, въпреки постоянния дъжд. Иво Балабанов (Атлет – Мездра) и Ивета Бонова (Юниверсал – София) победиха съответно при мъжете и жените. Балабанов изпревари треньора си Йоло Николов (Атлет – Мездра) и Владислав Михайлов (Атлетик 90 – Луковит), като времето на тримата бе съответно – 40:10 – 40:13 и 40:41. Бонова преодоля дългата дистанция за 53:31 мин., а Мая Жекова (Атлет 2004 – Поморие) бе втора с 58:13 мин. пред Диана Бурова (Варна тим) – 1:06:05 ч. Кметът на община Поморие Иван Алексиев завърши дългата дистанция с време 1:26:09. 10-годишният Кристиян Вражев от клуб по борба на Поморие също завърши дистанцията за 1:05:20 ч. Първите шест при мъжете и жените получиха парични награди. Най-бързите три при мъжете и жените взеха и ваучери от Спорт депо – основен партньор на „Рън България“. Кметът на община Поморие Иван Алексиев бяга 10.9 км и награди най-бързите жени и масов старт на 10.9 км и финал на мъжете.", "date": "2019.04.14", "title": "Поморие вече е част от „Рън България“"}
{"url": "https://standartnews.com/biznes/blgariya-i-turtsiya-na-finalnata-prava-za-folksvagen-389627.html", "text": "България и Турция са останали на финалната права за бъдещия завод на Фолксваген в Източна Европа, съобщиха германски медии.  Страната ни е с предимство, защото всеки произведен у нас автомобил ще бъде с 600 евро по-евтин, съобщи „Монитор“, като се позова на високопоставени членове на българското правителство.  Дали у нас ще се произвежда Шкода, ще стане ясно в края на април. Очаква се инвестицията за новия завод да е над милиард евро, но и в България, и в Турция, разходите за труд са значително по-ниски, отколкото в Германия. Това е и причината сглобяваните у нас автомобили Skoda да излизат от линията за по-малко пари. Финалното решение ще бъде взето след заседание на Надзорния съвет на VW на 28 април. Икономическата и политическата ситуация, както и липсата на членство на Турция, дават на България предимство в надпреварата. Според източниците на DPA, България продължава да има добри шансове германската инвестиция да е на територията й. Държавен глава, управляващи и опозиции работят и подкрепят бъдещия проект за привличане на стратегически инвеститор от този ранг. Надеждата да има толкова голям вложител у нас беше подкрепена и от посещението на германския президент Фpaнĸ-Baлтep Щaйнмaйep, което приключи миналата седмица. По време на визитата му бяха посетени Пловдив и София - двата града, където може да бъде построен заводът, пише Марица. Въпреки желанието на управляващите бъдещото производство да бъде в бедната Северна България, това не е възможно заради липсата на инфраструктура. Страната ни е готова да поиска от Европейската комисия да предостави държавна помощ на Vоlkѕwаgеn, но преди това е необходимо да се сключи меморандум за сътрудничество между нашето, германското правителство и инвеститора. През март тази година стана ясно, че профсъюзът на Vоlkѕwаgеn се противопоставя на плана на главния изпълнителен директор Хърбърт Дийс за преструктуриране на световната империя на VW с цел тя да е по-бърза и по-ефективна. Най-остро профсъюзът се опълчва на идеята да се построи нов, нискобюджетен завод в Източна Европа, посочвайки отложени минали проекти за превозни средства, както и възможностите да се продължи използването на няколко съществуващи завода в Германия и други европейски страни.", "date": "2019.04.14", "title": "България и Турция на финалната права за Фолксваген"}
{"url": "https://standartnews.com/sport/sportni-zvezdi-povedokha-veloshestvieto-v-sofiya-389618.html", "text": "1023 столичани и гости на града участваха във Велошествието и \r\nатлетическото бягане под мотото „София кара колело и тича за по-чист \r\nвъздух“. Въпреки хладното време още от сутринта площад Народно събрание \r\nсе изпълни от множеството желаещи да потеглят по маршрута през Орлов \r\nмост покрай Перловската река и НДК и после по бул. „Витоша“ до Южния \r\nпарк. Там ги очакваше колоритен спортен празник с много музика, \r\nнадпревари, конкурси за деца, велоактивности, песни, танци и томболи с \r\nнагради за над 2000 лв. \r\nКъм тези над хиляда участници, в Южния парк се присъединиха няколко \r\nхиляди зрители и излезли на на чист въздух в неделния ден. Събитието се \r\nорганизира от „София – Европейска столица на спорта“, Центърът за \r\nградска мобилност и Столична община. \r\nСтартът пред Народно събрание бе даден от Николай Стойнев – \r\nзам.-председател на Столичен общински съвет, който поздрави \r\nприсъстващите с пожеланието по-често да бъдем на велосипеди и да \r\nизползваме алтернативни на автомобилите начини на придвижване за да бъде \r\nградът по-чист и екологичен. По трасето потеглиха над 800 колоездачи. \r\nДесетина минути по-късно организационният секретар на \"София – \r\nевропейска сторица на спорта\" Анатоли Илиев даде старта на бегачите, \r\nкоито бяха над 200. \r\nМножество популярни спортни звезди на България поведоха колоната и \r\nдадоха пример как можем да направим нашия град още по-чист, зелен и \r\nкрасив. Сред участниците отново беше легендарната Евгения Раданова, \r\nкоято освен с трите си медала от зимни олимпиади е и единствената \r\nбългарка участвала и на зимна, и на лятна олимпиада със своя старт в \r\nколоезденето от Игрите в Атина 2004 г. До нея беше изтъкнатият гимнастик \r\nЙордан Йовчев, един от най-популярните българи. В колоната бяха част от \r\nмладите таланти на българския спорт: новата звезда на световното фигурно \r\nпързаляне Александра Фейгин, която едва на 16 години записа тази зима \r\nисторическото 11-о място на Европейско първенство в Минск и престижното \r\n17-о място на Световното в Япония при жените. Преди 5 дни Фейгин бе \r\nобявена за новото лице на инициатива „София – европейска столица на \r\nспорта“. \r\nНа старта беше и бронзовата медалистка от току-що завършилото Световно \r\nпървенство за девойки по фехтовка в Торун (Пол) и носителка на \r\nСветовната купа на сабя Йоана Илиева, както и едно от златните български \r\nмомичета: световната и европейска шампионка и носителка на бронзов медал \r\nв ансамбъла по художествена гимнастика от Олимпиадата в Рио 2016 Ренета \r\nКамберова, плюс деца от хокейните школи, баскетболната легенда Роберт \r\nГергов, много общински съветници, известни личности от културата, \r\nполитиката и бизнеса. \r\nСред участниците бе и легендарният алпинист Дойчин Боянов, който изкачи \r\nЕверест без кислород. Българския герой през миналата година осъществи \r\nзаедно с приятели и съмишленици уникален благотворителен проект с \r\nщафетния супермаратон „Един дан на Витоша“. В пъстрата колона видяхме и \r\nгрупа колоездачи от Датското посолство, техни представители се включват \r\nактивно в много спортни събития и надпревари у нас и по-конкретно в \r\nСофия. Допълнителен колорит внесоха участниците с юнисайкъл – велосипеди \r\nс едно колело от „София юнисайкъл клуб“, които преминаха целия \r\n4-километров маршрут и след това дадоха възможност на желаещите да се \r\nпробват в тази така атрактивна десциплина. \r\nКолоритен спортен празник привлече хиляди в Южния парк \r\nПо обед доброто настроение се пренесе в Южния парк с много музика, \r\nнадпревари, забавни игри и томболи с награди. С пристигането си пред \r\nсцената на голямата поляна участниците и излезлите на чист въздух сред \r\nзеленината в почивния ден се включиха в десетките активности на спортния \r\nпразник. За доброто настроение на присъстващите се погрижиха \r\nучастничката в конкурса на Евровизия Йоанна Драгнева и изключително \r\nпопулярната напоследък сред тийнейджърите певица Ева. Двете бяха \r\nподготвили атрактивна денс музика, за да може всички да се забавляват и \r\nда танцуват. Техните изпълнения бяха прекъсвани на всеки 15 минути с \r\nпериодично теглене на томболи със стартовите номера на участниците с \r\nнаградите за над 2000 лв. Първите 10 печеливши при колоездачите и 10 при \r\nбегачите бяха изтеглени от Ренета Камберова и авторитетен гост от \r\nчужбина - президентът на Международния съюз по модерен петобой Клаус \r\nШорман. Германецът тези дни е в София във връзка с турнира за Световната \r\nкупа, но сам изяви желание да поздрави участниците във Велошествието и \r\nбягането. \r\nНа специални щандове и палатки бяха демонстрирани пред децата най-новите \r\nтенденции в колоезденето и начините за безопасно каране на колело. \r\nАниматори се грижеха доброто настроение с много забавни игри и \r\nнадпревари сред малчуганите на тема велосипеди, най-красивите бяха \r\nотличени със специални награди. В близост партньорите от DRAG \r\nорганизираха състезания с мини колела \"И децата карат\" за малчугани от 5 \r\nдо 10-годишна възраст. \r\nВелошествието и кросовото бягане нямаха състезателен характер, а \r\nпреминаването по 4-километровия маршрут бе с цел да се отправи послание \r\nза по-чист въздух, за по една още по-красива и зелена българска столица. \r\n„София – европейска столица на спорта“ организира събитието вече \r\nчетвърта поредна година, заедно с още над сто активности, които имат за \r\nцел да предоставят на жителите и гостите на града повече възможности за \r\nспорт и активен начин на живот.", "date": "2019.04.14", "title": "Спортни звезди поведоха велошествието в София"}
{"url": "https://standartnews.com/biznes/globi-blokirakha-300-tira-na-turskata-granitsa-389636.html", "text": "300 камиона са блокирани на турския граничен пункт Капъкуле. За това алармираха български превозвачи, съобщи dir.bg. Причината е  в новата система за събиране на пътни глоби и тол такси, наложени на чужди граждани по време на престоя им в Турция, която влезе в сила от 11 април. Българските превозвачи недоволстват, че за да напуснат Турция, трябва да плащат глоби, за които не знаят кога и защо са наложени. \"Взимат едни пари за глоби. За нас не е ясно тези глоби за какво са. Тук ни дават един документ, плащаме 4000 лири. Нито ни дават фактура за какво са платени тези пари, спират камиона на границата и казват: \"Трябва да платиш 4000 лири\". И няма гаранция, че за камиона на следващото влизане в Турция пак няма да искат 4000 лири, защото те не са обяснили първия път за какво са ги искали тези пари. Като не се платят парите, камионите стоят. В момента колеги има много, около 300 камиона стоят на границата, половината колеги нямат пари и чакат, а камионите не се пускат да излязат\", заяви Димитър Димитров, цитиран от БНР. Трети ден ситуацията на границата е неясна. Превозвачите се готвят за протест и настояват за среща на министрите на транспорта на България и на Турция. От Министерството на външните работи предупредиха преди три дни, че ако не е възможно плащане на място, турските власти могат да задържат автомобила на паркинг на границата. Трафикът на леки и тежкотоварни автомобили през ГКПП Капъкуле на 14 и 13 април 2019 г.  е в рамките на нормалното,  съобщиха от Министерството на външните работи. Във връзка с въведената на 11 април 2019 г. система за събиране на незаплатени толтакси или наложени глоби на чуждестранни шофьори на моторни превозни средства, може да се очаква че през следващите няколко дни ще има предпоставки за забавяне обработването на въпросните превозни средства. Това би могло да доведе до образуване на опашки от изчакващи преминаването през българо-турската граница. Нововъведената система предвижда заплащане на ГКПП на Турция на излизане от страната на неплатените глоби и санкции. Те се заплащат  срещу издадени от турската страна квитанции с пълните задължения. Във връзка със съобщения за завишавани от турската страна суми на неплатени глоби, Генералното консулство на България в Одрин към момента не е получавало оплаквания за такива случаи, но е готово да оказва съдействие на българските граждани и превозвачи и да извърши необходимата проверка по подаден сигнал. Необходимо е да се обърне внимание, че предявената за заплащане сума може да бъде обжалвана, но след като бъде платена.", "date": "2019.04.14", "title": "Глоби блокираха 300 тира на турската граница /ОБНОВЕНА/"}
{"url": "https://standartnews.com/sport/oshche-edin-medal-za-taseva-v-sofiya-389624.html", "text": "Катрин Тасева спечели още един медал от Световната купа по художествена гимнастика в София. Бронзовата медалистка от многобоя, взе и сребро от финала на топка. Кати изигра много чисто композицията си, за което получи 19.950 точки. Титлата спечели Екатерина Селезньова от Русия с 20.700 точки. Трета се класира Линой Ашрам от Израел с 19.600. Другата ни представителка Невяна Владинова остана шеста с 19.100. За Тасева предстоят финалите на бухалки и лента. Владинова не успя да се класира за тях.", "date": "2019.04.14", "title": "Още един медал за Тасева в София"}
{"url": "https://www.standartnews.com/sport/tsska-stigna-ludogorets-video-389590.html", "text": "Отборът на ЦСКА постигна шеста 20-ата си победа в родната Първа лига и поредна така в плейофната фаза, след като надделя с 2:0 над гостуващия Берое в мач от 29-ия кръг на родния шампионат. Успехът бе важен за „червените”, който ги изравнява на върха във временното подреждане с Лудогорец, като и двата тима имат по 64 точки. Разградският отбор го очаква гостуване на Левски днес вечерта на „Васил Левски” и реално е с мач по-малко след края на мача на ЦСКА. Недопускането на гол в тази среща пък продължава тенденцията ЦСКА да опазва вратата си напълно \"суха\", откакто родните тимове влезнаха в плейофната фаза. Същевременно пък Берое продължава да не знае какво е успех срещу ЦСКА, като последният датира от март 2015-а година с 1:0. Иначе първият гол за ЦСКА падна в 14-ата минута, когато Евандро реализира собственоръчно спечелената си дузпа, за да зарадва феновете на \"червените\" в София, а Кристиян Малинов оформи крайния резултат с попадение в 89-ата минута. Лошата новина за Любослав Пенев е, че бе принуден да направи две принудителни смени преди първия полуфинал за Купата на България с Ботев Пловдив, между които два мача има и дерби с Левски. Първо в петата минута с контузия напусна полузащитникът Тиаго Родригес, а в самия край на срещата Кристиян Малинов се контузи, но продължи игра, отбелязвайки гол. При попадението и удара по топката обаче Малинов усили допълнително болките в адукторите си, след което бе заменен.", "date": "2019.04.14", "title": "ЦСКА стигна Лудогорец (ВИДЕО)"}
{"url": "https://standartnews.com/sport/ansamblt-ostana-shesti-vv-finala-na-topka-389631.html", "text": "Ансамбълът на България остана шести във финала на пет топки на Световната купа по художествена гимнастика в София. Българките допуснаха неточности в изпълнението си, като получиха оценка 21.050. Треньорът Весела Димитрова пусна контестация, която обаче бе отхвърлена. Титлата спечели Беларус след 23.600, Япония се окичи със среброто след 23.250, а трети е Русия с 23.150. За Симона Дянкова, Мадлен Радуканова, Стефани Крякова, Лаура Траатс и Ерика Зафирова предстои още един финал на обръчи и бухалки.", "date": "2019.04.14", "title": "Ансамбълът остана шести във финала на топка"}
{"url": "https://standartnews.com/sport/srebro-za-ansambla-ot-svetovnata-kupa-389639.html", "text": "Още един медал спечели българският ансамбъл по художествена гимнастика от Световната купа в София. Симона Дянкова, Мадлен Радуканова, Лаура Траатс, Стефани Кирякова и Ерика Зафирова изправиха на крака феновете в „Арена Армеец“ с изпълнението си във финала на три обръча и два чифта бухалки. Грациите ни допуснаха леки неточности, а оценката, която дадоха съдиите бе 24.050 (15.900 на трудност и 8.150 за изпълнение). Феновете аплодираха дълго своите любимки, чиято атрактивна и спираща дъха композиция се играе по музиката от филма „Най-великия шоумен“. Титлата спечели Украйна, чиято петорка изигра чисто съчетанието си получи 24.100 точки. Бронзът спечели  Япония след 23.600 точки. Това е втори медал за момичетата на Весела Димитрова на домашната Световна купа. Преди ден гимнастичките ни спечелиха титлата в многобоя. Във финала на пет топки, тимът ни се класира шести.", "date": "2019.04.14", "title": "Сребро за ансамбъла от Световната купа"}
{"url": "https://www.standartnews.com/sport/slavi-binev-i-taekuondisti-vilnyakha-v-tsentralata-na-oon-389589.html", "text": "Начело с президента на Световната федерация - WT д-р Чо и президентът на ETU Слави Бинев, таекуондисти вилняха в централата на ООН, но вместо да ги арестуват ги аплодираха бурно.  С уникално шоу и демонстративни техники, отборите на WT и ITF представиха последната си демонстрация в чест на чест на 25-тата годишнина от включването на таекуондо в Олимпийските игри. Символично в сградата на Обединените нации в Женева, завърши и сензационната поредица от срещи на върха на двете световни таекуондо федерации от Южна и Северна Корея. Европейският таекуондо съюз и Българската федерация бяха представени от президента им Слави Бинев.  \r\nВъв фокуса на камерите обаче, отново се озоваха президента наWT д-р Чо и Слави Бинев. В ООН те облякоха дизайнерски дрехи в подкрепа на включването на брейк-денс в програмата на Олимпийските игри през 2024 в Париж. Любопитното в случая е , че уникалните модели са на един от най-известните български артисти зад граница – Влади,(който също е бивш спортист), който работи с легенди като Флойд Мейуедър, Конър Мак Грегър, Шанън Лий и много други.  \r\nПо инициатива на Слави Бинев и с ангажираността му в качеството на Президент на ETU и бивш евродепутат, стана ясно, че следващото посещение на демо- отборите на WT и ITF, които са своеобразен боен вариант на „Цирк дьо Солей“ ще бъде в Европейския парламент. След европейските избори, членовете на ЕП и ЕК ще имат възможността да станат свидетели на най-уникалното бойно шоу в света, което вече обра аплодисментите във Ватикана пред Папа Франциск, в Музея на олимпизма в Лозана пред Томас Бах и бившия канцлер на Германия – Шрьодер, и за втори път в емблематичната централа на  ООН в Женева, Швейцария, след тази през 2016г. в Ню Йорк. Преди или след посещението на феноменалния отбор в ЕП, Бинев се е ангажирал да направи всичко възможно, демонстративният отбор на двете световни федерации да посети страната ни, за да може българската публика да се докосне до невероятното шоу. Очаква се по време на най-престижния таекуондо турнир Grand Prix през Октомври в София, да бъде организиран европейски еквивалент на невероятното демонстративно шоу. По възложение на световната федерация, реализацията на събитието ще бъде организирана от президента на ETU и БФТ Слави Бинев, а родната публика ще има възможността да се наслади на невероятните бойни техники.", "date": "2019.04.14", "title": "Слави Бинев и таекуондисти вилняха в централата на ООН"}
{"url": "https://standartnews.com/sport/slavi-binev-i-taekuondisti-vilnyakha-v-tsentralata-na-oon-389589.html", "text": "Начело с президента на Световната федерация - WT д-р Чо и президентът на ETU Слави Бинев, таекуондисти вилняха в централата на ООН, но вместо да ги арестуват ги аплодираха бурно.  С уникално шоу и демонстративни техники, отборите на WT и ITF представиха последната си демонстрация в чест на чест на 25-тата годишнина от включването на таекуондо в Олимпийските игри. Символично в сградата на Обединените нации в Женева, завърши и сензационната поредица от срещи на върха на двете световни таекуондо федерации от Южна и Северна Корея. Европейският таекуондо съюз и Българската федерация бяха представени от президента им Слави Бинев.  \r\nВъв фокуса на камерите обаче, отново се озоваха президента наWT д-р Чо и Слави Бинев. В ООН те облякоха дизайнерски дрехи в подкрепа на включването на брейк-денс в програмата на Олимпийските игри през 2024 в Париж. Любопитното в случая е , че уникалните модели са на един от най-известните български артисти зад граница – Влади,(който също е бивш спортист), който работи с легенди като Флойд Мейуедър, Конър Мак Грегър, Шанън Лий и много други.  \r\nПо инициатива на Слави Бинев и с ангажираността му в качеството на Президент на ETU и бивш евродепутат, стана ясно, че следващото посещение на демо- отборите на WT и ITF, които са своеобразен боен вариант на „Цирк дьо Солей“ ще бъде в Европейския парламент. След европейските избори, членовете на ЕП и ЕК ще имат възможността да станат свидетели на най-уникалното бойно шоу в света, което вече обра аплодисментите във Ватикана пред Папа Франциск, в Музея на олимпизма в Лозана пред Томас Бах и бившия канцлер на Германия – Шрьодер, и за втори път в емблематичната централа на  ООН в Женева, Швейцария, след тази през 2016г. в Ню Йорк. Преди или след посещението на феноменалния отбор в ЕП, Бинев се е ангажирал да направи всичко възможно, демонстративният отбор на двете световни федерации да посети страната ни, за да може българската публика да се докосне до невероятното шоу. Очаква се по време на най-престижния таекуондо турнир Grand Prix през Октомври в София, да бъде организиран европейски еквивалент на невероятното демонстративно шоу. По възложение на световната федерация, реализацията на събитието ще бъде организирана от президента на ETU и БФТ Слави Бинев, а родната публика ще има възможността да се наслади на невероятните бойни техники.", "date": "2019.04.14", "title": "Слави Бинев и таекуондисти вилняха в централата на ООН"}
{"url": "https://standartnews.com/sport/tsska-stigna-ludogorets-video-389590.html", "text": "Отборът на ЦСКА постигна шеста 20-ата си победа в родната Първа лига и поредна така в плейофната фаза, след като надделя с 2:0 над гостуващия Берое в мач от 29-ия кръг на родния шампионат. Успехът бе важен за „червените”, който ги изравнява на върха във временното подреждане с Лудогорец, като и двата тима имат по 64 точки. Разградският отбор го очаква гостуване на Левски днес вечерта на „Васил Левски” и реално е с мач по-малко след края на мача на ЦСКА. Недопускането на гол в тази среща пък продължава тенденцията ЦСКА да опазва вратата си напълно \"суха\", откакто родните тимове влезнаха в плейофната фаза. Същевременно пък Берое продължава да не знае какво е успех срещу ЦСКА, като последният датира от март 2015-а година с 1:0. Иначе първият гол за ЦСКА падна в 14-ата минута, когато Евандро реализира собственоръчно спечелената си дузпа, за да зарадва феновете на \"червените\" в София, а Кристиян Малинов оформи крайния резултат с попадение в 89-ата минута. Лошата новина за Любослав Пенев е, че бе принуден да направи две принудителни смени преди първия полуфинал за Купата на България с Ботев Пловдив, между които два мача има и дерби с Левски. Първо в петата минута с контузия напусна полузащитникът Тиаго Родригес, а в самия край на срещата Кристиян Малинов се контузи, но продължи игра, отбелязвайки гол. При попадението и удара по топката обаче Малинов усили допълнително болките в адукторите си, след което бе заменен.", "date": "2019.04.14", "title": "ЦСКА стигна Лудогорец (ВИДЕО)"}
{"url": "https://www.standartnews.com/sport/sevilya-vze-ludoto-derbi-s-betis-video-389592.html", "text": "В много интересно севилско дерби Севиля победи Бетис с 3:2 в мач от 32-ия кръг на Ла Лига. Символичните домакини откриха резултата в 26-ата минута, след като Ел Хадади получи отличен пас от Сарабия и прониза вратата на градския съперник. Това беше и първото чисто голово положение, което влезе в мрежата. Четири минути по-късно Лопес направи отлично спасяване след удар на Бен Йедер като запази вратата си от второ попадение. Бетис опита за изравни резултата в 53-ата минута, но Вацлик се справи. Все пак Ло Селсо изравни две минути по-късно след асистенция на Жуниор. Радостта на Бетис трая кратко само 4 минути, след като в 59-ата минута Сарабия се разписа, получавайки топката от Бен Йедер и направи резултата 2:1. Васкес сякаш реши нещата с трети гол в 63-ата минута, но Бетис не се отказа. В 82-ата минута Тейо изпълни перфектно пряк свободен удар и направи резултата 2:3, а време имаше. Въпреки опитите за изравняването, това не се случи и Севиля грабна успеха. След него отборът заема 4-ото място с актив от 52 точки, а Бетис е на 9-ото с актив от 43.", "date": "2019.04.14", "title": "Севиля взе лудото дерби с Бетис (ВИДЕО)"}
{"url": "https://standartnews.com/sport/amerikanka-sprya-sesil-na-polufinala-v-pelm-389595.html", "text": "Българската тенисистка Сесил Каратанчева отпадна на полуфиналите на турнира на червени кортове в Пелъм (САЩ) с награден фонд $ 25 000. Поставената под №4 в схемата Каратанчева загуби от втората Керълайн Долхайд (САЩ) с 3:6, 6:7(4) за 2 часа. 29-годишната софиянка загуби първия сет след решителен пробив в осмия гейм. Във втората част българката поведе с 5:3, пропиля един сетбол при 6:5 и подаване на съперничката, след което допусна обрат. Каратанчева все пак заработи 18 точки за световната ранглиста и $1162.", "date": "2019.04.14", "title": "Американка спря Сесил на полуфинала в Пелъм"}
{"url": "https://standartnews.com/sport/sevilya-vze-ludoto-derbi-s-betis-video-389592.html", "text": "В много интересно севилско дерби Севиля победи Бетис с 3:2 в мач от 32-ия кръг на Ла Лига. Символичните домакини откриха резултата в 26-ата минута, след като Ел Хадади получи отличен пас от Сарабия и прониза вратата на градския съперник. Това беше и първото чисто голово положение, което влезе в мрежата. Четири минути по-късно Лопес направи отлично спасяване след удар на Бен Йедер като запази вратата си от второ попадение. Бетис опита за изравни резултата в 53-ата минута, но Вацлик се справи. Все пак Ло Селсо изравни две минути по-късно след асистенция на Жуниор. Радостта на Бетис трая кратко само 4 минути, след като в 59-ата минута Сарабия се разписа, получавайки топката от Бен Йедер и направи резултата 2:1. Васкес сякаш реши нещата с трети гол в 63-ата минута, но Бетис не се отказа. В 82-ата минута Тейо изпълни перфектно пряк свободен удар и направи резултата 2:3, а време имаше. Въпреки опитите за изравняването, това не се случи и Севиля грабна успеха. След него отборът заема 4-ото място с актив от 52 точки, а Бетис е на 9-ото с актив от 43.", "date": "2019.04.14", "title": "Севиля взе лудото дерби с Бетис (ВИДЕО)"}
{"url": "https://standartnews.com/sport/khamiltn-specheli-start-nomer-1000-vv-formula-1video-389593.html", "text": "Люис Хамилтън взе победата в юбилейното състезание номер 1000 от Формула 1. Британецът започна от втора позиция, но още на старта съумя да изпревари съотборника си Валтери Ботас и да оглави колоната. Хамилтън бе повече от категоричен в представянето си, като нито за миг не изпусна лидерството. Така петкратният световен шампион за шести път в кариерата си записа победа на пистата „Шанхай“, а Мерцедес записа втора двойна победа от старта на сезона. Изключително вълнуващо и оспорвано бе съревнованието между пилотите на Ферари. Младият Шарл Льоклер изпревари Себастиан Фетел на старта, но в последствие получи команда от „Скудерия“ да пусне пред себе си немеца. В последствие вторият пилот на „черните кончета“ позагуби ритъм, който възстанови към края на състезанието, когато излезе и втори преди влизането си в бокса. В крайна сметка обаче роденият в Монако пилот финишира пети, зад Макс Ферстапен, Себастиан Фетел и Валтери Ботас. Старт номер 1000 във Формула 1 бе интригуващ. Люис Хамилтън направи перфектен старт и от втората позиция на стартовата решетка успя да изпревари съотборника си си Валтери Ботас и да оглави колоната. Междувременно Шарл Леклер задмина Себастин Фетел и се настани на третото място. Интересна бе и битката между пилотите на Ред Бул. Стартът не се размина без инцидент. Даниел Квят се сблъска с двата Макларъна. На Квят бе наложено наказание. В 11-ата обиколка пилотът на Ферари Шарл Леклер получи нареждане от отбора да пусне пред себе си Себастиан Фет. Въпреки че не бе съгласен, роденият в Монако младок се съобрази с командата от бокса. Немският му съотборник обаче бе колеблив. Той допускаше грешки и блокираше предните си гуми. В последствие след влизане в бокса на Фетел в 19-ата обиколка, Льоклер отново излезе на третото място. След завръщането на немеца на пистата, Макс Ферстапен го атакува, Фетел обаче успя да задържи позицията си. В 22-ата обиколка Льоклер влезе в бокса за поставяне на твърди гуми, а това доведе до пренареждане на пистата след завръщането му. Младокът излезе пети, зад Фетел и Ферстапен. Леклер постепенно вдигна темпото и скъси дистанцията. В 37-ата обиколка той излезе трети, след влизане на Фетел в бокса. Роденият в Монако състезател в последствие изпревари и Ботас, възползвайки се от това, че финландецът влезе за смяна на гуми. Междувременно Хамилтън държеше постоянно темпо и не изпускаше водачеството.Страхотна битка имаше между Льоклер и Ботас в 39-ата обиколка. Двамата състезатели влязоха в яростна битка за позиция, която в крайна сметка бе спечелена от пилота на Мерцедес.Шарл Леклер посети бокса в 43-ата обиколка, а при връщането си излезе пети. Състезанието не завърши Нико Хюкенберг, Норис и Даниел Квят.", "date": "2019.04.14", "title": "Хамилтън спечели старт номер 1000 във Формула 1(ВИДЕО)"}
{"url": "https://standartnews.com/sport/milov-shche-se-bori-za-zlatoto-na-evropeyskoto-video-389596.html", "text": "Кирил Милов се класира за финала на европейското първенство по борба в категроия до 97 килограма класически стил. Нашето момче победи с 4:1 точки финландеца Мати Куосманен и днес ще се бори за титлата от шампионата на Стария континент. Съперникът поведе с 1:0, но след това Милов взе инициативата и регистрира четири безответни точки, които го пратиха на финала. В битката за титлата Кирил ще се изправи срещу руснака Муса Евлоев, който надигра с 3:1 точки италианеца Дайгоро Тимончини. Мачът ще е повторение от финала на световното през 2018 година в Будапеща, като тогава Евлоев се оказа победител със 7:2 точки. В полуфинала на категория до 72 килограма Аик Мнатсаканян загуби с 1:2 точки от турчина Дженгис Арслан и утре ще се бори за бронзовия медал.", "date": "2019.04.14", "title": "Милов ще се бори за златото на европейското (ВИДЕО)"}
{"url": "https://www.standartnews.com/sport/karamarinov-otnovo-e-prvi-vitseprezident-na-evropeyskata-atletika-389601.html", "text": "Новоизбраният Съвет на Европейската атлетика, който е част от 26-ия конгрес в Прага избра единодушно днес Добромир Карамаринов за първи вицепрезидент на ЕА. Това стана само ден след като на конгреса Карамаринов получи 45 от 50 гласа при избора на вицепрезиденти, а за шеф на ЕА остана Свен Арне Хансен. Следващият след него бе с 29 гласа, а останалите с 15 и по 10. Признанието за работата на българския ръководител за ЕА е поредното, което той получава. За Карамаринов това е втори пореден мандат като първи вицепрезидент на Европейската атлетика. За първи път той бе избран на тази престижна позиция на конгреса през 2015-а година. Признание в ЕА получи и Галя Пухалева, която отново бе включена в Състезателната комисия.", "date": "2019.04.14", "title": "Карамаринов отново е първи вицепрезидент на Европейската атлетика"}
{"url": "https://standartnews.com/sport/karamarinov-otnovo-e-prvi-vitseprezident-na-evropeyskata-atletika-389601.html", "text": "Новоизбраният Съвет на Европейската атлетика, който е част от 26-ия конгрес в Прага избра единодушно днес Добромир Карамаринов за първи вицепрезидент на ЕА. Това стана само ден след като на конгреса Карамаринов получи 45 от 50 гласа при избора на вицепрезиденти, а за шеф на ЕА остана Свен Арне Хансен. Следващият след него бе с 29 гласа, а останалите с 15 и по 10. Признанието за работата на българския ръководител за ЕА е поредното, което той получава. За Карамаринов това е втори пореден мандат като първи вицепрезидент на Европейската атлетика. За първи път той бе избран на тази престижна позиция на конгреса през 2015-а година. Признание в ЕА получи и Галя Пухалева, която отново бе включена в Състезателната комисия.", "date": "2019.04.14", "title": "Карамаринов отново е първи вицепрезидент на Европейската атлетика"}
{"url": "https://standartnews.com/regionalni/sofiya-yakhva-velosipedite-389581.html", "text": "Спортните звезди на България ще поведат колоната на \"София кара колело и тича за по-чист въздух\" днес. Стартът на велошествието е точно в 11 часа, а бегачите потеглят в 11,15 часа по маршрут от Народното събрание през Орлов мост покрай Перловската река до НДК и след това по бул. \"Витоша\" до входа на Южния парк. Там на голямата поляна е предвиден голям спортен празник с много атракции, надпревари, викторини с награди, концерти и забавления. Велошествието и кросовото бягане нямат състезателен характер, а преминаването по 4-километровия маршрут е с цел да се отправи послание за по-чист въздух, за по една още по-красива и зелена българска столица. \"София – европейска столица на спорта\" организира събитието вече четвърта поредна година. Целта да предоставят повече възможности на софиянци и гостите на града за спорт и активен начин на живот. Отново с колоната ще потегли носителката на три олимпийски медала Евгения Раданова. До нея ще бъдат част младите таланти на българския спорт: новата звезда на световното фигурно пързаляне Александра Фейгин, която едва на 16 години записа тази зима историческото 11-о място на Европейско първенство в Минск и престижното 17-о място на Световното в Япония при жените. На старт ще бъдат и шампионите от младежките олимпийски игри в Буенос Айрес 2018 акробатите Мариела Костадинова и Панайот Димитров, бронзовата медалистка от току-що завършилото Световно първенство за девойки по фехтовка в Торун (Пол) и носителка на Световната купа на сабя Йоана Илиева, деца от хокейните школи, баскетболната легенда Роберт Гергов и др. Сред участниците ще и алпинистът Дойчин Боянов, който изкачи Еверест без кислород. Българският герой през миналата година осъществи заедно с приятели и съмишленици уникален проект с щафетния супермаратон \"Един ден на Витоша\". В пъстрата колона ще бъде и група от Датското посолство начело с посланик Сьорен Якобсен, които също ще карат колела за по-чист въздух в София. На старта очакваме и президентът на Международния съюз по модерен петобой (UIPM) Клаус Шорман, германецът тези дни е в София във връзка с турнира за Световната купа.    ", "date": "2019.04.14", "title": "София яхва велосипедите"}
{"url": "https://standartnews.com/regionalni/detsa-tkat-na-keremida-v-burgas-389585.html", "text": "\r\n   Забавна твореска неделя очаква днес децата от Бургас в работилниците за детско творчество \"Арт-И-Факти\"  в туристическия компликс \"Акве Калиде\". Малките посетители ще могат да се запознаят с едно съвсем различно изкуство -  как се  тъче на керемида. С разноцветни конци и прежда децата ще пробват да изтъкат текстилно пано с шарени десени и фигури. Освен това, те ще си направят и цветя от хартия с най-разнообразни декорации. \r\n \"Арт-И-Факти\" се организира на открито в комплекса \"Акве Калиде\". Арт-ателиетата включват детски творчески занимания и опознаване на историята. Таксата от 3 лв. за едно и 4 лв. за две занимания е с включено и посещение на музея и 3D мапинг.", "date": "2019.04.14", "title": "Деца тъкат на керемида в Бургас"}
{"url": "https://www.standartnews.com/sport/pomorie-veche-e-chast-ot-rn-blgariya-389616.html", "text": "  Град Поморие за първи път бе домакин днес на състезание от веригата „Рън България“ на 14 април 2019-а година. Десетки бегачи от всички възрасти от цялата страна се включиха в състезанието на 10.9 км и 2019 м по уникално трасе межу Поморийското езеро и Черно море, въпреки постоянния дъжд. Иво Балабанов (Атлет – Мездра) и Ивета Бонова (Юниверсал – София) победиха съответно при мъжете и жените. Балабанов изпревари треньора си Йоло Николов (Атлет – Мездра) и Владислав Михайлов (Атлетик 90 – Луковит), като времето на тримата бе съответно – 40:10 – 40:13 и 40:41. Бонова преодоля дългата дистанция за 53:31 мин., а Мая Жекова (Атлет 2004 – Поморие) бе втора с 58:13 мин. пред Диана Бурова (Варна тим) – 1:06:05 ч. Кметът на община Поморие Иван Алексиев завърши дългата дистанция с време 1:26:09. 10-годишният Кристиян Вражев от клуб по борба на Поморие също завърши дистанцията за 1:05:20 ч. Първите шест при мъжете и жените получиха парични награди. Най-бързите три при мъжете и жените взеха и ваучери от Спорт депо – основен партньор на „Рън България“. Кметът на община Поморие Иван Алексиев бяга 10.9 км и награди най-бързите жени и масов старт на 10.9 км и финал на мъжете.", "date": "2019.04.14", "title": "Поморие вече е част от „Рън България“"}
{"url": "https://standartnews.com/regionalni/nov-pravoslaven-khram-vdigat-v-dobrich-389606.html", "text": "Нов православен храм, който ще носи името на Св. Лука Кримски, ще бъде изграден в добичкия кв. \"Добпотица\".Теренът за храма е отстъпен безвъзмездно от общината, а проектът за сградата е дарение от арх. Петър Николов и инж. Пенчо Керванов. Изграждането му  ще бъде също изцяло от дарения на спомоществователи. В организираната дарителска кампания до момента са събрани над 25 000 лв.   \r\n   Първата копка на градежа бе направена днес от Варненският и Великопреславският  митрополит Йоан. На церемонията уччастваха кметът на Добрич Йордан Йорданов,представители на местната власт и на духовенството в Добричката духовна околия,  много граждани. ", "date": "2019.04.14", "title": "Нов православен храм вдигат в Добрич"}
{"url": "https://standartnews.com/regionalni/bogorodichna-stpka-lekuva-i-prechistva-389623.html", "text": "Като място за поклонение, лечение и пречистване на духа божествената скала в местността \"Богоридична стъпка\" в курорта Старозагорски минерални бани е известна още от незапомнени времена. Според преданието, по времето на древния Рим, когато регионът е бил видна провинция, римски воини измъчвали ревностен християни. Света Богородица се трогнала от вярата на мъченика и му и се притекла на помощ. Спуснала се като мълния с младенеца на ръце върху римския легион и го отървала. Там, където стъпила върху скалата, се образувала вдлъбнатина, колкото човешка стъпка. Някои от ранените воини промили с изворната вода раните си, които тутакси зараснали. Според легендата по-късно, убедили се в силата на християнството, и от благодарност римляните приели новата вяра. Оттогава местността се превърнала в свято място за поклонение, а хората я нарекли Богородична стъпка. Дори и в най-големи горещини, тази вдлъбнатина, която Богородица оставила върху скалата, винаги е пълна с вода. Според много свидетелства тази свята вода има изцелително и вълшебно действие. Изцелението и благодатта на Божията майка, според миряните са най-силни в деня на нейния празник - Голяма Богородица, 15 август. В началото на демократичните промени един свят старец като софийския дядо Добри - старозагорецът бай Нейчо, с вяра и богоугодна упоритост, превръща Богородична стъпка в свято място за поклонение пред Божията майка. \"По времето на социализма бяха намацали с червено-кафява боя изображенията, за да не се виждат, и първото нещо, което започнахме да правим с баща ми, е да премахнем тази боя\", припомня си началото на облагородяването на святото място синът на покойния бай Нейчо Петко. С много усилия успели да изчистят образа на Христос, но ликът на Светата Майка и сега все още не се вижда много добре. Бай Нейчо съвсем сериозно смятал, че е посочен от Света Богородица, да построи манастир. Синът му го убедил, че това е невъзможно, но параклис спокойно могат да вдигнат. Тръгнал по инстанциите бай Нейчо, но след като разбрал, че няма до получи разрешително за строеж, започнал да строи Божия храм на своя глава. Архитектурният проект дарил старозагорският арх. Веселин Беров. Той е сред най-щедрите ктитори и по-късно при осигуряване на средства за иконопистта в малкия божи дом. \"Всичко на ръка и на гръб се носеше чак от долу до скалата – вода, цимент, пясък, железа, тухли\", припомня трудния градеж Петко. Нищо обаче не можело да прекърши баща му, който наближавал 75 години. Когато ударили бетонната плоча на кота нула, нещата потръгнали. Много хора, и местни, и старозагроци, се включили и започнали да помагат – с материали, с труд, с пари. На 23 септември 2003 г. параклисът „Рождество Богородично“ бил осветен. Бай Нейчо бил на седмото небе от радост. Всеки ден бил около новия Божи храм и продължил да облагородява святото място - правел пътеки, оформял градинки. Успял да убеди тогавашният областен управител на Стара Загора Мария Нейкова, да трасират черен път до Богородична стъпка за улеснение на поклонниците. Оттогава потокът от вярващи и страдащи е целогодишно. \"В събота и неделя са винаги има поне няколкостотин човека, а в празничните дни – още повече\", свидетелства Петко Нейчев. В първите години поклонниците оставяли парчета от дрехи, носни кърпи, всякакви вещи по храсти и дръвчета наоколо, вярвайки че така ще оставят и болестите и страданията, които ги мъчат. В последните години обаче този, според църквата, езически обичай е поизоставен. Поклонниците искрено се подлагат и на едно друго изпитане. Встрани от стъпката на Божията майка има една тясна цепнатина в скалата, около половин метър. Няма никакво съмнение, че Божията майка е помогнала на много искрено вярващи поклонници, идващи от всички краища на страната и от чужбина. \"Приживе баща ми беше събрал няколко тетрадки с историите на благодарни хора, още пазя една от тях\", казва Петко Нейчев. Според местните хора и кметът на Старозагорските минерални бани Станчо Станев най-много били младите семейства, които Св. Богородица е благословила да се сдобият с първа рожба след години напразни надежди. В последно време се зародила традиция всяко от тези щастливи семейства да остави в параклиса \"Рождество Богородично\" вещ от своето бебе - ританки, чорапки, шапчица, играчка. Семействата, който тепърва очакват рожба, ги вземали за кадем. Самият Петко Нейчев пък смята, че отдолу под скалата, на която е стъпката на Божията майка, има затрупан скален манастир. Пръв лансирал тази версия гръцкият богослов Нихоритис, който дошъл на място да се убеди в божествената сила на Богородична стъпка. \"Копайте, сигурно е, че ще откриете обителта\", рекъл убеден гъркът. Предположението му било потвърдено неведнъж и от десетки наши ясновидци. Според учени пък тук имало много силно енергийно поле. Петко припомня, че на 20 м от скалата е бил открит каменен саркофаг. От него се виждало само едно парченце, всичко било затрупано. Няма как така нареченият саркофаг да попадне случайно до скалата и да стои с векове, до ден днешен. Според мен, това не е саркофаг, както казват археолозите, а е жертвеник още от времето на траките, смята синът на бай Нейчо. Преди години с баща си били толкова ентусиазирани да открият тайнствения скален манастир, че започнали да копаят. За 2-3 дни стигнали метър, метър и нещо, но се отказали обезсърчени, защото с кирка и лопата нищо не можело да се направи. \"Богородична стъпка е жив пример как са възниквали и възникват храмовете и манастирите\", казва и старозагорският свещеник, отец Йордан Георгиев. От първия ден той подкрепя и окриля ентусиазма на бай Нейчо и неговия син да направят известно святото място. Отецът е убеден, дори да не се открие хипотетичния скален манастир, след време тук ще израстне цял манастирски комплекс, посветен на Св. Богородица.      ", "date": "2019.04.14", "title": "Богородична стъпка лекува и пречиства"}
{"url": "https://standartnews.com/sport/grigor-otkri-sezona-na-kley-s-uspekh-389640.html", "text": "Григор Димитров победи Матео Беретини (Ит) със 7:5, 6:4 в първия си мач от сезона на клей. Двубоят бе от I кръг на турнира от сериите \"Мастърс\" в Монте Карло и бе първи между двамата до момента. Димитров, който преди година достигна до полуфиналите на турнира ще играе във II кръг с победителя от мача Денис Шаповалов - Ян-Ленард Щруф.", "date": "2019.04.14", "title": "Григор откри сезона на клей с успех"}
{"url": "https://www.standartnews.com/sport/khamiltn-specheli-start-nomer-1000-vv-formula-1video-389593.html", "text": "Люис Хамилтън взе победата в юбилейното състезание номер 1000 от Формула 1. Британецът започна от втора позиция, но още на старта съумя да изпревари съотборника си Валтери Ботас и да оглави колоната. Хамилтън бе повече от категоричен в представянето си, като нито за миг не изпусна лидерството. Така петкратният световен шампион за шести път в кариерата си записа победа на пистата „Шанхай“, а Мерцедес записа втора двойна победа от старта на сезона. Изключително вълнуващо и оспорвано бе съревнованието между пилотите на Ферари. Младият Шарл Льоклер изпревари Себастиан Фетел на старта, но в последствие получи команда от „Скудерия“ да пусне пред себе си немеца. В последствие вторият пилот на „черните кончета“ позагуби ритъм, който възстанови към края на състезанието, когато излезе и втори преди влизането си в бокса. В крайна сметка обаче роденият в Монако пилот финишира пети, зад Макс Ферстапен, Себастиан Фетел и Валтери Ботас. Старт номер 1000 във Формула 1 бе интригуващ. Люис Хамилтън направи перфектен старт и от втората позиция на стартовата решетка успя да изпревари съотборника си си Валтери Ботас и да оглави колоната. Междувременно Шарл Леклер задмина Себастин Фетел и се настани на третото място. Интересна бе и битката между пилотите на Ред Бул. Стартът не се размина без инцидент. Даниел Квят се сблъска с двата Макларъна. На Квят бе наложено наказание. В 11-ата обиколка пилотът на Ферари Шарл Леклер получи нареждане от отбора да пусне пред себе си Себастиан Фет. Въпреки че не бе съгласен, роденият в Монако младок се съобрази с командата от бокса. Немският му съотборник обаче бе колеблив. Той допускаше грешки и блокираше предните си гуми. В последствие след влизане в бокса на Фетел в 19-ата обиколка, Льоклер отново излезе на третото място. След завръщането на немеца на пистата, Макс Ферстапен го атакува, Фетел обаче успя да задържи позицията си. В 22-ата обиколка Льоклер влезе в бокса за поставяне на твърди гуми, а това доведе до пренареждане на пистата след завръщането му. Младокът излезе пети, зад Фетел и Ферстапен. Леклер постепенно вдигна темпото и скъси дистанцията. В 37-ата обиколка той излезе трети, след влизане на Фетел в бокса. Роденият в Монако състезател в последствие изпревари и Ботас, възползвайки се от това, че финландецът влезе за смяна на гуми. Междувременно Хамилтън държеше постоянно темпо и не изпускаше водачеството.Страхотна битка имаше между Льоклер и Ботас в 39-ата обиколка. Двамата състезатели влязоха в яростна битка за позиция, която в крайна сметка бе спечелена от пилота на Мерцедес.Шарл Леклер посети бокса в 43-ата обиколка, а при връщането си излезе пети. Състезанието не завърши Нико Хюкенберг, Норис и Даниел Квят.", "date": "2019.04.14", "title": "Хамилтън спечели старт номер 1000 във Формула 1(ВИДЕО)"}
{"url": "https://standartnews.com/sport/ludogorets-otnovo-e-ednolichno-na-vrkha-v-prva-liga-389648.html", "text": "Левски не успя да победи Лудогорец и на стадион \"Васил Левски\". \"Сините\" загубиха дербито с 0:2. Със спечелените 3 точки Лудогорец отново е едноличен лидер в Първа лига с 67 т, пред ЦСКА - София - 64 и Левски - 58. Головете за шампионите в София вкараха Кешеру (37) и Моци от дузпа в 80-ата. Румънецът бе изгонен в 84-ата, защото подразни след гола си феновете на Левски и част от тях нахлуха на пистата. Наложи се да влиза полиция, за да ги изгони. Четири минути по-рано и Иван Горанов от Левски видя червения картон.", "date": "2019.04.14", "title": "Лудогорец отново е еднолично на върха в Първа лига"}
{"url": "https://www.standartnews.com/sport/sportni-zvezdi-povedokha-veloshestvieto-v-sofiya-389618.html", "text": "1023 столичани и гости на града участваха във Велошествието и \r\nатлетическото бягане под мотото „София кара колело и тича за по-чист \r\nвъздух“. Въпреки хладното време още от сутринта площад Народно събрание \r\nсе изпълни от множеството желаещи да потеглят по маршрута през Орлов \r\nмост покрай Перловската река и НДК и после по бул. „Витоша“ до Южния \r\nпарк. Там ги очакваше колоритен спортен празник с много музика, \r\nнадпревари, конкурси за деца, велоактивности, песни, танци и томболи с \r\nнагради за над 2000 лв. \r\nКъм тези над хиляда участници, в Южния парк се присъединиха няколко \r\nхиляди зрители и излезли на на чист въздух в неделния ден. Събитието се \r\nорганизира от „София – Европейска столица на спорта“, Центърът за \r\nградска мобилност и Столична община. \r\nСтартът пред Народно събрание бе даден от Николай Стойнев – \r\nзам.-председател на Столичен общински съвет, който поздрави \r\nприсъстващите с пожеланието по-често да бъдем на велосипеди и да \r\nизползваме алтернативни на автомобилите начини на придвижване за да бъде \r\nградът по-чист и екологичен. По трасето потеглиха над 800 колоездачи. \r\nДесетина минути по-късно организационният секретар на \"София – \r\nевропейска сторица на спорта\" Анатоли Илиев даде старта на бегачите, \r\nкоито бяха над 200. \r\nМножество популярни спортни звезди на България поведоха колоната и \r\nдадоха пример как можем да направим нашия град още по-чист, зелен и \r\nкрасив. Сред участниците отново беше легендарната Евгения Раданова, \r\nкоято освен с трите си медала от зимни олимпиади е и единствената \r\nбългарка участвала и на зимна, и на лятна олимпиада със своя старт в \r\nколоезденето от Игрите в Атина 2004 г. До нея беше изтъкнатият гимнастик \r\nЙордан Йовчев, един от най-популярните българи. В колоната бяха част от \r\nмладите таланти на българския спорт: новата звезда на световното фигурно \r\nпързаляне Александра Фейгин, която едва на 16 години записа тази зима \r\nисторическото 11-о място на Европейско първенство в Минск и престижното \r\n17-о място на Световното в Япония при жените. Преди 5 дни Фейгин бе \r\nобявена за новото лице на инициатива „София – европейска столица на \r\nспорта“. \r\nНа старта беше и бронзовата медалистка от току-що завършилото Световно \r\nпървенство за девойки по фехтовка в Торун (Пол) и носителка на \r\nСветовната купа на сабя Йоана Илиева, както и едно от златните български \r\nмомичета: световната и европейска шампионка и носителка на бронзов медал \r\nв ансамбъла по художествена гимнастика от Олимпиадата в Рио 2016 Ренета \r\nКамберова, плюс деца от хокейните школи, баскетболната легенда Роберт \r\nГергов, много общински съветници, известни личности от културата, \r\nполитиката и бизнеса. \r\nСред участниците бе и легендарният алпинист Дойчин Боянов, който изкачи \r\nЕверест без кислород. Българския герой през миналата година осъществи \r\nзаедно с приятели и съмишленици уникален благотворителен проект с \r\nщафетния супермаратон „Един дан на Витоша“. В пъстрата колона видяхме и \r\nгрупа колоездачи от Датското посолство, техни представители се включват \r\nактивно в много спортни събития и надпревари у нас и по-конкретно в \r\nСофия. Допълнителен колорит внесоха участниците с юнисайкъл – велосипеди \r\nс едно колело от „София юнисайкъл клуб“, които преминаха целия \r\n4-километров маршрут и след това дадоха възможност на желаещите да се \r\nпробват в тази така атрактивна десциплина. \r\nКолоритен спортен празник привлече хиляди в Южния парк \r\nПо обед доброто настроение се пренесе в Южния парк с много музика, \r\nнадпревари, забавни игри и томболи с награди. С пристигането си пред \r\nсцената на голямата поляна участниците и излезлите на чист въздух сред \r\nзеленината в почивния ден се включиха в десетките активности на спортния \r\nпразник. За доброто настроение на присъстващите се погрижиха \r\nучастничката в конкурса на Евровизия Йоанна Драгнева и изключително \r\nпопулярната напоследък сред тийнейджърите певица Ева. Двете бяха \r\nподготвили атрактивна денс музика, за да може всички да се забавляват и \r\nда танцуват. Техните изпълнения бяха прекъсвани на всеки 15 минути с \r\nпериодично теглене на томболи със стартовите номера на участниците с \r\nнаградите за над 2000 лв. Първите 10 печеливши при колоездачите и 10 при \r\nбегачите бяха изтеглени от Ренета Камберова и авторитетен гост от \r\nчужбина - президентът на Международния съюз по модерен петобой Клаус \r\nШорман. Германецът тези дни е в София във връзка с турнира за Световната \r\nкупа, но сам изяви желание да поздрави участниците във Велошествието и \r\nбягането. \r\nНа специални щандове и палатки бяха демонстрирани пред децата най-новите \r\nтенденции в колоезденето и начините за безопасно каране на колело. \r\nАниматори се грижеха доброто настроение с много забавни игри и \r\nнадпревари сред малчуганите на тема велосипеди, най-красивите бяха \r\nотличени със специални награди. В близост партньорите от DRAG \r\nорганизираха състезания с мини колела \"И децата карат\" за малчугани от 5 \r\nдо 10-годишна възраст. \r\nВелошествието и кросовото бягане нямаха състезателен характер, а \r\nпреминаването по 4-километровия маршрут бе с цел да се отправи послание \r\nза по-чист въздух, за по една още по-красива и зелена българска столица. \r\n„София – европейска столица на спорта“ организира събитието вече \r\nчетвърта поредна година, заедно с още над сто активности, които имат за \r\nцел да предоставят на жителите и гостите на града повече възможности за \r\nспорт и активен начин на живот.", "date": "2019.04.14", "title": "Спортни звезди поведоха велошествието в София"}
{"url": "https://www.standartnews.com/sport/srebro-za-ansambla-ot-svetovnata-kupa-389639.html", "text": "Още един медал спечели българският ансамбъл по художествена гимнастика от Световната купа в София. Симона Дянкова, Мадлен Радуканова, Лаура Траатс, Стефани Кирякова и Ерика Зафирова изправиха на крака феновете в „Арена Армеец“ с изпълнението си във финала на три обръча и два чифта бухалки. Грациите ни допуснаха леки неточности, а оценката, която дадоха съдиите бе 24.050 (15.900 на трудност и 8.150 за изпълнение). Феновете аплодираха дълго своите любимки, чиято атрактивна и спираща дъха композиция се играе по музиката от филма „Най-великия шоумен“. Титлата спечели Украйна, чиято петорка изигра чисто съчетанието си получи 24.100 точки. Бронзът спечели  Япония след 23.600 точки. Това е втори медал за момичетата на Весела Димитрова на домашната Световна купа. Преди ден гимнастичките ни спечелиха титлата в многобоя. Във финала на пет топки, тимът ни се класира шести.", "date": "2019.04.14", "title": "Сребро за ансамбъла от Световната купа"}
{"url": "https://www.standartnews.com/sport/amerikanka-sprya-sesil-na-polufinala-v-pelm-389595.html", "text": "Българската тенисистка Сесил Каратанчева отпадна на полуфиналите на турнира на червени кортове в Пелъм (САЩ) с награден фонд $ 25 000. Поставената под №4 в схемата Каратанчева загуби от втората Керълайн Долхайд (САЩ) с 3:6, 6:7(4) за 2 часа. 29-годишната софиянка загуби първия сет след решителен пробив в осмия гейм. Във втората част българката поведе с 5:3, пропиля един сетбол при 6:5 и подаване на съперничката, след което допусна обрат. Каратанчева все пак заработи 18 точки за световната ранглиста и $1162.", "date": "2019.04.14", "title": "Американка спря Сесил на полуфинала в Пелъм"}
{"url": "https://standartnews.com/regionalni/zlatnata-maska-otptuva-za-varna-389653.html", "text": "Голямата награда на Международния франкофонски фестивал на ученически трупи от езикови гимназии - Златна маска, спечели трупата на 4-та езикова гимназия „Фредерик Жолио-Кюри“ от Варна с пиесата „Експеримент“. Със Сребърна маска бяха отличени учениците от Гимназията за романски езици „Георги С. Раковски“ от Бургас, а с Бронзова маска -  младите актьори от 5-та езикова гимназия „Йоан Екзарх“ във Варна. Наградата за най-добра актриса заслужи Мария Божинова от Езикова гимназия „Людмил Стоянов“ в Благоевград за ролята на администраторката в пиесата \"Хармония пилот“ от Гуендолин Сублен. За Най-добър актьор бе обявен Виктор Марков от Варненската 5-та езикова гимназия за ролята на рецепциониста от пиесата „Усмивката“ на Ева Бондон. Наградата „Млади надежди“ бе присъдена на трупата от езиковата гимназия „Ромен Ролан“ - Стара Загора. Наградата на община Стара Загора бе връчена от зам.-кмета Иванка Сотирова на трупата от град Мактар, Тунис, за пиета „По дяволите“ от Елизе Хофнер.   Френският институт в България удостои със своята награда трупата на Езикова гимназия „Екзарх Йосиф“ - Ловеч за пиесата „Усмивката“ от Ева Бондон. Наградите бяха раздадени тази вечер на официална церемония в Старозагорсикя куклен театър. \r\n  Общо 9 трупи се състезаваха за отличията на 26-то издание на фестивала на франкофонския театър, който  се проведе от 11 до 14 април в Стара Загора  . Организатори на фестивала са Френският институт в България, Асоциацията на преподавателите по и на френски език в България /АПФБ/ и Алианс Франсез - Стара Загора, с подкрепата на община Стара Загора. За втора година фестивалът се провежда като част от международната мрежа на Фестивалите за Франкофонски ученически театър - \"10 от 10\". Десет автори са написали десет пиеси за деца и младежи, които се играят от участниците. Тук бяха един от създателите на мрежата Ян Новак, както и трима от авторите - Ева Бондон, Гуендолин Сублен и Лоран ван Ветер, които проведоха работни ателиета с участниците във фестивала. \r\n ", "date": "2019.04.14", "title": "Златната маска отпътува за Варна"}
{"url": "https://www.standartnews.com/sport/milov-shche-se-bori-za-zlatoto-na-evropeyskoto-video-389596.html", "text": "Кирил Милов се класира за финала на европейското първенство по борба в категроия до 97 килограма класически стил. Нашето момче победи с 4:1 точки финландеца Мати Куосманен и днес ще се бори за титлата от шампионата на Стария континент. Съперникът поведе с 1:0, но след това Милов взе инициативата и регистрира четири безответни точки, които го пратиха на финала. В битката за титлата Кирил ще се изправи срещу руснака Муса Евлоев, който надигра с 3:1 точки италианеца Дайгоро Тимончини. Мачът ще е повторение от финала на световното през 2018 година в Будапеща, като тогава Евлоев се оказа победител със 7:2 точки. В полуфинала на категория до 72 килограма Аик Мнатсаканян загуби с 1:2 точки от турчина Дженгис Арслан и утре ще се бори за бронзовия медал.", "date": "2019.04.14", "title": "Милов ще се бори за златото на европейското (ВИДЕО)"}
{"url": "https://www.standartnews.com/sport/grigor-otkri-sezona-na-kley-s-uspekh-389640.html", "text": "Григор Димитров победи Матео Беретини (Ит) със 7:5, 6:4 в първия си мач от сезона на клей. Двубоят бе от I кръг на турнира от сериите \"Мастърс\" в Монте Карло и бе първи между двамата до момента. Димитров, който преди година достигна до полуфиналите на турнира ще играе във II кръг с победителя от мача Денис Шаповалов - Ян-Ленард Щруф.", "date": "2019.04.14", "title": "Григор откри сезона на клей с успех"}
{"url": "https://www.standartnews.com/sport/ansamblt-ostana-shesti-vv-finala-na-topka-389631.html", "text": "Ансамбълът на България остана шести във финала на пет топки на Световната купа по художествена гимнастика в София. Българките допуснаха неточности в изпълнението си, като получиха оценка 21.050. Треньорът Весела Димитрова пусна контестация, която обаче бе отхвърлена. Титлата спечели Беларус след 23.600, Япония се окичи със среброто след 23.250, а трети е Русия с 23.150. За Симона Дянкова, Мадлен Радуканова, Стефани Крякова, Лаура Траатс и Ерика Зафирова предстои още един финал на обръчи и бухалки.", "date": "2019.04.14", "title": "Ансамбълът остана шести във финала на топка"}
{"url": "https://www.standartnews.com/sport/ludogorets-otnovo-e-ednolichno-na-vrkha-v-prva-liga-389648.html", "text": "Левски не успя да победи Лудогорец и на стадион \"Васил Левски\". \"Сините\" загубиха дербито с 0:2. Със спечелените 3 точки Лудогорец отново е едноличен лидер в Първа лига с 67 т, пред ЦСКА - София - 64 и Левски - 58. Головете за шампионите в София вкараха Кешеру (37) и Моци от дузпа в 80-ата. Румънецът бе изгонен в 84-ата, защото подразни след гола си феновете на Левски и част от тях нахлуха на пистата. Наложи се да влиза полиция, за да ги изгони. Четири минути по-рано и Иван Горанов от Левски видя червения картон.", "date": "2019.04.14", "title": "Лудогорец отново е еднолично на върха в Първа лига"}
{"url": "https://www.standartnews.com/sport/oshche-edin-medal-za-taseva-v-sofiya-389624.html", "text": "Катрин Тасева спечели още един медал от Световната купа по художествена гимнастика в София. Бронзовата медалистка от многобоя, взе и сребро от финала на топка. Кати изигра много чисто композицията си, за което получи 19.950 точки. Титлата спечели Екатерина Селезньова от Русия с 20.700 точки. Трета се класира Линой Ашрам от Израел с 19.600. Другата ни представителка Невяна Владинова остана шеста с 19.100. За Тасева предстоят финалите на бухалки и лента. Владинова не успя да се класира за тях.", "date": "2019.04.14", "title": "Още един медал за Тасева в София"}
