{"url": "https://standartnews.com/sport/blgariya-s-vtori-finalist-na-evro-2019-386305.html", "text": "България има втори финалист на Евро 2019 по лека атлетика в Глазгоу. Радослава Мавродиева покри още от първия опит квалификационната норма в тласкането на гюле. Българската звезда изпрати 18,85 м, при норма за финала от 18,20 м. Единствено лидерката за сезона Кристина Шваниц (Гер) постигна 19,09 м също от първия опит. Финалът в \"Емирейтс Арина\" е в неделя (3 март) от 14,20 ч (б.в.). За финала в скока на височина в събота по-рано днес се класира и Тихомир Иванов. \"Разбира се, че съм доволна от представянето си. Много съм щастлива, че преминах квалификацията само с един опит, коментира след състезанието Мавродиева.", "date": "2019.03.01", "title": "България с втори финалист на Евро 2019"}
{"url": "https://www.standartnews.com/sport/blgariya-s-vtori-finalist-na-evro-2019-386305.html", "text": "България има втори финалист на Евро 2019 по лека атлетика в Глазгоу. Радослава Мавродиева покри още от първия опит квалификационната норма в тласкането на гюле. Българската звезда изпрати 18,85 м, при норма за финала от 18,20 м. Единствено лидерката за сезона Кристина Шваниц (Гер) постигна 19,09 м също от първия опит. Финалът в \"Емирейтс Арина\" е в неделя (3 март) от 14,20 ч (б.в.). За финала в скока на височина в събота по-рано днес се класира и Тихомир Иванов. \"Разбира се, че съм доволна от представянето си. Много съм щастлива, че преминах квалификацията само с един опит, коментира след състезанието Мавродиева.", "date": "2019.03.01", "title": "България с втори финалист на Евро 2019"}
{"url": "https://www.standartnews.com/sport/zidan-smenya-alegri-v-yuventus-386294.html", "text": "Голяма рокада се очаква по върховете в спортно-техническия щаб на Ювентус през предстоящото лято. Настоящият наставник на тима Масимилиано Алегри се очаква да напусне поста си, твърдят източници от \"старата госпожа\" пред различни издания. Специалистът, който изведе \"бианконерите\" до четири поредни дубъла и е на крачка от пета поредна титла на Италия, смята да смени местоработата си и да се опита да изведе до върховете един от големите си съперници в момента - Интер. Той е изкушаван от тази опция, защото спортен директор на \"нерадзурите\" е Бепе Марота, с когото работиха дълго време в Торино, преди да си тръгне през ноември.  \r\nСпоред \"Ла Република\", Алегри бил недоволен от критиките, че трябвало да се справи по-добре в Шампионската лига, въпреки че изведе \"черно-белите\" до два финала в последните години. Затова искал да смени обстановката, а е публична тайна, че Лучано Спалети е пътник в Интер най-късно през лятото. Но Юве няма да стои със скръстени ръце и е готов да ангажира дори още по-класен заместник. Очаква се клубът да отправи оферта към бившия си играч Зинедин Зидан, който в момента е без отбор и изчаква най-доброто предизвикателство за себе си. Дали тези чутовни рокади по върховете в \"старата госпожа\" ще станат факт, ще разберем съвсем скоро. В последно време обаче Алегри категорично отказва да коментира бъдещето си, което само дава храна на подобни спекулации около него.", "date": "2019.03.01", "title": "Зидан сменя Алегри в Ювентус"}
{"url": "https://www.standartnews.com/sport/blgariya-startira-s-furor-na-evropeyskoto-klubno-po-taekuondo-386238.html", "text": "Абсолютен фурор - европейски шампион и бронз при  мъжете  още в първия ден от Европейското клубно първенство в Солун. Владимир Далаклиев и Митко Джорджев се пребориха между над 30 опонента в кат. 68кг.  След поредица от победи,  Влади и Митко стигнаха до срещите за медалите, където ги чакаше руската олимпийска надежда в категорията Константин Минин. Първи срещу руснака в полуфинал се изправи  Митко Джорджев, като  само една точка разлика в полза на Минин, реши изхода на двубоя.  Така Джорджев спечели бронза. На финала се изправиха  Влади Далаклиев и Константин Минин. Битката бе изключително оспорвана, но в крайна сметка нашето момче взе надмощие и с резултат 2:1 завоюва титлата Европейски шампион.  \r\nДругите двама национали Калоян Бинев и Никол Чобанова стартираха с победи, но пропуски и доза късмет ги спряха на крачка от медалите. Кало и Никол останаха 5-ти в класирането. Емилия Тасева рискува в кат. до 63 кг. и въпреки, че премина с успех първа среща. Във втората обаче  се изправи срещу вицеолимпийска  шампионка и отстъпи с добра игра. Така Емилия стана 9-та в класирането.  На същото място се класира Мариела Илиева, която също отпадна във втора среща. ", "date": "2019.03.01", "title": "България стартира с фурор на Европейското клубно по таекуондо"}
{"url": "https://www.standartnews.com/sport/uefa-nakaza-ramos-za-2-macha-386263.html", "text": "Капитанът на Реал (Мадрид) Серхио Рамос бе наказан за два мача от УЕФА. Причината е неговото признание, че си е изкарал умишлен жълг картон в първата осминафинална среща от Шампионската лига срещу Аякс. Реал спечели гостуването си в Амстердам с 2:1. Веднага след признанието на Рамос от УЕФА започнаха разследване срещу него и вкрайна сметка го наказаха с един допълнителен мач. Така Реал ще бъде без един от най-важните си футболисти не само в реванша с холандския отбор на 5 март, но и в първата среща от четвъртфиналите, при положение, че еврошампионите се класират за тази фаза.", "date": "2019.03.01", "title": "УЕФА наказа Рамос за 2 мача"}
{"url": "https://www.standartnews.com/sport/kirios-otstrani-i-vavrinka-v-akapulko-386264.html", "text": "Ник Кириос отстрани още един световет ас тенис турнира от сериите АТП 500 в Акапулко. Австралиецът победи Стан Вавринка в три сета след 2 часа и 31 минути на корта. Отделните части завършиха при резултат 7:5, 6:7(3) и 6:4. В предния кръг 23-годишния Кириос обърна и срещу №1 в схемата Рафаел Надал. За място на финала той ще спори с американеца Джон Иснър, който надделя над Джон Милман от Австралия след три тайбрека. №2 в схемата Александър Зверев също продължава напред в надпревара. Германецът спечели трети пореден двубой в два сета, а в негова жертва се превърна обещаващият талант Алекс де Минор. Зверев надделя с 6:4 и 6:4 за 1 час и 15 минути игра, като по един пробив във всеки от двата сета му бе напълно достатъчен за успеха. На полуфиналите Зверев ще срещне британеца Камерън Нори, който нямаше проблеми срещу Макензи Макдоналд - 6:3 и 6:2. фото ЕПА/БГНЕС", "date": "2019.03.01", "title": "Кириос отстрани и Вавринка в Акапулко"}
{"url": "https://standartnews.com/kultura/dzhonas-bradrs-se-zavrnakha-386257.html", "text": "Джонас Брадърс се събраха след 6-годишна пауза и пуснаха нов сингъл. Към новата им песен „Sucker“ излезе и музикално видео, в което участват и любимите дами на братята – Софи Търнър, Приянка Чопра и Даниел Джонас. Това отбелязва официалното им завръщане на музикалната сцена. През 2013-а братята се разделиха само дни преди световно турне и всеки започна да преследва солова кариера. Впоследствие обаче само Ник успя да реализира самостоятелен успех. Джо се присъедини към нова група – „DNCE“, която спечели няколко музикални награди. Кевин основа бизнес за недвижими имоти, създаде семейство и вече е баща на две деца.", "date": "2019.03.01", "title": "Джонас Брадърс се завърнаха"}
{"url": "https://standartnews.com/kultura/profesor-d-r-ivo-petrov-mzh-na-godinata-2018-386276.html", "text": "Професор Иво Петров, един от най-добрите кардиолози не само у нас, стана „Мъж на годината“ 2018 в традиционната анкета на Дарик радио. Шефът на медийната група Радосвет Радев връчи парадната офицерска сабя на лекаря, който беше номиниран заради спасяване на пациент с разкъсана аорта при безкръвна операция, влизайки през бедрената артерия. За първи път в света медикът постави стент в толкова рисков случай, а операцията е публикувана в журнала на американското медицинско дружество. „Поне половината хора, които съм лекувал, са доволни от мен. А те имат и роднини, които със сигурност са дали вота си. Така че при мен подобни случки са всекидневие. Другите двама номинирани - професор Христо Пимпирев и Михаил Заимов – имат по-героични постъпки“, коментира професор д-р Иво Петров на церемонията по връчването на отличията. И добави: „През последните 30 години не постигнахме това, което трябваше. Крайно време е да престанем да мрънкаме,  крайно време е да започнем да изискваме и да осъзнаем, че в България стратегията на пасивното добро не върши работа. Нужно ни е настоятелното добро”.  Професор Пимпирев, който скоро празнува 2 по 33, обеща, че скоро няма да се откаже от своята мисия „Антарктида“. Михаил Заимов припомни, че Черно море загива и ако искаме да го спасим, трябва непрекъснато да говорим за проблемите му, причинени от замърсяването.  На 11-то издание „Мъж на годината“ за Мис „Тв чар“ беше обявена Ана Ангелова от „Култура.БГ“ на БНТ. Продуцент номер едно пък стана Евтим Милошев, който преди доста години за кратко се изявяваше като водещ в Дарик радио.  За „Легенда на годината“ бе провъзгласен журналистът, публицист и  автор на документални филми Тома Томов, а наградата „Герой на годината“ бе връчена на семейството на Румен Архипов – шофьорът на ученическия автобус, който спаси 13 деца и загуби живота си. Специалната награда на Дарик е за Националната организация “Mалки български хора\", а Димитър Манолов бе отличен за приноса си за създаване на Център по въпросите на малките хора в България. Най-стилен мъж на годината е Христо Куртев,  а шеф номер едно - Мирослава Янакиева.", "date": "2019.03.01", "title": "Професор д-р Иво Петров – „Мъж на годината“ 2018"}
{"url": "https://standartnews.com/kultura/keli-klarksn-shche-vodi-muzikalnite-nagradi-billboard-386254.html", "text": "Кели Кларксън ще е водеща на тазгодишните музикални награди „Billboard“. Това ще бъде втората поредна година, в която певицата дирижира церемонията. „Миналият път беше такава забава, че се връщам за още. Това издание на наградите ще бъде още по-щуро и нямам търпение да почетем всички мои невероятни колеги в поредната незабравима музикална нощ“, заяви Кларксън. На миналогодишното събитие певицата вдигна летвата за всички бъдещи водещи – смени няколко тоалета и забавляваше зрителите от началото до последната секунда – така че завръщането й не е изненадващо. Освен че ще води, Кларксън е и изпълнителен продуцент на церемонията. Музикалните награди „Billboard“ ще се проведат на 1 май в Лас Вегас.", "date": "2019.03.01", "title": "Кели Кларксън ще води музикалните награди „Billboard“"}
{"url": "https://www.standartnews.com/sport/lyubo-penev-neshcha-izchakame-za-berbatov-386291.html", "text": "Старши треньорът на ЦСКА Любослав Пенев прикани да се изчака относно решението на Димитър Бербатов. Наставникът на „червените“ разкри, че новото попълнение на отбора Нуно Мигел До Адро Томаш може да направи своя официален дебют срещу Септември. Пенев не изключи ЦСКА да се подсили с още нови попълнения. Както е известно, брифингът бе насрочен за 13:23, а самият Пенев обясни, че  може и да има някакъв подтекст, но истината била, че това бил час като час и бил най-удобният за него в този ден.  \r\n„Може и да има, но това бе най-удобният час и след това отивам на лагер. Това е стандартен час, като 13:15, 13:34, 16:22, например. Тук сме на линия, честитихме си Баба Марта и съм на разположение за въпроси“, започна пресконференцията си Пенев. \r\n„Трансферите са факти, политика на клуба, има добра оферта и е трансфериран играчът. Има наказани и контузени. Има достатъчно хора за лагер, утре мачът ще е проведен. Трябва да гледаме от положителната страна. Не бива да оклюмваме. Ще се даде шанс на други, те трябва да се възползват“, сподели специалистът. \r\n„Новият тренира днес. Ще бъде и на лагер-сбора. Може и дебют да направи утре. Имаме в събота лека тренировка, все пак той идва да играе, колкото по-бързо свикне, толкова по-добре. Стипица е полуготов. Няма да бъде на разположение за Септември. Бодуров днес следобед ще направи изследване и не е изключен, Евандро ще е готов за другата седмица. Жеферсон по-нататък. Предполагам всички са готови и всичко е наред“, добави треньорът на ЦСКА. „Не мога да кажа повече за новото попълнение. Нека го потренирам. Може да играе като централен защитник и като ляв бек. Имам наблюдения. Имахме различни варианти. Спряхме се на него. Вратата за трансфери не е затворена. Когато има свободен агент, може да има ново попълнение отново“, допълни Пенев.   \r\n„Ние си говорихме след мача с Левски какъв тип загуба е това. Момчетата са добре, тренирахме добре и сме готови утре за мача. Предполагам с какъв състав ще излезе Септември. Това, че има бивши играчи на ЦСКА не значи, че утре ще бранят интересите на ЦСКА, а на Септември. Не знам да има развитие за Бербатов. Нека изчакаме“, продължи той. \"Всеки добър футболист, провокирал конкуренция е добре дошъл. Това е важно за тим, целещ се нависоко. Нали коментирахме за червения картон на Едвин Джеси след мача. Той също каза. Повтарям – ако това бе картон, после трябваше и други да се покажат. Еднакъв аршин и за двата отбора“, коментира наставникът на „червените“. „Трябват ни още играчи, за да бъдем на високото ниво, което се иска от нас. Нужна е конкуренция, по двама на пост. 20 полеви с трима вратари. Това е идеалният вариант за нормален тренировъчен цикъл. Никой да не е спокоен за мястото си. Ще стане постепенно. Това е една съвсем нормална и логична подкрепа, която трябва да даде клубът на треньора. Има доста неща за преразглеждане и анализиране. Какво ще е решението не знам. Мисля, че въпросните комисии и орган, който ръководи футбола трябва добре да се замисли и да си подреди къщичката. Има още много работа. Ние вече изглеждаме различно, въпреки че инкасирахме две загуби и записахме една победа. Аз виждам промяна и ще продължим да променяме тима в положителна насока. Изграждаме модел на игра. Трябва време. Няма как иначе да се случи. С общи усилия ще постигнем нужния резултат. Ние се целим към най-високото място\", добави Пенев. \r\n„Знам какво става с Евандро, но не мисля, че аз трябва да казвам за паспорта му\", обясни той. „По начина, по който водим разговора не виждам вашето участие и помощ за оправянето на българския футбол. Вие леко стоите като свидетели в тази битка. Да, че има лични мотиви, има ги, то е факт. Но това е удар срещу един професионален спорт. Това е водещият спорт в света, не може да се управлява по този начин. Този спорт се линчува вече 15 години. Ако искате да помогнете, вземете по-дейно участие, изразете позиция”, сподели още Любо Пенев. „Дъвчем едно и също, тъпчем, казвам си мнението, няма да го променя. За мен е жалко и срамно на всяка една пресконференция да си говорим за съдии и БФС. Вие не сте ли наясно какво се случва, защо ме питате. Жалкото е, че много малко хора има като мене, които да си изразяват публично мнението. Нали искаме революция. Къде са? Има ли други въпроси. Казвам отпада, да говорим за мача. Мач имаме утре”, завърши Любо Пенев.", "date": "2019.03.01", "title": "Любо Пенев: Нека изчакаме за Бербатов"}
{"url": "https://standartnews.com/biznes/zatvaryat-7-benzinostantsii-za-zloupotrebi-386290.html", "text": "Една бензиностанция е затворена, а други 6 предстои да бъдат запечатани – това е резултатът от последните проверки за нарушения при търговията с горива в цялата страна, съобщиха от пресцентъра на МВР. Това става три дни след като премиерът Бойко Борисов предупреди сивия сектор в горивата да излезе на светло или ще последва съдбата на онези с алкохола и цигарите, които вече търкат наровете в ареста на \"Г.М. Димитров\".Борисов обяви още, че петролната и газова асоциация е предала на властите списък със съмнителни бензиностанции и са започнали проверки в тях. В периода от 26 до 28 февруари са били проверени общо 39 обекта на територията на 9 области, като са били констатирани множество нарушения – проблеми със средствата за измерване, нарушения на данъчното законодателство и на правилата и нормите за пожарна безопасност. Три бензиноколонки, които мерят в ущърб на клиента, са запечатани от Метрологичната агенция, която извършва и анализ на взетите проби за установяване на качеството на разпространяваните горива. Акцията продължава.  ", "date": "2019.03.01", "title": "Затварят 7 бензиностанции за злоупотреби"}
{"url": "https://www.standartnews.com/sport/tikhomir-ivanov-e-na-final-na-evro-2019-v-glazgou-386297.html", "text": "Водещият ни състезател в скока на височина Тихомир Иванов се класира за финала на Европейското първенство в зала в Глазгоу. Националът преодоля 225 см и зае седмо място в квалификацията. Единственият който премина 228 см бе Матеуш Пржибилко (Гер). Иванов направи фаулове на 221 см и 225 см. Малко не му достигна да премине 228 см във втория опит. \"Добре се чувствам, въпреки че направих малко повече опити от колкото си ги чувствах преди това в главата. Дразня се на себе си, защото опитите ми на 228 бяха перфектни, но не успях. Искам бързо да ги забравя и да се настроя за финала\", коментира след квалификацията Иванов.Битката за медалите е в събота вечер от 20 ч (б.в.) и ще бъде предавана в България от Евроспорт. В квалификацията на троен скок дебютантката на Европейско при жените в зала Алекс Начева остана едва на 17-о място с 12,98 м. И в трите си опита тя не успя да уцели разбега си и да стъпи на дъската. \"Доста сантиметри не ми достигнаха за финал. Просто заради олимпиадата през октомври подготовката ми започна късно и това си оказа сериозно влияние на представянето ми днес\", заяви след състезанието Начева. Домакините не бяха достатъчно добре организирани и се наложи квалификацията на троен скок жени и тези при мъжете в скока на височина да върви едновременно и това докара доста проблеми за атлетите. Митко Ценов и Иво Балабанов не успяха да се класират за финала на 3000 м след като останаха 28-и и 32-и от 34-и участвали в генералното класиране.", "date": "2019.03.01", "title": "Тихомир Иванов е на финал на Евро 2019 в Глазгоу"}
{"url": "https://standartnews.com/regionalni/lp-i-kendzhi-zhirak-khedlayneri-na-frankofoli-2019-386256.html", "text": "Френският поп-идол Кенджи Жирак и една от най-актуалните американски изпълнителки LP са звездите на петото издание на Франкофоли в Благоевград. Заедно с тях на сцената ще се качи и френската електро-суинг банда Караван Палас, Котарашки и музикантите от неговата група, както и румънските звезди от Моранди.   \r\nТази година фестивалът за съвременна музика в Благоевград ще се проведе на 21 и 22 юни, при вход свободен, в парк „Македония“ в града, където миналага година за пореден път събитието събра над 30 000 българска и международна публика.    \r\nМомичето с момчешки външен вид, известна под псевдомина LP, ще се качи на сцената на Франкофоли в първата фестивална вечер - на 21 юни. Истинското й име е Лаура Перголизи, родена е в Лонг Айлънд, Ню Йорк, но има италиански корени. Обича мъжките костюми, татуировките, тъмните очила и има екстравагантен, разпознаваем стил. Освен изпълнител, тя е и брилянтен музикант. Автор е на хитове за големи имена в музиката като Шер, Риана, Кристина Агилера, Рита Ора и Бекстрийт бойс. \r\nПърви стъпки в музикалната индустрия прави в Ню Йорк. След няколко години, през 1998 е забелязана от музиканта Дейвид Мори, който през 2001 й дава подкрепа и става продуцент на първия й албум Heart-Shaped Scar. Следват години, в които LP е певица, музикант, тесктописец.    \r\nУспехът й като индувидуален изпълнител, обаче, не идва лесно. Стартира в музикалната индустрия в Ню Йорк, където през 2001 издава първия си албум. 15 години по-късно, през 2016, нейният най-голям хит досега “Lost On You” я прави световно популярна като солов артист. Има над 500 милиона излъчвания и е платинен в Русия, Полша, Гърция, Швейцария, Италия, Франция. Посветен е на раздяла с бившата й любов, актрисата Тазмин Браун. \r\nДнес LP има пет студийни албума зад гърба си, а турнето й с последния от тях, който излезе през 2018 - Heart To Mouth, включва участия в Америка и Европа, с дата за българските й фенове на Франкофоли в Благоевград. \r\nХедлайнер на вторият фестивален ден тази година, който ще се качи на сцената на Франкофоли на 22 юни, е безспорният младежки поп-идол на Франция Кенджи Жирак. Само за  няколко години , 22 годишният певец прави шеметна кариера, превръща се в една от най-обичаните млади звезди в родината си, излиза на една сцена със звезди като  Ариана Гранде,  Джони Холидей, Азнавур. Първите му два албума се продадени в 2.5 милиона копия. \r\nРоден в Южна Франция в семейство на скитащи каталунски цигани, преди участието му в „Гласът на Франция“, което преобръща живота му, Кенджи Жирак води номадски живот, пътувайки през топлите месеци по цяла Франция. Напуска училище на 16 и започва да работи с баща си и брат си.   \r\nПътят му към славата започва на шега, през 2013, когато негов приятел качва в интернет видео, в което Кенджи свири и изпълнява хита на Метр Гимс „Белла“. За дни то става изключително популяно, с близо 5 милиона гледания в YouTube. Със същата песен в началото на 2014 се явява на прослушването в риалити формата The Voice : La Plus Belle Voix, /„Гласът на Франция“/, където попада в отбора на Мика, който го извежда до финал.  Издава първия си студиен албум, който носи неговото име - Kendji.  Само за седмица продава 70 000 копия, които чупят рекорда в класацията на Топ албумите във Франция, а по-късно става двойно платинен. Песента Andalouse се превръща във визитна картичка на певеца.  В началото на 2015 г. Кенджи издава френската си версия на песента One Last Time (Wait for Me), дует с американската певица Ариана Гранде. Следва вторият му албум Ensemble /Заедно/. Хитът Conmigo  получава наградата за най-добра френскоезична песен на годината на NRJ Music Awards 2015. \r\nСлед кратка пауза, през 2018 се връща с нови песни и нов албум в типичното за него лятно и свежо звучене. Летният му хит „Pour oublier” /За да забравя/ отново го изстрелва на върха на популярността. Концертът му на Франкофоли на 22 юни е част от международното турне с третия му албум „Амиго“. \r\nМузикантите от френската група Караван Палас са добре познати за почитателите на популярната в Европа електро-суинг вълна. Парижката банда пуска своя дебютен албум през 2008 г, като почти веднага той стига челни позиции в класациите на Швейцария, Белгия и Франция. Албумът влиза в различни европейски чартове. Вторият им албум Panic излиза през 2012, а третият през 2015. В началото на 2019 излезе най-новият сингъл на групата \"MIRACLE\" от най-новите им записи, които наси най-силно поп звучене в цялата им кариера, без да губи винтидж стила, станал запазена марка на групата. \r\nМоранди е музукално поп дуо от Румъния на композитора Мариус Мога и певеца Андрей Ропча (Ранди). Името на групата е съставено от първите 2 букви Мо от фамилното име на Мога и псевдонима Ранди на Ропча. Първата си песен пускат анонимно, а големият пробив на дуото към международна слава е още през 2015 г със сингълът „Beijo“, който влиза в европейски класации, сред които MTV Europe и World Chart Express. Дебютният им албум „Reverse“ успява да се продаде във впечатляващите за румънския музикален пазар 2 милиона броя. Смесват смело стилове и различни езици в музиката си.  Най-новият им хит „Калинка“ е все още сред  най-пусканите в клубовете парчета на балканската музикална сцена. \r\nНикола Груев – Kottarashky е едно от изключително интересните музикални явления на съвременната българска музика. Издава го берлинския лейбъл Asphalt Tango. Смесва елементи от фолклор с рок, фънк, блус, джаз, електорнна музика. Стилът му е изключително разпознаваем, на парчетата му танцуват в клубове по цял свят, а той и неговата група имат участия в един от най-интересните световни фестивали.     Програмата на ФРАНКОФОЛИ 2019 \r\n21 ЮНИ /петък/ \r\n20.30- 22.00 – CARAVAN PALACE \r\n22.30 -24.00 - LP \r\n00.00 - 1.30 - DJ Set 22 ЮНИ /събота/ \r\n20.00-21.30 - KOTTARASHKY \r\n22.00 - 23.00 - MORANDI \r\n23.30 - 00.30 – KENDJI GIRAC", "date": "2019.03.01", "title": "LP и Кенджи Жирак – хедлайнери на Франкофоли 2019"}
{"url": "https://standartnews.com/regionalni/v-krdzhali-trsyat-variant-za-denonoshchna-apteka-386262.html", "text": "В Кърджали се търси вариант за денонощна аптека. Кметът на общината Хасан Азис се срещна с представители на аптечния бизнес в града, на която беше обсъден проблемът с липсата на нощна аптека в града. Присъстваха представители на аптеки „Марешки“, „М-Л фарма“, Народни аптеки. Като основен мотив за липса на нощна аптека представителите на аптечния бизнес посочиха дефицита на квалифицирани кадри и икономическата нерентабилност при 24-часов режим на работа. В града има аптека, която работи до 22.00 часа, след този час през нощта  най-близката работеща аптека е в Хасково. Кметът изрази готовност общината да подпомогне решаването на проблема, ако се намери приемлив вариант, тъй като въпросът е и социален. Предоставянето на безплатно помещение или назначаването на медицински специалист от общината са само част от възможните решения.По време на разговорите Хасан Азис посочи, че ще проведе срещи с органите, контролиращи аптечния бизнес – НАП, РЗИ, Изпълнителна агенция по лекарствата, за да се намери работещ вариант по проблема с нощната аптека.Предстои среща и с ръководството на МБАЛ по казуса.", "date": "2019.03.01", "title": "В Кърджали търсят вариант за денонощна аптека"}
{"url": "https://standartnews.com/regionalni/blagoevgrad-otbelyazva-natsionalniya-praznik-na-blgariya-386258.html", "text": "Начало на програмата по повод 141 години от Освобождението на България от турско робство ще бъде поставено в 9.30 часа с  панихида за загиналите за Освобождението на България от османско иго и полагане на цветя на паметния знак на Майор Иван Павлович Орлински, в двора на църковен храм „Въведение Богородично“.   \r\nДенят ще продължи с шествие от два лъча. Единият лъч ще тръгне в 10.20 часа от сградата на Съдебна палата, по  улица „Тодор Александров“, „Ларго мол“ , ул. „Тракия“ и ще стигне до пл. „Македония“ . Парадът на училищата ще бъде предвождан от  Детско- юношески духов оркестър към Център за личностно и творческо развитие на децата на Благоевград. \r\nВ 10.30 часа ще бъдат положени цветя  на паметната плоча в чест на посрещането  на руските освободителни войски в градинката пред централен вход на стадион “Христо Ботев”, откъде тръгва и другият  лъч. Той ще премине по улица „Трети март“. Двете шествия ще се слеят на площад „Македония“, където в 11.00 часа  ще бъде издигнат националния флаг и ще прозвучи химна на Р България. Пред жители и гости на града ще бъде отслужен молебен за благоденствие на българския народ от свещеници от благоевградския църковен храм „Въведение Богородично“. Благоевградската общественост ще сведе глава и пред паметника на героя Гоце Делчев, където ще бъде извършен ритуал по полагане на венци и цветя в памет на загиналите за Свободата на България. \r\nВ празничния ден, за жителите и гостите на Благоевград ансамбъл „Пирин“ и Център за личностно и творческо развитие на децата на Благоевград ще покажат българското, ще напомнят, че традициите живеят и че се съхраняват и предават от поколения. Ще бъдат припомнени паметни и славни моменти от бележитата 1878 година, ще бъдат рецитирани и едни от вечните български стихотворения писани от едни от най-великите българи. \r\nОбщина Благоевград кани всички жители и гости на Благоевград да се включат в честванията по повод Свободата на България!", "date": "2019.03.01", "title": "Благоевград отбелязва Националния празник на България"}
{"url": "https://standartnews.com/regionalni/v-kyustendil-razdavat-nad-1000-znamena-za-natsionalniya-praznik-386266.html", "text": "По случай Националния празник на България 3-ти март, четиринадесетте участнички в конкурса „Девойка Кюстендилска пролет - 2019\" ще раздадат над 1000 знамена на гражданите и гостите на Община Кюстендил. Инициативата ще бъде на площад „Велбъжд\" в 11.00 часа. Честванията на 141 години от Освобождението на България ще започнат от 11.00 часа с поднасяне на венци и цветя в знак на признателност към загиналите за свободата на България на паметника на „Булаир“ и празничен концерт с участието на народния изпълнител Карамфил Божиков и танцов състав „Македонска хубост“.", "date": "2019.03.01", "title": "В Кюстендил раздават над 1000 знамена за Националния празник"}
{"url": "https://standartnews.com/regionalni/detsa-ot-ardino-okichikha-drvo-s-rchno-izraboteni-martenitsi-386259.html", "text": "Деца от Ардино окичиха дърво с ръчно изработени мартеници. Те се надяват тяхната инициатива да се превърне в традиция. Дървото пред сградата на читалището привлича вниманието на жителите и гостите на родопския град. „Празникът Баба Марта е символ на идващата на пролет. Мартениците се носят за здраве и късмет.Те се свалят, когато долети първият щъркел или се види цъфнало плодно дърво. Поставят се под камък и по тях се гадае. Ако след един месец под камъка има мравки, това означава, че годината ще бъде плодородна”, разказваха младите етнографи от ОДК Ардино.  ", "date": "2019.03.01", "title": "Деца от Ардино окичиха дърво с ръчно изработени мартеници"}
{"url": "https://www.standartnews.com/sport/dermendzhiev-s-edno-naum-za-slaviya-386292.html", "text": "Треньорът на Левски Георги Дерменджиев заяви, че е рано да се очаква да се види новото попълнение на отбора Йеркебулан Сейдахмет в игра. „Най-старото дерби. Отборът се подготвя нормално. Славия по принцип е труден съперник за Левски. Ние ще подходим много внимателно за този мач“, заяви Дерменджиев относно своите очаквания преди двубоя срещу Славия. Рано е да очаквате да видите Йеркебулан Сейдахмет в игра“, добави треньорът на Левски. \r\n„Ние се насочваме към Славия и след това към мача с Лудогорец. Рано е да се каже кои играчи няма да бъдат в състава. Тези, които имат болежки, имаме още малко време, за да уточним кои ще бъдат в групата“, допълни той. „Щом Луи Нганиони е в Левски е добър футболист и ще се разчита на него. Това момче (Йеркебулан Сейдахмет) го познавам. Случи се в последния момент. Приоритет е централен защитник. Приоритет винаги е, когато има футболист, който ще свърши работа на Левски“, продължи наставникът на „сините“. „Йеркебулан Сейдахмет може да играе еднакво добре отляво и отдясно. Ще го използваме, както се случи. Отборът се подготвя за този мач. Мач с мач не си приличат. Разучаваме отбора на Славия. Мисля да подходим по възможно най-добрия начин за този мач. Логично е да мислим за закупуването на Йеркебулан Сейдахмет след периода под наем и е така. Това е мач (срещу ЦСКА), който футболистите спечелиха. Вярно е, че е важен мач, но с него не свършва първенство\", сподели той. Георги Дерменджиев коментира и това, че предстоящият двубой срещу „белите“ ще се играе на националния стадион „Васил Левски“: „Каквото е за Левски, това е и за Славия.", "date": "2019.03.01", "title": "Дерменджиев с едно наум за Славия"}
{"url": "https://www.standartnews.com/sport/baba-marta-zaradva-detsata-ot-nauchi-se-da-karash-ski-386293.html", "text": "Мартеници послучай първи март получиха на Витоша лично от Баба Марта деца от 11-ото издание на проекта \"Научи се да караш ски\" на Българската федерация по ски и Министерството на младежта и спорта. Празникът за малчуганите от София се състоя тази сутрит на пистата до стария лифт \"Романски\" на Витоша. По традиция имаше и състезание по гигантски слалом. След това наградите на най-добрите от водещия български телеком А1 връчиха вицепрезидентът на БФСки Георги Бобев, генералния секретар на федерацията Пепа Мицева и Асен Марков, главен секретар на Министерството на младежта и спорта. В 11-ото издание на най-социалния насоченият проект на БФСки участват 2253 деца от Банско, Самоков, Смолян, Чепеларе, Берковица, Плевен, Смолян, Благоевград (с. Места, с, Гърмен, с. Горно Краище), София- град, София- област( гр. Долня баня, с. Говедарци, Самоков), Кюстендил и Пловдив.  В Троян ще има за първи път и ски бягане. В 10-ета издания до момента през \"Научи се да караш ски\" са преминали над 30 000 деца. Копирано от standartnews.com", "date": "2019.03.01", "title": "Баба Марта зарадва децата от \"Научи се да караш ски\""}
{"url": "https://standartnews.com/svyat/nasa-e-vse-po-blizo-do-otkrivaneto-na-zhivot-na-mars-386247.html", "text": "НАСА е все по-близо до откриването на извънземен живот, след като техен робот доказа, че е възможно микроби да се приспособяват към най-бруталния климат на Земята, сочи ново изследване. Роувърът, който ще бъде изпратен съвсем скоро на Марс беше тестван в чилийската пустиня. Това е мястото, което най-много се доближава до бруталните условия на Червената планета. Целта на този робот е да взима проби по-надълбоко в почвата от всички предишни, които изследваха само повърхността на Марс. Тестовите проби изглеждат обещаващи. Новата машина е открила малки групи от микроби, които са се приспособили да живеят в долен слой на иначе стерилната пустинна почва. Самият факт, че подобни организми са били открити в пустинята Атакама в Чили само по себе си е откритие, защото това доказва, че е напълно възможно микроби да се приспособят към тежки условия на живот. Учените смятат, че ако роувърът открие живи организми на Червената планета е много възможно те да са почти идентични с тези в Атакама. “Почвата в пустинята е изключително суха, тъй като там не вали цели десетилетия. На повърхността тя е изложена на много висока радиация, а самият състав на почвата е много солен. Това са условията, който най-много се доближават до марсианската почва”, пояснява проф. Стивън Пойнтинг от Йейл. За момента новата машина копае на около 80 см дълбочина, но за бъдещи мисии на Марс тя ще достига до 2 метра под горния слой почва.", "date": "2019.03.01", "title": "НАСА е близо до откриването на живот на Марс"}
{"url": "https://standartnews.com/kultura/andre-riyo-s-podark-za-blgarite-386277.html", "text": "В навечерието на националния празник – 3 март, кралят на валса Андре Рийо подготви и изпълни химна на България, съобщи бТВ. Рийо ще има концерти в „Арена Армеец” на 8 и 9 юни. Маестрото поздравява своите български почитатели и всички българи. Записът е направен в студиото на маестрото в Маастрихт. Многонационалният състав на хора  успешно се справя с непознатия български език.", "date": "2019.03.01", "title": "Андре Рийо с подарък за българите"}
{"url": "https://standartnews.com/regionalni/kmett-kambitov-pozdravyava-sgrazhdanite-si-za-natsionalniya-praznik-386255.html", "text": "Уважаеми съграждани, 3 март - най-важната и паметна дата в историята на България!  3 март - денят, в който народът ни свежда глава, пред подвига на всички онези, които дадоха живота си за свободна България!   \r\n 141 години Свобода! \r\nНека пазим българското самосъзнание, устояло пред набезите на поробителя! \r\nНека да бъдем обединени в името на нашата родина! \r\nНека помним! Нека пазим! Нека почитаме паметта на героите! \r\nДлъжни сме да съхраняваме историята! \r\nЧестит празник! Д-р Атанас Камбитов \r\nкмет на община Благоевград  ", "date": "2019.03.01", "title": "Кметът Камбитов поздравява съгражданите си за Националния празник"}
{"url": "https://www.standartnews.com/sport/valensiya-stigna-do-finala-za-kupata-na-kralya-386230.html", "text": "Валенсия ще срещне Барселона във финала за Купата на Испания. Това стана възможно след домакинската победа с 1:0 срещу Бетис на \"Местая\", която оформи крайния резултат от 3:2. За последно Валенсия, който спечели трофея в единствения си финал през 2008-а г. Сега за битката за купата ще е на 25 май на стадиона на Бетис в Севиля. Валенсия поведе след почивката, след като в 56-та минута с гол на Родриго Морено. Барселона, който спечели последните четири издания на турнира, надви в полуфинала Реал Мадрид с 3:0 в реванша и спечели двубоя срещу големия си съперник с общ резултат 4:1.", "date": "2019.03.01", "title": "Валенсия стигна до финала за Купата на Краля"}
{"url": "https://standartnews.com/regionalni/kmett-na-krdzhali-khasan-azis-podari-2850-martenichki-386280.html", "text": "По случай празника Баба Марта кметът на  Кърджали Хасан Азис зарадва 2850 деца от общината с мартенички. Инициативата с даряване на пролетните символи се реализира за пета поредна година. Мартенички имаше за малчуганите от 23-те детски заведения на територията на общината, посетителите на Дневния център за деца с увреждания”Надежда”, за децата от защитеното жилище и центровете от семеен тип и други социални заведения. Хасан Азис посети детска градина „Детелина“, където закичи лично малчуганите, а те поздравиха кмета с песен и стихотворения и му завързаха мартеница на ръката за здраве. \r\nГрадоначалникът и зам.-кметът по хуманитарни дейности Веселина Тихомирова посетиха и Дневен център „Надежда“, за да поднесат поздравления и мартенички по случай Баба Марта. Хасан Азис използва случая да поговори с директорките на детската градина Силвия Петрунова и на Дневен център Надежда“ Тюркян Шукри  за проблемите на детските заведения.  ", "date": "2019.03.01", "title": "Кметът на Кърджали  Хасан Азис подари 2850 мартенички"}
{"url": "https://www.standartnews.com/sport/petima-blgari-startirat-dnes-v-prviya-den-na-evro-2019-386229.html", "text": "Европейското първенство за мъже и жени в зала в Глазгоу (Великобритания) стартира днес и ще приключи в неделя. Участие в него ще вземат 637 атлети от 49 държави от Стария континент. България ще бъде представена от шестима участници в зала „Емирейтс арена“. Днес в първия ден на Евро 2019 ще стартират Александра Начева (троен скок), Тихомир Иванов (скок дължина), Митко Ценов (3000 м), Иво Балабанов (3000 м) и Радослава Мавродиева (гюле). Ето и часовия график на нашите атлети по българско време: 14:00 – Александра Начева – троен скок – квалификации 14:30 – Тихомир Иванов – скок височина – квалификации 15:33 – Митко Ценов и Иво Балабанов – втора серия на 3000 м 21:02 – Радослава Мавродиева – гюле – квалификация Във втория ден (2 март) от еврошампионата в зала ще включи и Денис Димитров, който ще бяга в сериите на 60 м от 12:25 българско време.", "date": "2019.03.01", "title": "Петима българи стартират днес в първия ден на Евро 2019"}
{"url": "https://standartnews.com/regionalni/mladezhi-ot-gerb-ukrasikha-razgrad-za-baba-marta-386282.html", "text": "Усмихнати Пижо и Пенда, седнали на пейка под накичено с мартенички дърво, посрещнаха на първи март разградчани. Парковата композиция в червено и бяло, бе създадена от млади семейства, активисти на местната организация на ГЕРБ в града. \r\nМладите родители, заедно с децата си подготвиха изненадата за Баба Марта. По време на веселия уъркшоп в офиса на управляващата партия, участниците обясниха, че целта им е била да доставят радост на съгражданите си и да  помогнат да се запазват и развиват българските народни традиции. \r\n„Вярвайте, че доброто предстои и е до нас! Дори след най-лютата зима идва пролет. Бъдете позитивни, обичайте се и нека с много положителна енергия да се подготвим за посрещането на пролетта!“ е посланието на инициативата.  ", "date": "2019.03.01", "title": "Младежи от ГЕРБ украсиха Разград за Баба Марта"}
{"url": "https://www.standartnews.com/sport/sportt-po-tv-za-1-mart-386237.html", "text": "17,50 Спорт тото 18,30 Волейбол, България: Мач от Суперлигата (пряко) 21,45 Футбол, Англия, Висша лига: Лийдс - Уест Бромич (пряко) 17,30 Футбол, България, Първа лига: Верея - Черно море (пряко) 21,45 Футбол, Франция, Лига 1: Бордо - Монпелие (пряко) 21,15 \"Спорт в обектива\" 20,00 УЕФА Шампионска Лига - магазинно предаване 15,00 и 17,00 Тенис: ATP 500 Дубай, Полуфинали (пряко) 21,30 Баскетбол, Евролига: Олимпиакос - ЦСКА М (пряко) 02,00 и 06,00 Тенис: ATP 500 Акапулко, Полуфинали (пряко) \r\n22,00 Баскетбол, Евролига: Барселона - Реал Мадрид (пряко) 05,00 Хокей на лед, НХЛ: Анахайм Дъкс - Вегас Голдън Найтс (пряко) 21,30 Футбол, Италия, Серия А: Каляри - Интер (пряко) 22,00 Футбол, Испания, Ла Лига: Райо Валекано - Жирона (пряко) 13,45 Ски бягане: Световно първенство в Зеефелд, щафета, мъже (пряко) 16,30 Ски скокове: Световно първенство в Зеефелд, малка шанца, състезание (пряко) 19,30 Колоездене на писта: Световно първенство в Пружков, трети ден (пряко) 11,45 и 15,00 Лека атлетика: Европейско първенство в Глазгоу, първи ден (пряко) 13,00 Колоездене: Обиколка на Обединените Арабски Емирства, шести етап (пряко) 21,30 Футбол, Германия, Първа Бундеслига: Аугсбург - Борусия Д (пряко)", "date": "2019.03.01", "title": "Спортът по тв за 1 март"}
{"url": "https://standartnews.com/regionalni/1088-detsa-se-zaklekha-v-obich-km-blgariya-386268.html", "text": "Общо 1088 творби  от 24 области в България и 103 населени места са получени в националния ученически конкурс „Ще обичам аз от сърце таз земя и тоз народ“. Това стана ясно в навечерието на 1 март при отчитане на резултатите от конкурса . Той се организира от  2-ро основно училище „П.Р. Славейков“ в Стара Загора. Във второто му издание  са участвали и ученици от  българското училище „Иван Вазов“ в Париж, Франция“. \r\n Община Стара Загора дари 100 книги за награди на най-добре представилите се участници. Специални награди бяха връчени и от други институции и организации - омбудсмана на Стара Загора, „Ротари клуб“, от Зонта клуб, „Лайнс клуб - Августа\", регионалния исторически музей, регионалната библиотека „Захарий Княжески“ и др. \r\n „Надявам се, че подобни инициативи като тази, ще привличат все повече участници в  национален мащаб. В Стара Загора има много конкурси, но името на Петко Рачов Славейков и като един от първите кметове на града е показателно. В днешното бездуховно време, имаме потребност от все повече такива прояви. Всичко може да се случва, когато сме обединени“, благодари на участниците, техните учители и родители зам.-кметът на Стара Загора Иванка  Сотирова. \r\nФото - Община Стара Загора \r\n ", "date": "2019.03.01", "title": "1088 деца се заклеха в обич към България"}
{"url": "https://standartnews.com/regionalni/detsa-ot-dg-sinchets-s-trzhestvo-za-natsionalniya-ni-praznik-386273.html", "text": "Деца от Детска градина „Синчец“ зарадваха своите родителите и учители с патриотично тържество по повод Националния празник - 3 март. Малчуганите от 4-та група, с ръководители г-жа Серафимова и г-жа Христова, припомниха делото на видни личности от родната историята, посветили се на идеята за Свободна България. \r\nВ рамките на празника под надслов „С България в сърцата“, те пресъздадоха славни моменти, свързани с Освобождението от турско робство. \r\nДецата показаха и завидни танцови умения, пременени в традиционни български носии. \r\nТе бяха поздравени и от кмета на Благоевград д-р Атанас Камбитов.  ", "date": "2019.03.01", "title": "Деца от ДГ „Синчец“ с тържество за Националния ни празник"}
{"url": "https://standartnews.com/regionalni/85-politsai-se-grizhat-za-reda-po-praznitsite-v-krdzhali-386286.html", "text": "85 служители от Охранителна и Пътна полиция в ОД на МВР-Кърджали ще бъдат ангажирани в опазването на обществения ред и мерките за пътна безопасност по време на почивните дни около националния празник -  3 март. Засилено ще бъде полицейското присъствие на места с очаквано струпване на хора – автогари, гари, пазари, базари. Полицейски екипи ще охраняват всички публични прояви, свързани с националния празник. В Районните управления на МВР в областта ще работят дежурни групи за реакция при постъпили сигнали от граждани за произшествия и инциденти. \r\nЗа дните с очаквана най-висока интензивност на движението – 3 март и 4 март, са планирани специализирани операции за безопасно движение по пътищата. Полицейски сили ще извършват контрол по главните пътища и на входните и изходните артерии на големите населени места и в районите с концентрация на пътни произшествия в областта. Полицаите ще извършват проверки за правоспособността на водачите, употреба на алкохол и наркотични вещества.  ", "date": "2019.03.01", "title": "85 полицаи се грижат за реда по празниците в Кърджали"}
{"url": "https://standartnews.com/regionalni/prezentirat-artefakti-na-avtospirkite-386295.html", "text": "На автоспирки в Стара Загора вече са поставени двустранни винили, които представят снимки на артефакти от фонда на регионалния исторически музей. Винилите ще се сменят периодично на 2-3 месеца и ще са на общо 23 спирки в града. Идеята е на главния архитект на общината Виктория Грозева. \r\n„ Стара Загора е град на 8 хиляди години и можем да се гордеем с културно-историческото си наследство. Започваме с Новокаменната епоха. На винилите са представени различни керамични съдове, има и уникален, един от най-ранните - календар намерен в Азмашката селищна могила, който представлява 365 малки тъмни и светли квадратчета“, разказа Петър Калчев, директор на регионалния исторически музей.  Предстои да бъдат представени артефакти  и от каменно-медната епоха, после от Бронзовата, епохата на траките, завладяването от римляните, Средновековието и Възраждането. Инициативата може да продължи и с художниците на града-допълни Калчев. \r\n „Търсим и образователния характер на инициативата. Водени сме от идеята, че Стара Загора е с богато културно-историческо наследство и то трябва да бъде показано. Докато чакат на спирката ученици и възрастни, могат да четат и да се запознават с артефактите“, обясни Иванка Сотирова, зам.-кмет на общината Иванка Сотирова. \r\n ", "date": "2019.03.01", "title": "Презентират артефакти на автоспирките"}
{"url": "https://standartnews.com/regionalni/starozagortsi-chetat-stikhove-v-reysa-na-3-mart-386289.html", "text": "На Националния празник 3 март старозагорци  отново ще могат да се насладят на поетични творби от старозагорски автори в градския транспорт. Пътуващите в тролеите и градските рейсове ще могат да прочетат стихотворения Петко Рачов Славейков, Веселин Ханчев, Янко Димов и Таньо Клисуров. Стиховете са изписани на винили вътре в превозните средства . \r\n Инициативата бе на млади старозагорци, милеещи за съхраняване литературната памет в Града на поетите и липите. Тя стартира през ноември миналата година по повод обявяването на лауреатите на 35-ия национален младежки конкурс за поезия „Веселин Ханчев”. Тогава старозагорци си припомниха гениалното „Посвещение“ на Ханчев,  „Запустяла къща“ на Кирил Христов, „Защо ми вдъхна“ на Николай Лилиев и „Стара Загора“ на Стойчо Стойчев“. \r\n ", "date": "2019.03.01", "title": "Старозагорци четат стихове в рейса на 3 март"}
{"url": "https://standartnews.com/regionalni/za-praznika-novi-tribagrenitsi-na-vkhoda-i-izkhoda-na-krdzhali-386288.html", "text": "За втора поредна година в навечерието на 3 март по инициатива на областния управител Никола Чанев бяха подменени националните трибагреници на входа и изхода на Кърджали. \r\n„Уважението към символите на държавността възпитава децата ни в дух на родолюбие”, сподели Чанев. Навръх празника областният управител се обърна с призив към всички държавни институции да развеят трикольора от фасадите на сградите си в чест на почит към героите, жертвали себе си за Освобождението на България.    ", "date": "2019.03.01", "title": "За празника - нови трибагреници на входа и изхода на Кърджали"}
{"url": "https://standartnews.com/regionalni/v-alfatar-na-zadushnitsa-razdavat-rogachka-386298.html", "text": "Рядка традиция, свързана със Задушница, се спазва и до днес в Алфатар. Там местните хора  раздават в деня в памет на мъртвите тестено блюдо известно като рогачка. \r\nДобруджанките приготвят специалитета от точени кори като за баница. Те завиват листите със сирене и захар и ги навиват на провоъгълник като рогче. Оригиналната рецепта предвижда  печивото да се сложи върху сач, но днес домакините го приготвят най-вече пържено. \r\nСемействата носят рогачката на гробищата и раздават от вкусната добруджанска закуска вместо хляб в памет на мъртвите. В очакване на предстоящите празници Сирни заговезни, заедно с рогачката се подават и варено яйце, жито и  халва.  ", "date": "2019.03.01", "title": "В Алфатар на Задушница раздават рогачка"}
{"url": "https://standartnews.com/sport/petima-blgari-startirat-dnes-v-prviya-den-na-evro-2019-386229.html", "text": "Европейското първенство за мъже и жени в зала в Глазгоу (Великобритания) стартира днес и ще приключи в неделя. Участие в него ще вземат 637 атлети от 49 държави от Стария континент. България ще бъде представена от шестима участници в зала „Емирейтс арена“. Днес в първия ден на Евро 2019 ще стартират Александра Начева (троен скок), Тихомир Иванов (скок дължина), Митко Ценов (3000 м), Иво Балабанов (3000 м) и Радослава Мавродиева (гюле). Ето и часовия график на нашите атлети по българско време: 14:00 – Александра Начева – троен скок – квалификации 14:30 – Тихомир Иванов – скок височина – квалификации 15:33 – Митко Ценов и Иво Балабанов – втора серия на 3000 м 21:02 – Радослава Мавродиева – гюле – квалификация Във втория ден (2 март) от еврошампионата в зала ще включи и Денис Димитров, който ще бяга в сериите на 60 м от 12:25 българско време.", "date": "2019.03.01", "title": "Петима българи стартират днес в първия ден на Евро 2019"}
{"url": "https://standartnews.com/sport/valensiya-stigna-do-finala-za-kupata-na-kralya-386230.html", "text": "Валенсия ще срещне Барселона във финала за Купата на Испания. Това стана възможно след домакинската победа с 1:0 срещу Бетис на \"Местая\", която оформи крайния резултат от 3:2. За последно Валенсия, който спечели трофея в единствения си финал през 2008-а г. Сега за битката за купата ще е на 25 май на стадиона на Бетис в Севиля. Валенсия поведе след почивката, след като в 56-та минута с гол на Родриго Морено. Барселона, който спечели последните четири издания на турнира, надви в полуфинала Реал Мадрид с 3:0 в реванша и спечели двубоя срещу големия си съперник с общ резултат 4:1.", "date": "2019.03.01", "title": "Валенсия стигна до финала за Купата на Краля"}
{"url": "https://standartnews.com/sport/blgariya-startira-s-furor-na-evropeyskoto-klubno-po-taekuondo-386238.html", "text": "Абсолютен фурор - европейски шампион и бронз при  мъжете  още в първия ден от Европейското клубно първенство в Солун. Владимир Далаклиев и Митко Джорджев се пребориха между над 30 опонента в кат. 68кг.  След поредица от победи,  Влади и Митко стигнаха до срещите за медалите, където ги чакаше руската олимпийска надежда в категорията Константин Минин. Първи срещу руснака в полуфинал се изправи  Митко Джорджев, като  само една точка разлика в полза на Минин, реши изхода на двубоя.  Така Джорджев спечели бронза. На финала се изправиха  Влади Далаклиев и Константин Минин. Битката бе изключително оспорвана, но в крайна сметка нашето момче взе надмощие и с резултат 2:1 завоюва титлата Европейски шампион.  \r\nДругите двама национали Калоян Бинев и Никол Чобанова стартираха с победи, но пропуски и доза късмет ги спряха на крачка от медалите. Кало и Никол останаха 5-ти в класирането. Емилия Тасева рискува в кат. до 63 кг. и въпреки, че премина с успех първа среща. Във втората обаче  се изправи срещу вицеолимпийска  шампионка и отстъпи с добра игра. Така Емилия стана 9-та в класирането.  На същото място се класира Мариела Илиева, която също отпадна във втора среща. ", "date": "2019.03.01", "title": "България стартира с фурор на Европейското клубно по таекуондо"}
{"url": "https://standartnews.com/sport/sportt-po-tv-za-1-mart-386237.html", "text": "17,50 Спорт тото 18,30 Волейбол, България: Мач от Суперлигата (пряко) 21,45 Футбол, Англия, Висша лига: Лийдс - Уест Бромич (пряко) 17,30 Футбол, България, Първа лига: Верея - Черно море (пряко) 21,45 Футбол, Франция, Лига 1: Бордо - Монпелие (пряко) 21,15 \"Спорт в обектива\" 20,00 УЕФА Шампионска Лига - магазинно предаване 15,00 и 17,00 Тенис: ATP 500 Дубай, Полуфинали (пряко) 21,30 Баскетбол, Евролига: Олимпиакос - ЦСКА М (пряко) 02,00 и 06,00 Тенис: ATP 500 Акапулко, Полуфинали (пряко) \r\n22,00 Баскетбол, Евролига: Барселона - Реал Мадрид (пряко) 05,00 Хокей на лед, НХЛ: Анахайм Дъкс - Вегас Голдън Найтс (пряко) 21,30 Футбол, Италия, Серия А: Каляри - Интер (пряко) 22,00 Футбол, Испания, Ла Лига: Райо Валекано - Жирона (пряко) 13,45 Ски бягане: Световно първенство в Зеефелд, щафета, мъже (пряко) 16,30 Ски скокове: Световно първенство в Зеефелд, малка шанца, състезание (пряко) 19,30 Колоездене на писта: Световно първенство в Пружков, трети ден (пряко) 11,45 и 15,00 Лека атлетика: Европейско първенство в Глазгоу, първи ден (пряко) 13,00 Колоездене: Обиколка на Обединените Арабски Емирства, шести етап (пряко) 21,30 Футбол, Германия, Първа Бундеслига: Аугсбург - Борусия Д (пряко)", "date": "2019.03.01", "title": "Спортът по тв за 1 март"}
{"url": "https://standartnews.com/sport/uefa-nakaza-ramos-za-2-macha-386263.html", "text": "Капитанът на Реал (Мадрид) Серхио Рамос бе наказан за два мача от УЕФА. Причината е неговото признание, че си е изкарал умишлен жълг картон в първата осминафинална среща от Шампионската лига срещу Аякс. Реал спечели гостуването си в Амстердам с 2:1. Веднага след признанието на Рамос от УЕФА започнаха разследване срещу него и вкрайна сметка го наказаха с един допълнителен мач. Така Реал ще бъде без един от най-важните си футболисти не само в реванша с холандския отбор на 5 март, но и в първата среща от четвъртфиналите, при положение, че еврошампионите се класират за тази фаза.", "date": "2019.03.01", "title": "УЕФА наказа Рамос за 2 мача"}
{"url": "https://standartnews.com/regionalni/samarskoto-zname-shche-bde-razvyato-v-blagoevgrad-386296.html", "text": "Жители и гости на Благоевград ще могат да се докоснат до един от основните символи на Освобождението на България от турско робство – Самарското знаме. Реплика на бойния флаг ще съпровожда празничната програма на 3 март по повод Националния празник. Знамето ще бъде развято от НД „Традиция“.   \r\nСамарското знаме е един от първите български бойни флагове, национална светиня. То е един от най-важните военни символи на Българската армия. \r\nПо време на Руско-турската война (1877–1878 г.) то се превръща в официалното знаме на българските доброволци в рамките на руската войска. Участва в едни от най-ключовите боеве по време на военните действия. \r\nСамарското знаме е единственото знаме в историята на България, наградено с Орден „За храброст“.  ", "date": "2019.03.01", "title": "Самарското знаме ще бъде развято в Благоевград"}
{"url": "https://standartnews.com/sport/kirios-otstrani-i-vavrinka-v-akapulko-386264.html", "text": "Ник Кириос отстрани още един световет ас тенис турнира от сериите АТП 500 в Акапулко. Австралиецът победи Стан Вавринка в три сета след 2 часа и 31 минути на корта. Отделните части завършиха при резултат 7:5, 6:7(3) и 6:4. В предния кръг 23-годишния Кириос обърна и срещу №1 в схемата Рафаел Надал. За място на финала той ще спори с американеца Джон Иснър, който надделя над Джон Милман от Австралия след три тайбрека. №2 в схемата Александър Зверев също продължава напред в надпревара. Германецът спечели трети пореден двубой в два сета, а в негова жертва се превърна обещаващият талант Алекс де Минор. Зверев надделя с 6:4 и 6:4 за 1 час и 15 минути игра, като по един пробив във всеки от двата сета му бе напълно достатъчен за успеха. На полуфиналите Зверев ще срещне британеца Камерън Нори, който нямаше проблеми срещу Макензи Макдоналд - 6:3 и 6:2. фото ЕПА/БГНЕС", "date": "2019.03.01", "title": "Кириос отстрани и Вавринка в Акапулко"}
{"url": "https://standartnews.com/sport/lyubo-penev-neshcha-izchakame-za-berbatov-386291.html", "text": "Старши треньорът на ЦСКА Любослав Пенев прикани да се изчака относно решението на Димитър Бербатов. Наставникът на „червените“ разкри, че новото попълнение на отбора Нуно Мигел До Адро Томаш може да направи своя официален дебют срещу Септември. Пенев не изключи ЦСКА да се подсили с още нови попълнения. Както е известно, брифингът бе насрочен за 13:23, а самият Пенев обясни, че  може и да има някакъв подтекст, но истината била, че това бил час като час и бил най-удобният за него в този ден.  \r\n„Може и да има, но това бе най-удобният час и след това отивам на лагер. Това е стандартен час, като 13:15, 13:34, 16:22, например. Тук сме на линия, честитихме си Баба Марта и съм на разположение за въпроси“, започна пресконференцията си Пенев. \r\n„Трансферите са факти, политика на клуба, има добра оферта и е трансфериран играчът. Има наказани и контузени. Има достатъчно хора за лагер, утре мачът ще е проведен. Трябва да гледаме от положителната страна. Не бива да оклюмваме. Ще се даде шанс на други, те трябва да се възползват“, сподели специалистът. \r\n„Новият тренира днес. Ще бъде и на лагер-сбора. Може и дебют да направи утре. Имаме в събота лека тренировка, все пак той идва да играе, колкото по-бързо свикне, толкова по-добре. Стипица е полуготов. Няма да бъде на разположение за Септември. Бодуров днес следобед ще направи изследване и не е изключен, Евандро ще е готов за другата седмица. Жеферсон по-нататък. Предполагам всички са готови и всичко е наред“, добави треньорът на ЦСКА. „Не мога да кажа повече за новото попълнение. Нека го потренирам. Може да играе като централен защитник и като ляв бек. Имам наблюдения. Имахме различни варианти. Спряхме се на него. Вратата за трансфери не е затворена. Когато има свободен агент, може да има ново попълнение отново“, допълни Пенев.   \r\n„Ние си говорихме след мача с Левски какъв тип загуба е това. Момчетата са добре, тренирахме добре и сме готови утре за мача. Предполагам с какъв състав ще излезе Септември. Това, че има бивши играчи на ЦСКА не значи, че утре ще бранят интересите на ЦСКА, а на Септември. Не знам да има развитие за Бербатов. Нека изчакаме“, продължи той. \"Всеки добър футболист, провокирал конкуренция е добре дошъл. Това е важно за тим, целещ се нависоко. Нали коментирахме за червения картон на Едвин Джеси след мача. Той също каза. Повтарям – ако това бе картон, после трябваше и други да се покажат. Еднакъв аршин и за двата отбора“, коментира наставникът на „червените“. „Трябват ни още играчи, за да бъдем на високото ниво, което се иска от нас. Нужна е конкуренция, по двама на пост. 20 полеви с трима вратари. Това е идеалният вариант за нормален тренировъчен цикъл. Никой да не е спокоен за мястото си. Ще стане постепенно. Това е една съвсем нормална и логична подкрепа, която трябва да даде клубът на треньора. Има доста неща за преразглеждане и анализиране. Какво ще е решението не знам. Мисля, че въпросните комисии и орган, който ръководи футбола трябва добре да се замисли и да си подреди къщичката. Има още много работа. Ние вече изглеждаме различно, въпреки че инкасирахме две загуби и записахме една победа. Аз виждам промяна и ще продължим да променяме тима в положителна насока. Изграждаме модел на игра. Трябва време. Няма как иначе да се случи. С общи усилия ще постигнем нужния резултат. Ние се целим към най-високото място\", добави Пенев. \r\n„Знам какво става с Евандро, но не мисля, че аз трябва да казвам за паспорта му\", обясни той. „По начина, по който водим разговора не виждам вашето участие и помощ за оправянето на българския футбол. Вие леко стоите като свидетели в тази битка. Да, че има лични мотиви, има ги, то е факт. Но това е удар срещу един професионален спорт. Това е водещият спорт в света, не може да се управлява по този начин. Този спорт се линчува вече 15 години. Ако искате да помогнете, вземете по-дейно участие, изразете позиция”, сподели още Любо Пенев. „Дъвчем едно и също, тъпчем, казвам си мнението, няма да го променя. За мен е жалко и срамно на всяка една пресконференция да си говорим за съдии и БФС. Вие не сте ли наясно какво се случва, защо ме питате. Жалкото е, че много малко хора има като мене, които да си изразяват публично мнението. Нали искаме революция. Къде са? Има ли други въпроси. Казвам отпада, да говорим за мача. Мач имаме утре”, завърши Любо Пенев.", "date": "2019.03.01", "title": "Любо Пенев: Нека изчакаме за Бербатов"}
{"url": "https://standartnews.com/svyat/polsha-modernizira-armiyata-si-s-50-mlrd-dolara-386239.html", "text": "Полша модернизира армията си с 50 млрд. долара   Министърът на националната отбрана на Полша Мариуш Блащак е подписал План за техническа модернизация на въоръжените сили на републиката до 2026 года. С него ще се обезпечи развитието на оперативните възможности на полската армия и оборудването й със съвременно оръжие, съобщава ТАСС. По думите на Блащак, разходите за модернизация ще бъдат 185 млрд злотых ($50 млрд.). Предполага се, че размерът на отделените средства постепенно ще се увеличава – от 11 млрд. злоти през тази година до 30,8 млрд. злоти през 2026-а. За тези средства се планира закупуването на 32 многофункционални изтребителя от пето поколение, които ще заменят постсъветските самолети, не представляващи военна ценност. Освен това се планира и закупуването на щурмови вертолети за ВМС за борба с подводници. Друга важна инициатива е- програмата \"Нарев\", предвиждаща придобиването на системите ПВО за къси разстояния, в частност за противодействие на безпилотни летателни апарати. Този проект е предвидено да се интегрира с програмата \"Висла\", в рамките на която Полша ще получи от САЩ зенитно-ракетната система Patriot. Други важни придобивки за ВС на страната ще бъдат безпилотни летателни апарати, разузнавателни самолети, подводница, няколко системи ЗРК и няколко нови автомобила всъдеходи. За развитието на киберотбраната си Полша планира 3 млрд. злоти ($0,8 млрд.).", "date": "2019.03.01", "title": "Полша модернизира армията си с 50 млрд. долара"}
{"url": "https://standartnews.com/sport/zidan-smenya-alegri-v-yuventus-386294.html", "text": "Голяма рокада се очаква по върховете в спортно-техническия щаб на Ювентус през предстоящото лято. Настоящият наставник на тима Масимилиано Алегри се очаква да напусне поста си, твърдят източници от \"старата госпожа\" пред различни издания. Специалистът, който изведе \"бианконерите\" до четири поредни дубъла и е на крачка от пета поредна титла на Италия, смята да смени местоработата си и да се опита да изведе до върховете един от големите си съперници в момента - Интер. Той е изкушаван от тази опция, защото спортен директор на \"нерадзурите\" е Бепе Марота, с когото работиха дълго време в Торино, преди да си тръгне през ноември.  \r\nСпоред \"Ла Република\", Алегри бил недоволен от критиките, че трябвало да се справи по-добре в Шампионската лига, въпреки че изведе \"черно-белите\" до два финала в последните години. Затова искал да смени обстановката, а е публична тайна, че Лучано Спалети е пътник в Интер най-късно през лятото. Но Юве няма да стои със скръстени ръце и е готов да ангажира дори още по-класен заместник. Очаква се клубът да отправи оферта към бившия си играч Зинедин Зидан, който в момента е без отбор и изчаква най-доброто предизвикателство за себе си. Дали тези чутовни рокади по върховете в \"старата госпожа\" ще станат факт, ще разберем съвсем скоро. В последно време обаче Алегри категорично отказва да коментира бъдещето си, което само дава храна на подобни спекулации около него.", "date": "2019.03.01", "title": "Зидан сменя Алегри в Ювентус"}
{"url": "https://standartnews.com/sport/dermendzhiev-s-edno-naum-za-slaviya-386292.html", "text": "Треньорът на Левски Георги Дерменджиев заяви, че е рано да се очаква да се види новото попълнение на отбора Йеркебулан Сейдахмет в игра. „Най-старото дерби. Отборът се подготвя нормално. Славия по принцип е труден съперник за Левски. Ние ще подходим много внимателно за този мач“, заяви Дерменджиев относно своите очаквания преди двубоя срещу Славия. Рано е да очаквате да видите Йеркебулан Сейдахмет в игра“, добави треньорът на Левски. \r\n„Ние се насочваме към Славия и след това към мача с Лудогорец. Рано е да се каже кои играчи няма да бъдат в състава. Тези, които имат болежки, имаме още малко време, за да уточним кои ще бъдат в групата“, допълни той. „Щом Луи Нганиони е в Левски е добър футболист и ще се разчита на него. Това момче (Йеркебулан Сейдахмет) го познавам. Случи се в последния момент. Приоритет е централен защитник. Приоритет винаги е, когато има футболист, който ще свърши работа на Левски“, продължи наставникът на „сините“. „Йеркебулан Сейдахмет може да играе еднакво добре отляво и отдясно. Ще го използваме, както се случи. Отборът се подготвя за този мач. Мач с мач не си приличат. Разучаваме отбора на Славия. Мисля да подходим по възможно най-добрия начин за този мач. Логично е да мислим за закупуването на Йеркебулан Сейдахмет след периода под наем и е така. Това е мач (срещу ЦСКА), който футболистите спечелиха. Вярно е, че е важен мач, но с него не свършва първенство\", сподели той. Георги Дерменджиев коментира и това, че предстоящият двубой срещу „белите“ ще се играе на националния стадион „Васил Левски“: „Каквото е за Левски, това е и за Славия.", "date": "2019.03.01", "title": "Дерменджиев с едно наум за Славия"}
{"url": "https://standartnews.com/svyat/rusnatsi-i-amerikantsi-ss-svmestna-podgotovka-za-poleti-386226.html", "text": "СИРИУС се наричат  поредицата от експерименти в Института по медико-биологични проблеми на Руската академия на науките за подготовка за полети в далечния космос и на първо време до окололунната станция \"Гейтуей\". Програмата ще бъде реализирана  в рамките на подготовката за пътувания в далечния Космос. Очаква се с нея да се помогне  за работата на астронавтите  на орбитална станция, за чието създаване се договориха миналия септември представителите на \"Роскосмос\" и НАСА.   Планът предвижда екипажът да бъде в изолация 4 месеца и да извърши 81 експеримента.  29 от тях са свързани с психологията, други 24 – с физиологията, 5 – с имунната система, 9 – с метаболизма, 12 – с микробиологията и два – с телемедицината.  Сред основните цели на експериментите ще е преценката на учени за влиянието на изолацията върху физичното и психичното здраве на международния екипаж. Първият от поредицата съвместни руско-американски експерименти \"Сириус\" бе извършен през ноември 2017 г. и продължи 17 дни.  ", "date": "2019.03.01", "title": "Руснаци и американци готвят общи полети"}
{"url": "https://standartnews.com/biznes/dva-klyuchovi-nadzora-bez-shef-obzor-386283.html", "text": "Два ключови надзора останаха без шефове. Днес оставка подаде председателят на \"Банков надзор\" Димитър Костов. На 21 февруари 2019 г. парламентът освободи от поста председателят на Комисията за финансов надзор Карина Караиванова. Според процедурата за избор на нов шеф на КФН, предложения се правят от народни представители или парламентарни групи в седемдневен срок, който тече от 21 февруари. Допуснатите кандидати ще бъдат изслушани в Комисията по бюджет и финанси. \"Имаме две номинации - Бойко Атанасов и Диана Йорданова. Покана за изслушването им обаче още не сме получили\", Каза за \"Стандарт\" Светла Бъчварова, член на комисията по бюджет и финанси от БСП. \r\nСлед изслушването изборът ще бъде направен в пленарно заседание на Народното събрание. \r\nИ докато оставката на Караиванова бе очаквана, защото още в края на миналата година стана ясно, че от 1 март тя влиза като представител на България в Европейската банка за възстановяване и развитие /ЕБВР/ на мястото на Калин Митрев, напускането на Димитър Костов бе изненадващо. \r\nНадзорник №1 на банките в България се оттегля от поста в БНБ в момент, когато шест кредитни институции са проверявани за качеството на активите, а процедурата е контролирана от Европейската централна банка. Димитър Костов има опит в нея, защото той проведе първите в историята на сектора проверки на качеството на активите и стрес тестовете през 2016 г., които приключиха с минимални забележки към няколко банки. \r\nСпоред прессъобщението, оттеглянето на Костов е по негова инициатива и е било планирано за миналата година, въпреки че до изтичане на мандата му има малко повече от две години. \r\n\"Извършената интензивна работа в управление \"Банков надзор\" през последните няколко години и осъществяването на основната част от планираните реформи ми дадоха основание към средата на мандата ми през 2018 година да помоля за неговото предсрочно прекратяване. По молба на управителя забавих изпълнението на моето намерение поради нововъзникналия обем ангажименти пред управление \"Банков надзор\" след заявените през юни и юли миналата година планове за присъединяване към Единния надзорен механизъм. Днес, при вече установената много добра работна комуникация с Европейската централна банка и Единния надзорен механизъм в този процес и неговата напреднала фаза, е налице възможността да се оттегля от ръководството\", посочва Костов. Министърът на финансите Владислав Горанов вече коментира изненадващата оставка на Димитър Костов: \"Процесът, който тече между Европейската централна банка (ЕЦБ), търговските банки и БНБ е изключително ясно разписан като срокове и процедури. Надявам се изключително бързо, до две седмици, управителят да предложи ново решение, така че да не се поставя под съмнение процесът. За мен такъв период е оптимален и не би поставил под някакъв риск процеса, който се извършва между ЕЦБ и банките\", коментира Горанов. \r\nОставката трябва да бъде гласувана от Народното събрание, а наследникът за позицията да бъде посочен от управителя на БНБ Димитър Радев и избран от депутатите. \r\nДимитър Костов бе подуправител на Централната банка два поредни мандата - от 11 юни 2005 г. Той бе ръководител на управление „Банково” и на управление „Фискални услуги”, както и член на УС на БНБ. Заемаше важния пост и по времето на предишния гуверньор на БНБ Иван Искров, но остана по настояване на новия управител Димитър Радев. По време на кризата около КТБ, заради повдигнатите обвинения към тогавашния подуправител Цветан Гунев, Костов пое по съвместителство и \"Банков надзор\". \r\nДимитър Костов е роден на 22 септември 1957 г., завършил е ВИИ \"Карл Маркс\" (сега УНСС) през 1981 г. Има следдипломни квалификации в Икономическия институт в Болдър, Колорадо, САЩ, и Института за публични и международни отношения „Удро Уилсън” към Университета Принстън, САЩ. \r\nКариерата му започва в началото на прехода, когато той е заместник-министър на финансите в първите правителства - от 1990 до 1992 г. и 1993-1995 г. Министър на финансите е по време на кабинета \"Виденов\" (1995 – 1997 г.), \r\nа негов заместник тогава е Димитър Радев. \r\nЧлен на Комисията по външен дълг (1993 – 1994 г.), член на Пленарния съвет на БНБ (1991 – 1997 г.), управител за България в Световната банка (1995 – 1996 г.). \r\nСлед падането на кабинета \"Виденов\" и тежката криза, Костов излиза от държавните структури и влиза в частния бизнес. Става изпълнителен директор на Централна кооперативна банка, а след това работи и в \"Алианц България\". Избран е и за председател на управителния съвет на Асоциацията на търговските банки в България. \r\nКато доказан експерт, през 2005 г. го канят за подуправител на БНБ, а Народното събрание гласува той на оглави управление \"Банково\" в БНБ. През юни 2011 г. получава втори мандат на същата позиция. \r\nКостов е бил е председател на Съвета на директорите на монетния двор от 2010 до 2014 г., председател на Съвета на директорите на „БОРИКА” АД от 2005 до 2010 г. и председател на Съвета на директорите на „БАНКСЕРВИЗ” АД от 2005 до 2009 г.  ", "date": "2019.03.01", "title": "Два ключови надзора без шеф (ОБЗОР)"}
{"url": "https://standartnews.com/biznes/familiya-svarovski-otkri-pantofkata-na-pepelyashka-386287.html", "text": "Бичият пазар на луксозни стоки, нарастващото търсене на строителна техника и лабораторни услуги изкараха на преден план трима европейски милиардери, които притежават дялове в контролирани от семействата им фирми. \r\nМарина Джиори-Сваровски е наследница на едноименната компания за кристали. Марк Бамфорд е най-малкият син на основателя на  \r\nкомпанията за строителна техника JCB Service, а Жил Мартин – собственик на френския производител на храни Eurofins Scientific. Тяхното състояние е надминало 1 млрд. долара, пише Bloomberg, като се позовава на свои данни. Никой от тримата не е цитиран индивидуално като милиардер в международно класиране на богатството.   Прави впечатление, че и Бамфорд, и Мартин, и Сваровски са представители на фамилния бизнес, който в Европа създава около 80 % от БВП и дава около 60 % от заетостта в частния сектор, по данни на  Европейската организация на семейните бизнеси. \r\nДа се запази една дейност в семейството е впечатляващ подвиг, но интересното е, че много познати и обичани марки са успели да го постигнат. Сред най-големите са БМВ, Фолксваген, \"Ричмънт, \"Новартис\", \"Рош\", Лореал. И, разбира се, Сваровски.  \r\nЕто историята на фамилията, чиито кристали са известни по цял свят. \r\n------------------- Велик фалшифи катор и мошеник или талантлив инженер и стриктно спазващ законите бизнесмен? А може би естет, неуспял цигулар и романтик, който има желание да докаже, че в изкуството не е важен материалът, с който работиш, а твоето майсторство? Нима изкуственият свят не може да бъде по-ярък от естествения и сътвореният диамант да затъмни истинския?  \r\nБи било любопитно да разберем какво точно е мислел за себе си Даниел Сваровски, дълбоко вярващ католик и господар на своите дела. Легендите са твърде много, а и от самата компания обичат да припомнят приказката за Пепеляшка, която обула кристални пантофки и станала принцеса.  \r\nРодоначалникът на \"Сваровски\" е роден през 1862 година в Австро-унгарска империя, в малко селце в Бохемия. Още от средните векове мястото е известно като един от европейските центрове за производство и обработка на стъкло. Младият Даниел тръгва по пътя на дядовците си и след като чиракува две години в работилницата на баща си, на 18 г. отива да учи в Париж. Завършва химия, физика, механика и други необходими за бъдещия инженер науки. През 1883 г. любознателният младеж посещава Световното изложение на електричеството във Виена. Очарован е от видяното и най-вече от новите електрически машини, които му подсказват идеята да използва електрически ток за шлифовка на стъкло. През 1891 г. създава първата машина, която позволява да се обработват кристали в индустриални количества, а през 1895 г. се ражда фирмата \"Сваровски\".  \r\nСъздаването на изкуствени диаманти се оказало много печеливша ниша, защото времето на елитите си отивало, а даже и чиновници средна ръка можели да си позволят да подарят на жените си кристално бижу.  \r\nЗа няколко години Даниел и синовете му усъвършенствали технологията. Оказало се, че в целия свят само един човек знае как се добива свръхестествена прозрачност на кристала - инженерът от Бохемия.  \r\nПоръчките заваляли, а главните конкуренти на хитрия Даниел - прочутите стъкларски заводи във Венеция, се оказали на прага на разорението. Даже бохемските производители на кристали не можели да конкурират своя земляк. Сваровски се прочули чак до Париж и Санкт-Петербург. Звездите на шоуто и киното също се омаяли от техните произведения. Бижута от кристали включили в своите сценични костюми Марлен Дитрих, Майкъл Джексън, Тина Търнър. Модните къщи \"Шанел\", \"Кристиан Диор\" и \"Ив Сен-Лоран\" и досега обшиват с кристали своите тоалети.  \r\nМеждувременно Даниел разделил компанията между тримата си синове, които да работят в три основни филиала. Първият е \"Сваровски кристал\", изработващ бижута и кристални изделия. Компанията Tyrolit, основана през 1919 г., е производител на инструменти за шлайфане, рязане, сондиране и е доставчик на машини за строителната индустрия. Swarovski Optik, създадена през 1947 г., е един от водещите световни производители на бинокли и оптика за далечни разстояния за лов и наблюдение на птици.  \r\nПрез 1956 г. основателят на фирмата умира, \r\nоставяйки на своите над 60 наследници процъфтяващ бизнес. Технологията, която използва Swarovski, и до днес е единственият начин за постигане на свръхестествена прозрачност на кристала. \r\nА семейната компания - световен лидер в производството на синтетични кристали, пази като военна тайна методите си на обработка на камъните, измислени преди 114 г.  \r\nВече пето поколение от фамилията ръководи фабриката, която се намира недалеч от Инсбрук, Австрия.  \r\nНе само уникалната технология, но и делата на компанията се пазят в строга тайна. \"Сваровски\" е семейна собственост и бизнес, който не е задължен да разкрива нищо извън законовите и регулаторни задължения. Всички цифри и оценки от трети страни са спекулативни\", се казва в изявление на компанията.   Основният акционер е правнукът на Даниел - Гернот Лангес-Сваровски. Делът му в компанията от 21% се оценява на 1,3 млрд. долара, но той никога не се е появявал в международни класации на богаташите, съобщи Рейнхард Бергер, президент на лихтенщайнската компания Valluga, която съставя годишен доклад за австрийското, германското и швейцарското богатство, пише Блумбърг. Фондовете на Ландес-Сваровски извън семейния бизнес включват лозя в Китай и Аржентина, както и хотел в Канада, които добавят над 90 млн. долара към богатството му.  \r\nРоден е на 13 октомври 1943 г. в Уотънс, Тирол. В продължение на 35 г. - до 2002 г., е управляващ партньор на компанията.  \r\n\"Синът му Маркус сега контролира ежедневните операции, но по отношение на стратегията Гернот е неофициалният ръководител на клана. Малка група от членове на семейството решават каква да е стратегията и той отговаря за надзора по нейното прилагане\", казва още Бергер.    Гернот Ландес-Сваровски е това, което се нарича пълноценен предприемач. Любител на виното със своите собствени винарни и меценат във футбола. Заради страстта си към природата е вицепрезидент на Националния парк „Приятели на Хое Тауерн“, покровител на „Първата европейска алпийска школа“, както и на индийския национален парк „Кеоладео“.  \r\nКогато поема управлението на групата през  1974 г., \"Сваровски\" трябва да се справи с драстични спадове в продажбите след шока от високата цена на петрола. Тогава Гернот, заедно с Кристиян Швембергер-Сваровски и братята Хелмут и Герхард, започна преструктурирането.  \r\nПроизводството на първите декоративни кристални фигури през 1976 г. е една от неговите иновации. През 1978 г. заедно с Кристиян Швембергер купува самолетите за корпоративни полети \"Инсбрук\", а по-късно и Тиролските авиолинии. През 1993 г. \"Сваловски\" разработва \"Crystal Mesh\" - плътна тъкан от искрящи кристали, която е използвана от дизайнери като Chanel или Louis Vuitton. През 1987 г., с придобиването на хиляди търговски обекти в американската верига за бижута Zale в партньорство с канадската компания Peoples Jewellery, \"Сваровски\" изпада в едно от най-големите си икономически затруднения.   \r\nПрез 2002 г. Гернот се отказва от работата си в Групата. Към момента на оттеглянето му, тя е генерирала 1.7 милиарда евро продажби годишно и е наела около 14 000 души по целия свят.  \r\nГернот е носител на Голямата награда за чест на Република Австрия и е един от шестимата живи притежатели на Почетния пръстен на Тирол. Марина Джиори-Сваровски, която е сред топ 3 на милиардерите на Стария континент, е сестра на Гернот. Марина е също е акционер, като делът й от 13% се управлява от дружеството Marina Giori Beteiligungs und Verwaltung, регистрирано в Инсбрук. \r\n\"Тя има много добри отношения с брат си\", заяви Рейнхард Бергер, президент на лихтенщайнската инвестиционна компания Valluga AG, пред Блумбърг. \"Заедно те контролират около 35 процента от компанията и са най-силният клон на семейството.\" Жени не се допускат до управлението на компанията откакто тя е създадена. Надя, дъщеря на бившия директор Хелмут Сваровски и племенница на Гернод и Марина, е пъврото и единственото засега изключение.  \r\nНадя Сваровски се присъединява към фамилния бизнес в средата на 90-те години, след като завършва \"История на изкуството\" и курс по изящни изкуства в \"Сотби'с\" в Ню Йорк. Щом постъпва във фирмата, незабавно се заема да изгради добри връзки с модната индустрия и творческия сектор. \r\nОт 2011 г. Надя е член на Изпълнителния съвет, а офисът й е в Лондон. Тя е ръководител на отдел „Корпоративни комуникации и дизайн“.  \r\nДнес компанията \"Сваровски\" си партнира с дизайнера Алекзандър Маккуин. 675 000 кристала на Swarovski са присъствали на наградите \"Оскар\" на Американската филмова академия. Компанията провежда програма за подкрепа на дизайнери, в която вече са били отличени над 150 души. С всичко това е свързана Надя Сваровски - безспорното лице на бранда, според Си Ен Ен. В интервю за медията, запитана кой е най-големият урок, който е научила в кариерата си, Надя отговаря: \"Образованието, страстта, чувството за единство с цялото и силната работна етика ще те изведат далеч напред в бизнеса. Важно е също да останеш силен и да вярваш в себе си и в това, което правиш\".  \r\nСпонсорството на награди и партита, както и продуктовото пласиране във филми, като франчайзът на Джеймс Бонд, катапултира \"Сваровски\" в топ класа на луксозните марки, твърди Кейти Мейсън, анализатор от базираната в Лондон консултантска компания XPotential.    Маркус е член на Изпълнителния съвет от 2002 г. и е говорител на Борда, а офисът му е в Уотънс, Австрия. Учил е в Мюнхенския университет Лудвиг Максимилиан и Баварската академия по реклама и маркетинг.  \r\n\"Когато бях малък, любимата ми приказка беше \"Али Баба и четиридесетте разбойника\". Харесваше ми, защото Али Баба намери пещера със съкровища. Тогава имах много кристали, носеше ги баща ми Гернот. Чистата им красота е такава, че дори и децата я оценяват\", казва Маркус, който е роден през 1977 г. \r\nС елегантната си външност той няма вид на традиционен европейски изпълнителен директор. Изглежда като човек, който няма да излезе от къщи, освен ако не е безупречен, пише LiveMint. \r\n„Ние все още сме напълно семейна собственост и бизнес, който е много нетипичен за семейните предприятия от пето поколение. Няма много успешни семейни предприятия от няколко поколения, защото това е много, много специфичен модел, който съчетава почти противоречиви аспекти на воденето на бизнес - първо има специфични нужди на компанията, а след това и семейната перспектива ”, казва Маркус. Той обяснява, че нито един член на семейството няма едноличната власт да взема решения в групата. \"Сваровски\" има управителен орган за всичко - изпълнителен комитет, който ръководи бизнеса, надзорен комитет, който представлява разпределението на капитала и собствеността, и семеен комитет, който се занимава само с въпроси, свързани със семейството\", казва Маркус. Фиона Сваровски е единствената наследница на втората по богатство австрийска фамилия, която обича светския живот и не се бои от блясъка на прожекторите. Тя е и една от най-популярните и одобряваните от европейците публични личности. Една от причините е фактът, че е сред най-щедрите дарители, посветили се на решаването на проблемите с бездомните животни. Милиони евро са инвестирани от Фиона Сваровски в изграждане на съвременни приюти за бездомни кучета, както и в проекти за осиновяване и обучение в хуманно отношение към четириногите. Фиона издържа 13 момичета и 11 момчета в Африка и Пакистан и казва, че се просълзява от радост, когато получи снимки от кръщелниците си, на които те са облечени в пуловерите, изпратени им от нея. \r\nВ борда на компанията Сваровски обаче не обичат особено Фиона и дори обсъждат мерки срещу безотговорното използване на фамилното име. Когато се ражда през 1965 година, Фиона не е записана с фамилията на прапрадядо си по майчина линия Даниел Сваровски, а с тази на баща си – Уинтер. И въпреки че официално презимето й сега е Пасифико Грифини-Грасер, благозвучен резултат от последните й два брака, тя настоява да бъде наричана Фиона Уинтер Сваровски, пише \"Ева\". \r\nФиона има многобройни любовни авантюри, сред които и с Флавио Бриаторе, шефът от Формула 1 - един от най-известните плейбои в целия свят. След два неуспешни брака, през 2004 г. се омъжва за Карл-Хайнц Грасер, младият тогава министър на финансите на Австрия. Преди сватбата обаче Виена е разтърсена от гръмовен скандал. Той започва след като суперзвездата на австрийската политика е хванат с камера на телефон да се целува на парижкото летище „Шарл дьо Гол“ с 4 години по-възрастната от него Фиона Сваровски. Проблемът е, че министърът има официална годеница - Наталия Коралес-Диес, аржентинка по произход, стажантка в министерството на Грасер. Карл-Хайнц решава да каже истината на Наталия, като я кани в скъп ресторант. 28-годишната аржентинка обаче му спретва колосален скандал. Бясна, Наталия се качва на поршето за 80 000 долара, взето назаем от чичото на Карл-Хайнц, и се блъска в крайпътно дърво, пътен знак и още три коли. Откарват я в болницата със счупени ребра, сътресение на мозъка и множество наранявания по цялото тяло. Покрай шума около случилото се Фиона признава, че с Карл-Хайнц имат афера от три години и половина. Скандалът не разколебава чувствата на двойката, като Грасер дори запазва поста си на министър. През ноември 2005 г. Фиона и Карл-Хайнц сключват брак в католическата църква в малкото градче Вайсенкирхен на брега на Дунава. Сред гостите са канцлерът Волфганг Шусел и председателят на парламента. Мястото на събитието се пази в строга тайна и дори папараците не успяват да го надушат. \r\nСега Фиона и Карл-Хайнц имат апартамент във Виена, вили на езерото Вюртерзее в Каринтия и в Капри, но най-дълго се задържат в Кицбюел. Фиона признава, че обожава да се грижи за градината си с марули, тиквички, малини, сливи и кайсии. През лятото обича да ходи боса, да ходи на рафтинг и каньонинг, а през зимата - да кара ски. Успокоява я мъркането на седемте домашни котки и пазаруването на натурална козметика, която не е изпитвана върху животни.  \r\nФиона има собствен бизнес – Fiona Winter Studio е базирано в Милано и вече е реализирало няколко колекции, съвместно със Swarovski Group и световни марки. Тя се занимава и с вътрешен дизайн, разработила е специални облицовъчни плочи, съчетаващи естествен камък с кристали Swarovski. \r\n  \r\n-------------------- \r\nВ цифри    ", "date": "2019.03.01", "title": "Фамилия Сваровски откри  пантофката на Пепеляшка"}
{"url": "https://standartnews.com/svyat/1-mln-nagrada-za-sina-na-usama-ben-laden-386234.html", "text": "$1 млн. награда за сина на Усама бен Ладен Властите на САЩ ще изплатят възнаграждение в размер на 1 млн. долара за информация за местонахождението на Хамза бен Ладен, считан за един от лидерите на терористичната организация Ал Кайда. Както било уточнено, от август 2015 г.Хамза е разпространявал в интернет аудио- и видеосъобщения с призив към последователите си да атакуват САЩ и западните им съюзници и е заплашвал да отмъсти за смъртта на своя баща, убит от американските военни. През 1917 г. Щатите въведоха санкции против него, обяснявайки решението си с това, че е неговите действия са заплаха за безопасността на страната. Хамза официално е бил приет в Ал Кайда през 1915 г., след година вече е призовавал за война със САЩ и съюзниците им. Ал Кайда пое отговорността за терористичния акт на 11 септември 2011 ., при който загинаха 2977 душил. Лидерът на терористите Усама бен Ладен бе обявен за терорист номер 1 и за главата му бе обещана награда от 50 млн. долара. Но тези пари така и не са били изплатени, а самият Усама бе ликвидиран от американските спецслужби през 2011 г. Сред документите, намерени в неговата вила, е имало и писмо, в което лидерът на терористите се обръща към съратниците си с молба да се погрижат за сина му и да го изпратят да учи в Катар под чуждо име.", "date": "2019.03.01", "title": "$1 млн. награда за сина на Усама бен Ладен"}
{"url": "https://standartnews.com/biznes/bekh-zhali-globa-ot-77-mln-evro-386252.html", "text": "\"Български Енергиен Холдинг\" ЕАД (БЕХ) и дъщерните му дружества \"Булгаргаз\" ЕАД и \"Булгартрансгаз\" ЕАД подадоха жалба срещу Решението на Европейската комисия от 17.12.2018 г. относно производство по член 102 от Договора за функциониране на Европейския съюз по делото БЕХ Газ пред Общия съд на Европейския съюз. Жалбата е подадена на 28.02.2019 г., съобщиха от пресцентъра на дружеството. БЕХ и дъщерните му дружества не приемат заключението на Европейската комисия, че са злоупотребили с господстващо положение на българския газов пазар. Жалбата цели отмяна на Решението на Европейската комисия и на наложената глоба, която е в размер на 77 млн. евро.", "date": "2019.03.01", "title": "БЕХ жали глоба от 77 млн. евро"}
{"url": "https://standartnews.com/biznes/dimitr-kostov-podava-ostavka-ot-bnb-386260.html", "text": "Подуправителят на БНБ Димитър Коснов, ръководител на управление \"Банков надзор\", информира Управителния съвет на Българската народна банка за намерението си да внесе в Народното събрание оставка от заеманата длъжност. \"Извършената интензивна работа в управление \"Банков надзор\" през последните няколко години и осъществяването на основната част от планираните реформи ми дадоха основание към средата на мандата ми през 2018 г. да помоля за неговото предсрочно прекратяване. По молба на управителя забавих изпълнението на моето намерение, поради нововъзникналия обем ангажименти пред управление \"Банков надзор\" след заявените през юни и юли м.г. планове за присъединяване към Единния надзорен механизъм (ЕНМ)\",  заявява Димитър Костов. И продължава: \"Днес, при вече установената много добра работна комуникация с Европейската централна банка (ЕЦБ) и ЕНМ в този процес и неговата напреднала фаза, е налице възможността да се оттегля от ръководството на управление \"Банков надзор\". Моментът е подходящ и от гледна точка на хоризонта за ефективното присъединяване към ЕНМ, където прегледът на активите и стрес тестът на ЕЦБ ще бъдат само началните етапи от един по-комплексен процес. С цел добро управление и приемственост в този процес, по мое мнение, е препоръчително на настоящия етап да бъде потърсен нов ръководител на банковия надзор с шестгодишен хоризонт.\". Димитър Костов благодари на членовете на Управителния съвет и на всички колеги в БНБ и банковия сектор за отличната съвместна работа и получаваната през годините професионална подкрепа, включително по време на двата мандата начело на управление \"Банково\" в БНБ. От името на Управителния съвет и лично от свое име управителят Димитър Радев благодари на г-н Костов за проявяваната висока отговорност и професионализъм, многобройните реализирани проекти и цялостния принос към работата на централната банка във важни за нея и за банковата система етапи от 2005 г. досега. Управителят на БНБ пожела на г-н Костов успехи в бъдещите му планове.", "date": "2019.03.01", "title": "Димитър Костов подава оставка от БНБ"}
