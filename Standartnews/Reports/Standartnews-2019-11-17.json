{"url": "https://www.standartnews.com/lifestyle/keyt-bekinseyl-s-travmirashcha-prva-tseluvka-406901.html", "text": "Кейт Бекинсейл призна, че първата й целуква била толкова ужасна, че се чуди как въобще се е навила да целуне човек втори път. Актрисата разказа как приковала устни към мъж, който току-що бил ял пица с много месо. Тогава Кейт била вегетарианка. „Случи се на купон. Трябваше да го направя, иначе щяха да ме сметнат за странна. Всичките ми приятелки се бяха целували, само аз не“, споделя Бекинсейл. Красавицата допълва, че изживяването било толкова травматично, че звъннала на майка си и я викнала да я прибере. „Прилоша ми, когато осъзнах, че в устата на мъжа се въргалят парченца месо“, допълва Кейт.", "date": "2019.11.16", "title": "Кейт Бекинсейл с травмираща първа целувка"}
{"url": "https://www.standartnews.com/sport/ferari-dade-zayavka-za-uspekh-v-braziliya-406848.html", "text": "Пилотите на Ферари Себастиан Фетел и Шарл Льоклер заеха първите две места във втората свободна тренировка в Бразилия и дадоха надежди на феновете на черните кончета за силен уикенд на „Интерлагос”. \r\nМакс Верстапен даде трето време, а Валтери Ботас и Люис Хамилтън за Мерцедес бяха 4-и и 5-и. Разликите обаче бяха минимални, като първите петима бяха събрани в малко повече от 2 десети. \r\nСтигна се до някои интересни моменти, при които Хамилтън и Ботас едва не се удариха, което доведе до гневна реакция на Люис към съотборника му при Сребърните стрели. \r\nТака или иначе квалификацията днес се очертава доста отворена заради минималните разлики и късата писта. Роберт Кубица удари своя Уилямс излизайки от пистата, докато в Торо Росо имаха проблеми с двигателите си. \r\nИначе няколко часа преди това първата свободна тренировка се проведе на изсъхваща писта, като пилотите караха с гуми интермедия, а най-бърз бе Алекс Албон, който обаче се удари.", "date": "2019.11.16", "title": "Ферари даде заявка за успех в Бразилия"}
{"url": "https://www.standartnews.com/sport/koi-otbori-oshche-otivat-na-evro-2020-406847.html", "text": "Резултати от квалификациите за европейско първенство по футбол през 2020 година при мъжете:  Дания - Гибралтар 6:0 и Швейцария - Грузия 1:0. : Норвегия - Фарьорски острови 4:0, Испания - Малта 7:0 и Румъния - Швеция 0:2. Отборите на Испания и Швеция се класираха за шампионата. Армения - Гърция 0:1, Финландия - Лихтенщайн 3:0 и Босна и Херцеговина - Италия 0:3. Италия и Финландия са финалисти.", "date": "2019.11.16", "title": "Кои отбори още отиват на Евро 2020"}
{"url": "https://www.standartnews.com/lifestyle/kamila-kabeyo-oglavi-taym-406889.html", "text": "Камила Кабейо краси корицата на „Тайм“. От списанието представиха новия си списък „Следващите 100“, който обявява стоте представители на различни индустрии, които ще осигурят бъдещето на занаята си. В него, освен кубинката, влязоха още звездата от NBA Зайон Уилямсън, актрисата Лили Райнхарт, музикалната сензация Били Айлиш, нашумялата група Blackpink, 15-годишната тенисистка Коко Гуф, децата на покойния Стив Ъруин – Робърт и Бинди, звездата от YouTube Ема Чембърлейн и други. Специалното издание съдържа и коментари от ветерани - Джими Фалън, Рики Мартин и Оливия Уайлд. „Камила показа на света потенциала на латинските музиканти. За мен е привилегия да съм й приятел. Тя не изгуби следата и представя корените си по автентичен начин“, коментира испанският певец Алехандро Санс.", "date": "2019.11.16", "title": "Камила Кабейо оглави „Тайм“"}
{"url": "https://standartnews.com/svyat/53-po-rikhter-se-useti-v-yaponiya-406851.html", "text": "Земетресение с магнитуд 5.3 бе регистрирано до крайбрежието на Япония на 176 км. от град Кацуура, префектура Тиба, съобщи БГНЕС. ​​​​​ \r\n \r\nЗеметресението е станало в 05.51 българско време. \r\n \r\nОгнището му е било на дълбочина 10 километра. \r\n \r\nНе е постъпвала информация за жертви, пострадали, разрушения или заплаха от цунами.", "date": "2019.11.16", "title": "5.3 по Рихтер се усети в Япония"}
{"url": "https://standartnews.com/biznes/proveryavat-glavna-pompa-v-peti-blok-na-kozloduy-406905.html", "text": "Проверка на главната циркулационна помпа в Пети блок на АЕЦ „Козлодуй” върви в момента, след като тази сутрин системата за автоматично разтоварване намали наполовина мощността на блока. Временно тя е 50%, съобщиха от централата и категорично увериха, че няма промяна в радиационната обстановка. Малко след 9 часа тази сутрин системата за автоматично разтоварване на блока автоматично е понижила мощността заради изключване на една главна циркулационна помпа. В момента се извършва проверка на цялото оборудване. Шестият блок на АЕЦ \"Козлодуй\" работи с пълно натоварване.", "date": "2019.11.16", "title": "Проверяват главна помпа в Пети блок на “Козлодуй”"}
{"url": "https://www.standartnews.com/lifestyle/lui-vyuiton-opakovchikt-na-imperatritsata-406883.html", "text": "Най-известните куфари и чанти в света останаха без един от свойте съвременни вдъхновители и лидери – преди дни почина Патрик Луи Вюитон, правнук на човека, който през XIX век променя представите на цивилизацията за практичност, елегантност и лукс. Това е втори удар за фешън империята през последните години, след като през 2014-а почина Ив Карсел, тогава вече бившият изпълнителен директор на марката, който поради болест се беше оттеглил като вицепрезидент на фондацията „Луи Вюитон“. Той управлява от 1990 до 2012-а, през които  умножава славата, разширявайки продуктовите линии с дрехи, бижута, часовници и други глезотии на разкоша.    Днес никой не може да си представи вселената на модата без творенията с култовия  знак „LV“. От къде тръгва легендата? Луи Вюитон се ражда през 1821 година в селце със 148 жители, което се намира на 40 километра от Бург ен Брес – едно от прекрасните градчета около Лион. Той е само  на 5, когато започва да помага на баща си, който е дърводелец.  Едва дочакал да навърши 14, се отправя към Париж – пеш. За да промени руслото, закодирано от фермери и шапкари. Има и друга причина да напусне семейния дом – майка му умира, когато Луи е на 10, и баща му се жени отново. Мащехата бързо се превръща във враг на момчето. Един от бъдещите най-богати европейци в продължение на 2 години се предвижва към столицата. Работи каквото намери, нощува, където успее. След 12 месеца и 470 километра пристига в Париж вече на 16. Индустриалната революция е започнала, а Луи става чирак на опаковчик – уважавана професия през XIX век.  Не след дълго се прославя като един от най-добрите майстори с кутиите и сандъците, така необходими за всеки, който реши да пътува – това е новата мода във Втората френска империя. Евгения, съпругата на Наполеон III, наема Луи, който трябва да се погрижи за безкрайните й тоалети, шапки и бижута. Дамата не пести похвали и аристократите скоро започват да търсят услугите на провинциалиста с перфектен вкус. През 1854 година Луи открива собствено ателие за изработка на куфари и опаковки. През 1858 години измайсторява първия си иновативен куфар – но не от кожа, а от платно, за да не пропуска течности и миризми. Визията му е малко странна – правоъгълна, но крайно удобна за пренасяне на багаж и особено за пътешествия, тъй като железниците налагат нов лайфстайл. Поръчките започват да валят – от монархическия двор до резиденциите на посланиците. Френско-пруската война прекъсва бизнес възхода на Вюитон. Гражданските сражения са оставили руини – между тях е ателието на Луи. За няколко месеца той успява да построи магазин, в който продава новия си модел куфари „Trianon“. Следват 20 години на творчески и икономически просперитет – и на първите битки с плагиатството. Вюитон умира през 1892-а на 70. Неговият син Жорж е този, който измисля монограма „LV“ и го превръща в международна марка без конкуренция. Той е автор и на емблематичната ключалка – и е толкова сигурен в нея, че кани Хари Худини  \r\nда се пробва с отключването. Според градските легенди, магът отказва публичната демонстрация. На Вюитон младши е идеята за принта, който гарантира оригиналност и е застраховка против имитациите.   Първите чанти са за мръсно бельо Жорж започва да открива бутици и по света – в Лондон, а после в Ню Йорк, Аржентина, Индия, Египет. Първите чанти на фирмата са за пренасяне на мръсно бельо. През 1914-а на световноизвестния булевард  Champs-Élysées Вюитон реже лентата на най-големия магазин във френската столица. Именно там за първи път са представени чантите „Alma“ – посветена на Коко Шанел и „Speedy“ – вдъхновена от Одри Хепбърн. Те стават класики и днес продължават да предизвикват тръпки у шопинг маниаците. През 1936 година начело на къщата застава внукът Гастон Луи Вюитон. През Втората световна война брандът се сдобива с черен пи ар – оказва се, че сред най-големите му почитатели са нацистки генерали. Но през 60-те вече всичко е забравено. Гастон Луи през 1959-а измисля нова тъкан на основата на лена и полихролвинила, която е малка революция в жанра. Тогава е и рожденият ден на цилиндричния  „Papillon“. По това време само два от магазините на марката за година печелят 10 милиона евро по днешния курс. Когато през 80-те „Луи Вюитон“ се обединява с „Moet Hennessy“, бутиците в Европа, двете Америки и Азия са 130. Цената на чантите в тях варират от 700 до 7000 долара. През последното десетилетие „Луи Вюитон“ оглавява всички класации, свързани с шика и блясъка. Сред най-скъпарските изделия са ръчно изработен куфар в Париж за капитана на националния отбор по крикет на Австралия – за 170 000 долара, чантичка от чисто злато и благородни метали за 133 430 долара – има още 4 подобни в света,  дамски часовник Tambour bijou secret от бяло злато и 495 диаманта – за 121 000 долара.  Никога разпродажби Не забравяйте – „Луи Вюитон“ не прави разпродажби и намаления. Ерес е да се допусне, че стоките с монограма биха могли да бъдат продавани онлайн. Но това е може би най-копираната марка в света. Кари Брадшоу от „Сексът и градът“ се хвали с  менте на емблематичните чанти. Спорно е дали репликите на Сара Джесика Паркър могат да минат за продуктово позициониране, но е сигурно, че Анджелина Джоли, Мадона и Дейвид Бауи много пъти са позирали за кампаниите на фирмата. Самият Михаил Горбачов е сред рекламните лица, поканени от LVMH – групата на Бернар Арно, която управлява „Луи Вюитон“ и още 70 от най-прочутите брандове. Според „Форбс“ „Луи Вюитон“ е на 14-то място сред най-влиятелните. Марк Джейкъбс, който беше художествен директор в продължение на 16 години, постави началото на изключителни колекции на облекло за двата пола. През 2013-а Никола Гескиер наследи поста. Днес продават творенията с бранда в близо 400 магазина в 54 държави. Технологията на триумфа няма много промени през последния век и половина. Дори в ерата на високите технологии повече от половината изработка е ръчна. Династията Вюитон се пробва още с велосипеди и мебели. От Китай пък идва екстравагантна поръчка за 190-сантиметров куфар, в който да бъдат събрани всички технически джаджи на собственика – от плазмата до компютъра - плюс цялото му оборудване за професионално приготвяне на кафе. „Чудото се постига, когато всеки от нас се чувства като у дома си, благодарение на нашите куфари и чанти“, е философията на Луи Вюитон.  Стъклена фантазия в Булонския лес Фондацията „Луи Вюитон“ издигна една от най-впечатляващите съвременни сгради в Париж - свръхмодерния едноименен музей от стъкло, който прилича на айсберг. Проектът е на гения в архитектурата Франк Гери – това става ясно и от визуалната близост с  „Гугенхайм“ в Билбао. В изграждането на 12-те стъклени платна около централната галерия на площ от 3850 квадратни метра са участвали 100 инженера и 3000 работници в продължение на 13 години при бюджет над 100 милиона евро. „Това е величествен кораб-символ на културната идентичност на Франция“, мотивира се Гери. Както се знае, Бернар Арно след половин век ще подари изумителното арт съоръжение на кметството в Париж. Най-големите фирмени бутици също са забележителни като вътрешен дизайн – в Москва, Токио и Сингапур луксът и футуризмът са в пълна хармония.", "date": "2019.11.16", "title": "Луи Вюитон – опаковчикът на императрицата"}
{"url": "https://www.standartnews.com/sport/kyustendil-priema-balkanskiya-maraton-406865.html", "text": "Кюстендил ще бъде домакин на националния и балкански шампионат по маратон и полумаратон, който ще се състои на 20 септември 2020 година. Това бе обявено официално на пресконференция в града. Трасето беше представено днес от Добромир Карамаринов - президент на Българската федерация по лека атлетика (БФЛА), който наскоро беше преизбран за президент на Асоциацията на балканските атлетически федерации, а също така стана и първия българин член на Съвета на Международната федерация по лека атетика. Той благодари на община Кюстендил, че след дълга пауза отново подават ръка на леката атлетика. \"Надявам се, че отличната организация и соидните наградни фондове за състезанието на 20 септември ще доведат в Кюстендил много елитни атлети, коментира Карамаринов. С представянето на маршрута за маратона беше открита и регистрацията на участниците. До Нова година цената за записване ще е 20 лв или 10 евро, обяви координатора на маратона Антон Бонов. Очакванията са в най-голямата спортна проява в Кюстендил за 2020 да учасват около 500 състезатели от всичките 21 страни членки на АБАФ, както и много атлети от други държави. С включването си в маратона Кюстендил пък става част от семейството на \"Рън България\" на БФЛА, заедно със състезанията в София, Луковит, Пазарджик, Поморие и участници от Цариброд (Сърбия). \r\nСтартът на маршрута ще бъде от площад \"Велбъжд\" в Кюстендил, като ще премине през селата Граница, Багренци, Жабокрът и ще завърши в Кюстендил с обиколка около културно-историческите забележителности в града. Дължината на пълната обиколка е 21.1 км. \r\n\"С участието на Кюстендил се цели вниманието да се насочи и към по-малките градове\", каза Антон Бонов, координатор в Българската федерация по лека атлетика и допълни, че така \"ще се популяризира красотата на кюстендилския край\". На пресконференцията гост бе и Радмила Рангелова, зам.кмет на община Кюстендил. Тя благодари специално на БФЛА, че чрез маратона Кюстендил се нарежда до големите градове, които ще приемат състезания от календара на АБАФ. Легендарната атлетка от града ветелина Кирилова също приветства решението нейния роден град да стане домакин на стартовете от балканския маратон и полумаратон. \r\nКюстендил трябваше да бъде домакин и на церемонията \"Атлет на България\" днес, но поради заминаването на Ивет Лалова за Сан Франциско, в града се състоя само церемония по награждаване на атлетите на Кюстендил. Наградени бяха Емил Кръстев - национален шампион на 400 м в зала, Валерия Кадийска и Ралица Димитрова.", "date": "2019.11.16", "title": "Кюстендил приема балканския маратон"}
{"url": "https://www.standartnews.com/lifestyle/demi-lovato-vleze-v-studioto-406891.html", "text": "Деми Ловато влезе в студиото. Това съобщи самата певица, като качи кадри от работното място в Инстаграм. „Записвам песен за верните ми фенове – тези, които подкрепят мен и всичко, което ме прави щастлива. Ако нещо не ви харесва, значи не сте от тях“, написа звездата в социалната мрежа. Ловато качи и няколко кратки клипчета без звук за закачка с последователите си. Стана ясно и че певицата отново се е съюзила с продуцента Оук Фелдър. Двамата последно работиха заедно върху мегахита на Ловато от 2017-а „Sorry Not Sorry“. Парчето постигна световен успех и завладя музикалните класации. Междувременно Деми официлано потвърди чрез Инстаграм връзката си с Остин Уилсън. Моделът е син на професионалния скейтбордист Джордж Уилсън. Обкръжението му включва певеца Сам Смит, Диджей Калед, рапъра Матю Тайлър Мъсто. Това е вторият романс на Ловато в последно време. Само преди няколко седмици тя скъса с Майк Джонсън – участник в шоуто „The Bachelorette“. Двамата издържаха само месец. Впоследствие стана ясно, че любовта им бързо изветряла и единодушно решили да се разделят.", "date": "2019.11.16", "title": "Деми Ловато влезе в студиото"}
{"url": "https://www.standartnews.com/sport/ritsarski-orden-za-igrach-na-ludogorets-406854.html", "text": "Президентът на република Мадагаскар Андри Ражоелина удостои халфа на Лудогорец Абел Анисе и още двама играчи на националния тим с най-високата степен рицарски орден за особени заслуги към страната. Събитието се състоя вчера в столицата на островната държава Антананариво, информират от Лудогорец. Анисе, който наскоро бе избран за капитан на националния тим, и съотборниците му получиха ордените заради страхотното представяне на Мадагаскар на последните финали на Купата на Африканските нации, която се проведе през лятото в Египет. Както е известно, тимът бе абсолютен дебютант, но стигна четвъртфинал, където отстъпи на Тунис. Повечето играчи на Мадагаскар бяха удостоени със същото отличие веднага след края на надпреварата през юли, но заради ангажименти с Лудогорец Анисе пропусна първата церемония. \"Това признание ме кара да се чувствам горд. Този орден означава мното за мен\", заяви Абел Анисе, който в събота ще изведе Мадагаскар в квалификацията за купата на Африканските нации срещу Етиопия.", "date": "2019.11.16", "title": "Рицарски орден за играч на Лудогорец"}
{"url": "https://standartnews.com/kultura/noshch-na-teatrite-v-18-grada-v-blgariya-406862.html", "text": "Нощта на театрите е за седма година в България. 18 града ще се включат. Инициативата започва от Хърватска с един детски спектакъл. В момента се провежда едновременно в 11 европейски държави. \r\n \r\nНад 170 представления в стандартен и нестандартен час, пърформанси, форматни събития, дискусии, изложби, “отворени врати”,  театрални пътешествия и срещи зад кулисите, NT Live, импро театър, концерти, ателиета, фокуси, поетични рецитали, младежко творчество, изключително богата детска програма в София, Пловдив, Варна, Бургас, Стара Загора, Русе, Хасково, Благоевград, Велико Търново, Сливен, Габрово, Симитли, Добрич, Плевен, Кърджали, Смолян, Перник и Шумен ще предложи седмото издание на Нощ на театрите. \r\n \r\nТази година кампанията за инициативата е с послание „Ти променяш играта. Играта променя теб“ и е вдъхновено от взимната промяна, която се случва на зрителите и на изкуството. Над 1500 творци от различни театрални стилове стават част от европейската платформа в България и ще представят своите продукции в над 90 локации в 18 града. \r\n \r\nФорматът на Нощ на театрите няма аналог в България. \r\n \r\nОсвен смяната на Времето и експеримента с Пространството Нощта случва стотици интересни съдържания, присъединява разнообразни локации, развива програма от сутринта до полунощ, дава възможност за изява на институционален и алтернативен театър, привлича зрители и участници от различни възрасти. Всичко това прави Нощ на театрите една от най-мащабните и силни театрални инициативи в България. \r\n \r\n можете да видите цялата програма за всички градове", "date": "2019.11.16", "title": "Нощ на театрите в 18 града в България"}
{"url": "https://www.standartnews.com/sport/politsiya-pazi-trenor-sled-pismo-s-kurshum-406863.html", "text": "Треньорът на Интер Антонио Конте получава полицейска закрила, след като е получил заплашителни писма в дома си през последните дни.  Италианските медии предават, че специалистът е получил писма, съдържащи заплашителни послание, както и един куршум в плика. Това е добре позната практика на \"Апенините\", след като редица италиански политици са получили подобни писма през последните седмици.  \"Газета дело Спорт\" обаче предава, че полицейските служби са започнали разследване по случая и поне временно са осигурили на Конте охрана за дома му и по време на тренировките на Интер на тренировъчната база.  Изданието допълни, че е доста вероятно това да е просто неуместна шега, но въпреки всичко органите на реда се отнасят със завишена предпазливост към случая. ", "date": "2019.11.16", "title": "Полиция пази треньор след писмо с куршум"}
{"url": "https://www.standartnews.com/sport/khristo-stoichkov-blgarite-ne-sa-rasisti-406873.html", "text": "Един от най-великите футболисти в света сведе глава, стисна ръце между коленете, и се разплака. Така започва материал, посветен на Христо Стоичков в Daily Mail. Британският таблоид припомни сълзите на Камата от миналия месец, когато той не сдържа емоциите си по време на ТВ предаване. Причина за това стана имиджът, който страната ни си спечели с расисткия скандал по време на двубоя на националния тим срещу Англия, завършил с катастрофалния резултат 0:6. Христо Стоичков, който е анализатор на испаноезчина телевизия в Маями, призова за крайни мерки и наказания. Тогава той изгуби дар слово и  даде пълна мощ на емоциите си.„Сега съм много щастлив, защото съм в моя Маями”, заяви по телефона с чувство за хумор пред Daily Mail Стоичков. „Тогава се почувствах много зле, много зле ми беше в онази нощ. Плаках, защото трябваше. Моята държава е добра. Това не е точно така. Играл съм на този стадион много пъти и не съм чувал това никога. Никога, никога, никога”, коментира още бившият треньор. „Този проблем не съществуваше. Това е заради някои ши***и хора. Българите са много тихи, много уважаващи. Имаме голямо уважение към останалите страни, когато гостуваме също. Това сме ние.” Запитан за феновете, показващи нацистки поздрави, Стоичков каза: „Хората, които правеха това, очевидно са много глупави. Има много хора от модерното време, които са част от проблема. Този проблем не съществуваше преди. Затова съм много ядосан. Гордея се с моята страна, горд съм, че съм играл за нея и че мога да я представям. Много се говореше за инцидентите, може би прекалено дори. Нуждаем се от конкретни действия”, добави Камата. След расисткия скандал Стоичков се извини лично по телефона на Рахийм Стърлинг. „Имам много добри отношения с Чики (Бегиристайн, футболен директор на Манчестър Сити). Двамата играеха заедно в Дрийм тийма на Барселона през 90-те години, а именно Бегиристайн съдейства на носителя на Златната топка да се свърже със Стърлинг.", "date": "2019.11.16", "title": "Христо Стоичков: Българите не са расисти"}
{"url": "https://www.standartnews.com/sport/nay-interesnoto-v-sporta-po-televiziyata-dnes-406870.html", "text": "Телевизионна програма за спорт и футбол 16 ноември 10,50 ч МоtoGP, Гран при на Валенсия (трен.), МАХ sport 1 \r\n \r\n13,30 ч МоtoGP, Гран при на Валенсия (кв.), МАХ sport 1 \r\n \r\n16,00 ч Тенис, финали на АТП в Лондон, МАХ sport 1 \r\n \r\n16,00 ч Баскетбол, Нижни Новгород - Жельона Гура, Диема спорт 2 \r\n \r\n17,00 ч Формула 1, Гран при на Бразилия (трен.), Диема спорт 19,00 ч Футбол Русия - Белгия, БНТ З \r\n \r\n17,55 ч Баскетбол, Левски Лукойл - Балкан, БНТ 4 19,00 ч Футбол Русия - Белгия, БНТ З \r\n \r\n20,00 ч Формула 1, Гран при на Бразилия (кв.), Диема спорт \r\n \r\n20,45 ч Снукър, Eurosport 1 \r\n \r\n21,00 ч НХЛ, Минесота - Каролина, МАХ sport 2 21,45 ч Футбол Северна Ирландия - Холандия, БНТ 3 \r\n \r\n22,00 ч Тенис, финали на АТП в Лондон, МАХ sport 3 \r\n \r\n01,00 ч НБА, Чикаго - Бруклин, Диема спор \r\n \r\n02,00 ч НБА, Бостън - Вашингтон, МАХ sport 1 \r\n \r\n \r\n \r\n ", "date": "2019.11.16", "title": "Най-интересното в спорта по телевизията днес"}
{"url": "https://standartnews.com/sport/mladezhite-srazikha-polsha-za-evro-2021-406845.html", "text": "Младежкият национален отбор на България (до 21 години) по футбол победи Полша с 3:0 в квалификационен мач за Евро 2021. \r\nУспехът на стадион \"Славия\" в столицата върна надеждите на младежите за класиране на европейското първенство, което ще се проведе в Унгария и Словения от 13 до 27 юни 2021 г. Българите остават трети в класирането на група 5, но вече само на 2 точки от втория Полша и на три от лидера Русия. Срещата започна равностойно, но в края на първата част българите успяха да поведат с гол на Тонислав Йорданов в 43-а минута. Нападателят на Литекс се разписа след асистенция на Станислав Иванов. В 51-а минута Иванов направи 2:0 след хубаво извеждащо подаване на Лъчезар Котев. Веднага след втория гол поляците упражниха натиск и и създадоха две отлични ситуации за гол, които за радост на българския състав, пропуснаха. В 61-а минута най-добрият в този мач Станислав Иванов вкара втория си гол в мача след серия от финтове в наказателното поле и мощен удар под гредата. Полша доигра мача в намален състав след втори жълт картон на Карол Фила.", "date": "2019.11.16", "title": "Младежите сразиха Полша за Евро 2021"}
{"url": "https://standartnews.com/sport/koi-otbori-oshche-otivat-na-evro-2020-406847.html", "text": "Резултати от квалификациите за европейско първенство по футбол през 2020 година при мъжете:  Дания - Гибралтар 6:0 и Швейцария - Грузия 1:0. : Норвегия - Фарьорски острови 4:0, Испания - Малта 7:0 и Румъния - Швеция 0:2. Отборите на Испания и Швеция се класираха за шампионата. Армения - Гърция 0:1, Финландия - Лихтенщайн 3:0 и Босна и Херцеговина - Италия 0:3. Италия и Финландия са финалисти.", "date": "2019.11.16", "title": "Кои отбори още отиват на Евро 2020"}
{"url": "https://www.standartnews.com/sport/bayern-veche-e-s-nov-prezident-406893.html", "text": "Краят на ерата Ули Хьонес в немския футболен гранд Байерн (Мюнхен) настъпи. 67-годишният Хьонес се раздели с клуба със сълзи на очи по време на общото събрание на клуба в олимпийската арена в Мюнхен в присъствието на около 9000 делегати. \r\n\"Дадохте ми страхотни години в Байерн\", обърна се Хьонес към клубните членове, които малко по-късно избраха единодушно бившия шеф на Адидас - Херберт Хайнер за нов президент на клуба. \r\nУли Хьонес е в Байерн от 50 години. Той игра за отбора в периода 1970-1979 година, след което бе генерален мениджър на клуба в продължение на 30 години и президент на баварците от 2010 година, с кратко прекъсване заради престой в затвора за укриване на данъци. \r\nХьонес оставя Байерн в отлично състояние, като клубът генерира рекорден оборот от 750,4 м илиона евро за сезон 2018-19. \r\nПо време на събранието на клуба стана ясно, че временният старши треньор на Байерн Ханзи Флик ще остане начело на шампионите поне до Коледа. \r\nФлик пое поста след уволнението на Нико Ковач и спечели и двата си мача начело на Байерн - срещу Олимпиакос в Шампионска лига и срещу Борусия Дортмунд в Бундеслигата. \r\n\"Говорих с Ханзи и той ми каза, че репортерите постоянно го питат дали ще води отбора в следващия мач. Мога да кажа, че Ханзи ще бъде начело на Байерн поне до Коледа, а може да остане и след това\", каза директорът на клуба Карл-Хайнц Румениге.i", "date": "2019.11.16", "title": "Байерн вече е с нов президент"}
{"url": "https://standartnews.com/sport/ferari-dade-zayavka-za-uspekh-v-braziliya-406848.html", "text": "Пилотите на Ферари Себастиан Фетел и Шарл Льоклер заеха първите две места във втората свободна тренировка в Бразилия и дадоха надежди на феновете на черните кончета за силен уикенд на „Интерлагос”. \r\nМакс Верстапен даде трето време, а Валтери Ботас и Люис Хамилтън за Мерцедес бяха 4-и и 5-и. Разликите обаче бяха минимални, като първите петима бяха събрани в малко повече от 2 десети. \r\nСтигна се до някои интересни моменти, при които Хамилтън и Ботас едва не се удариха, което доведе до гневна реакция на Люис към съотборника му при Сребърните стрели. \r\nТака или иначе квалификацията днес се очертава доста отворена заради минималните разлики и късата писта. Роберт Кубица удари своя Уилямс излизайки от пистата, докато в Торо Росо имаха проблеми с двигателите си. \r\nИначе няколко часа преди това първата свободна тренировка се проведе на изсъхваща писта, като пилотите караха с гуми интермедия, а най-бърз бе Алекс Албон, който обаче се удари.", "date": "2019.11.16", "title": "Ферари даде заявка за успех в Бразилия"}
{"url": "https://www.standartnews.com/sport/pochina-izvesten-nash-shchangist-406894.html", "text": "Само на 58-годишна възраст внезапно почина изтъкнатият български състезател по вдигане на тежести Минчо Пашов. Той е Роден е на 7 ноември 1961 г. в Шишманци, Пловдивско. На олимпийските игри в Москва той извоюва бронзов медал в категория 67.5 кг. Това е и неговото първото участие при мъжете. Започва да тренира през 1972 г. при големия специалист Ганчо Карушков. Завършва ССУ \"В. Левски\". Дебютира в националния отбор на световното първенство за юноши в София през 1977 г., където се класира на трето място. Това е първото му голямо официално състезание в кариерата. Състезава се за Марица (19721981), ЦСКА (19811982) и Левски (19821986). Дипломира се и в НСА. През 1980 и 1981 г. е световен шампион за младежите. Трикратен световен и европейски шампион за мъже в категория 75 кг за 1981, 1982 и 1985 г. На турнира \"Черно море\" във Варна (алтернативен на олимпиадата) през 1984 г. поставя световен рекорд от 212,5 кг в изтласкването. На шампионата на света през 1982 г. в Любляна двамата с Янко Русев събарят 4 световни рекорда в категория 75 кг.", "date": "2019.11.16", "title": "Почина известен наш щангист"}
{"url": "https://standartnews.com/sport/blgariya-s-3-medala-na-turnira-v-pamet-na-naim-406846.html", "text": "Един златен и два бронзови медала в двубоите завоюваха българските щанги на започналия в петък Газиантеп (Турция) първи мемориален турнир в памет на легендарния трикратен олимпийски шампион Наим Сюлейманоглу. \r\nВ кат. 67 кг Стилян Гроздев грабна титлата с три първи места – в двубоя и в отделните движения. Представителят на русенската школа с лични треньори Кръстина и Радослав Атанасови спечели изхвърлянето със 133 кг, след това отнесе конкуренцията и в изтласкването със 163 кг, за да триумфира в общото класиране с 296 кг. \r\nМалко по-рано на подиума в Газиантеп първа от нашите при най-леките в кат. 49 кг излезе Даниела Пандова. Тя спечели бронз в двубоя със 158 кг, плюс бронзовите отличия в отделните движения с 67 кг изхвърляне и с \r\n91 кг изтласкване. \r\nПо същия начин три трети места извоюва другата ни представителка при жените Мая Иванова. В кат. 55 кг тя сърба двубой 174 кг (75 кг \r\nизхвърляне и 99 кг изтласкване). \r\n„Турнирът е много силен, като малко световно първенство. В Газиантеп пристигнаха щангисти от 28 държави, тъй като надпреварата е олимпийска квалификация,“ заяви старши треньорът на националните отбори Иван Иванов, олимпийски шампион от Барселона 1992. \r\n \r\nВ събота в кат. 81 се очакват изявите на европейския шампион и бронзов медалист от световното тази година Божидар Андреев, а \r\nбългарското участие ще завърши в неделя с опитите на Васил Господинов в кат. 109 кг.", "date": "2019.11.16", "title": "България с 3 медала на турнира в памет на Наим"}
{"url": "https://www.standartnews.com/sport/mladezhite-srazikha-polsha-za-evro-2021-406845.html", "text": "Младежкият национален отбор на България (до 21 години) по футбол победи Полша с 3:0 в квалификационен мач за Евро 2021. \r\nУспехът на стадион \"Славия\" в столицата върна надеждите на младежите за класиране на европейското първенство, което ще се проведе в Унгария и Словения от 13 до 27 юни 2021 г. Българите остават трети в класирането на група 5, но вече само на 2 точки от втория Полша и на три от лидера Русия. Срещата започна равностойно, но в края на първата част българите успяха да поведат с гол на Тонислав Йорданов в 43-а минута. Нападателят на Литекс се разписа след асистенция на Станислав Иванов. В 51-а минута Иванов направи 2:0 след хубаво извеждащо подаване на Лъчезар Котев. Веднага след втория гол поляците упражниха натиск и и създадоха две отлични ситуации за гол, които за радост на българския състав, пропуснаха. В 61-а минута най-добрият в този мач Станислав Иванов вкара втория си гол в мача след серия от финтове в наказателното поле и мощен удар под гредата. Полша доигра мача в намален състав след втори жълт картон на Карол Фила.", "date": "2019.11.16", "title": "Младежите сразиха Полша за Евро 2021"}
{"url": "https://standartnews.com/sport/politsiya-pazi-trenor-sled-pismo-s-kurshum-406863.html", "text": "Треньорът на Интер Антонио Конте получава полицейска закрила, след като е получил заплашителни писма в дома си през последните дни.  Италианските медии предават, че специалистът е получил писма, съдържащи заплашителни послание, както и един куршум в плика. Това е добре позната практика на \"Апенините\", след като редица италиански политици са получили подобни писма през последните седмици.  \"Газета дело Спорт\" обаче предава, че полицейските служби са започнали разследване по случая и поне временно са осигурили на Конте охрана за дома му и по време на тренировките на Интер на тренировъчната база.  Изданието допълни, че е доста вероятно това да е просто неуместна шега, но въпреки всичко органите на реда се отнасят със завишена предпазливост към случая. ", "date": "2019.11.16", "title": "Полиция пази треньор след писмо с куршум"}
{"url": "https://standartnews.com/sport/ritsarski-orden-za-igrach-na-ludogorets-406854.html", "text": "Президентът на република Мадагаскар Андри Ражоелина удостои халфа на Лудогорец Абел Анисе и още двама играчи на националния тим с най-високата степен рицарски орден за особени заслуги към страната. Събитието се състоя вчера в столицата на островната държава Антананариво, информират от Лудогорец. Анисе, който наскоро бе избран за капитан на националния тим, и съотборниците му получиха ордените заради страхотното представяне на Мадагаскар на последните финали на Купата на Африканските нации, която се проведе през лятото в Египет. Както е известно, тимът бе абсолютен дебютант, но стигна четвъртфинал, където отстъпи на Тунис. Повечето играчи на Мадагаскар бяха удостоени със същото отличие веднага след края на надпреварата през юли, но заради ангажименти с Лудогорец Анисе пропусна първата церемония. \"Това признание ме кара да се чувствам горд. Този орден означава мното за мен\", заяви Абел Анисе, който в събота ще изведе Мадагаскар в квалификацията за купата на Африканските нации срещу Етиопия.", "date": "2019.11.16", "title": "Рицарски орден за играч на Лудогорец"}
{"url": "https://standartnews.com/sport/kyustendil-priema-balkanskiya-maraton-406865.html", "text": "Кюстендил ще бъде домакин на националния и балкански шампионат по маратон и полумаратон, който ще се състои на 20 септември 2020 година. Това бе обявено официално на пресконференция в града. Трасето беше представено днес от Добромир Карамаринов - президент на Българската федерация по лека атлетика (БФЛА), който наскоро беше преизбран за президент на Асоциацията на балканските атлетически федерации, а също така стана и първия българин член на Съвета на Международната федерация по лека атетика. Той благодари на община Кюстендил, че след дълга пауза отново подават ръка на леката атлетика. \"Надявам се, че отличната организация и соидните наградни фондове за състезанието на 20 септември ще доведат в Кюстендил много елитни атлети, коментира Карамаринов. С представянето на маршрута за маратона беше открита и регистрацията на участниците. До Нова година цената за записване ще е 20 лв или 10 евро, обяви координатора на маратона Антон Бонов. Очакванията са в най-голямата спортна проява в Кюстендил за 2020 да учасват около 500 състезатели от всичките 21 страни членки на АБАФ, както и много атлети от други държави. С включването си в маратона Кюстендил пък става част от семейството на \"Рън България\" на БФЛА, заедно със състезанията в София, Луковит, Пазарджик, Поморие и участници от Цариброд (Сърбия). \r\nСтартът на маршрута ще бъде от площад \"Велбъжд\" в Кюстендил, като ще премине през селата Граница, Багренци, Жабокрът и ще завърши в Кюстендил с обиколка около културно-историческите забележителности в града. Дължината на пълната обиколка е 21.1 км. \r\n\"С участието на Кюстендил се цели вниманието да се насочи и към по-малките градове\", каза Антон Бонов, координатор в Българската федерация по лека атлетика и допълни, че така \"ще се популяризира красотата на кюстендилския край\". На пресконференцията гост бе и Радмила Рангелова, зам.кмет на община Кюстендил. Тя благодари специално на БФЛА, че чрез маратона Кюстендил се нарежда до големите градове, които ще приемат състезания от календара на АБАФ. Легендарната атлетка от града ветелина Кирилова също приветства решението нейния роден град да стане домакин на стартовете от балканския маратон и полумаратон. \r\nКюстендил трябваше да бъде домакин и на церемонията \"Атлет на България\" днес, но поради заминаването на Ивет Лалова за Сан Франциско, в града се състоя само церемония по награждаване на атлетите на Кюстендил. Наградени бяха Емил Кръстев - национален шампион на 400 м в зала, Валерия Кадийска и Ралица Димитрова.", "date": "2019.11.16", "title": "Кюстендил приема балканския маратон"}
{"url": "https://standartnews.com/sport/nay-interesnoto-v-sporta-po-televiziyata-dnes-406870.html", "text": "Телевизионна програма за спорт и футбол 16 ноември 10,50 ч МоtoGP, Гран при на Валенсия (трен.), МАХ sport 1 \r\n \r\n13,30 ч МоtoGP, Гран при на Валенсия (кв.), МАХ sport 1 \r\n \r\n16,00 ч Тенис, финали на АТП в Лондон, МАХ sport 1 \r\n \r\n16,00 ч Баскетбол, Нижни Новгород - Жельона Гура, Диема спорт 2 \r\n \r\n17,00 ч Формула 1, Гран при на Бразилия (трен.), Диема спорт 19,00 ч Футбол Русия - Белгия, БНТ З \r\n \r\n17,55 ч Баскетбол, Левски Лукойл - Балкан, БНТ 4 19,00 ч Футбол Русия - Белгия, БНТ З \r\n \r\n20,00 ч Формула 1, Гран при на Бразилия (кв.), Диема спорт \r\n \r\n20,45 ч Снукър, Eurosport 1 \r\n \r\n21,00 ч НХЛ, Минесота - Каролина, МАХ sport 2 21,45 ч Футбол Северна Ирландия - Холандия, БНТ 3 \r\n \r\n22,00 ч Тенис, финали на АТП в Лондон, МАХ sport 3 \r\n \r\n01,00 ч НБА, Чикаго - Бруклин, Диема спор \r\n \r\n02,00 ч НБА, Бостън - Вашингтон, МАХ sport 1 \r\n \r\n \r\n \r\n ", "date": "2019.11.16", "title": "Най-интересното в спорта по телевизията днес"}
{"url": "https://standartnews.com/sport/khristo-stoichkov-blgarite-ne-sa-rasisti-406873.html", "text": "Един от най-великите футболисти в света сведе глава, стисна ръце между коленете, и се разплака. Така започва материал, посветен на Христо Стоичков в Daily Mail. Британският таблоид припомни сълзите на Камата от миналия месец, когато той не сдържа емоциите си по време на ТВ предаване. Причина за това стана имиджът, който страната ни си спечели с расисткия скандал по време на двубоя на националния тим срещу Англия, завършил с катастрофалния резултат 0:6. Христо Стоичков, който е анализатор на испаноезчина телевизия в Маями, призова за крайни мерки и наказания. Тогава той изгуби дар слово и  даде пълна мощ на емоциите си.„Сега съм много щастлив, защото съм в моя Маями”, заяви по телефона с чувство за хумор пред Daily Mail Стоичков. „Тогава се почувствах много зле, много зле ми беше в онази нощ. Плаках, защото трябваше. Моята държава е добра. Това не е точно така. Играл съм на този стадион много пъти и не съм чувал това никога. Никога, никога, никога”, коментира още бившият треньор. „Този проблем не съществуваше. Това е заради някои ши***и хора. Българите са много тихи, много уважаващи. Имаме голямо уважение към останалите страни, когато гостуваме също. Това сме ние.” Запитан за феновете, показващи нацистки поздрави, Стоичков каза: „Хората, които правеха това, очевидно са много глупави. Има много хора от модерното време, които са част от проблема. Този проблем не съществуваше преди. Затова съм много ядосан. Гордея се с моята страна, горд съм, че съм играл за нея и че мога да я представям. Много се говореше за инцидентите, може би прекалено дори. Нуждаем се от конкретни действия”, добави Камата. След расисткия скандал Стоичков се извини лично по телефона на Рахийм Стърлинг. „Имам много добри отношения с Чики (Бегиристайн, футболен директор на Манчестър Сити). Двамата играеха заедно в Дрийм тийма на Барселона през 90-те години, а именно Бегиристайн съдейства на носителя на Златната топка да се свърже със Стърлинг.", "date": "2019.11.16", "title": "Христо Стоичков: Българите не са расисти"}
{"url": "https://standartnews.com/sport/bayern-veche-e-s-nov-prezident-406893.html", "text": "Краят на ерата Ули Хьонес в немския футболен гранд Байерн (Мюнхен) настъпи. 67-годишният Хьонес се раздели с клуба със сълзи на очи по време на общото събрание на клуба в олимпийската арена в Мюнхен в присъствието на около 9000 делегати. \r\n\"Дадохте ми страхотни години в Байерн\", обърна се Хьонес към клубните членове, които малко по-късно избраха единодушно бившия шеф на Адидас - Херберт Хайнер за нов президент на клуба. \r\nУли Хьонес е в Байерн от 50 години. Той игра за отбора в периода 1970-1979 година, след което бе генерален мениджър на клуба в продължение на 30 години и президент на баварците от 2010 година, с кратко прекъсване заради престой в затвора за укриване на данъци. \r\nХьонес оставя Байерн в отлично състояние, като клубът генерира рекорден оборот от 750,4 м илиона евро за сезон 2018-19. \r\nПо време на събранието на клуба стана ясно, че временният старши треньор на Байерн Ханзи Флик ще остане начело на шампионите поне до Коледа. \r\nФлик пое поста след уволнението на Нико Ковач и спечели и двата си мача начело на Байерн - срещу Олимпиакос в Шампионска лига и срещу Борусия Дортмунд в Бундеслигата. \r\n\"Говорих с Ханзи и той ми каза, че репортерите постоянно го питат дали ще води отбора в следващия мач. Мога да кажа, че Ханзи ще бъде начело на Байерн поне до Коледа, а може да остане и след това\", каза директорът на клуба Карл-Хайнц Румениге.i", "date": "2019.11.16", "title": "Байерн вече е с нов президент"}
{"url": "https://standartnews.com/sport/pochina-izvesten-nash-shchangist-406894.html", "text": "Само на 58-годишна възраст внезапно почина изтъкнатият български състезател по вдигане на тежести Минчо Пашов. Той е Роден е на 7 ноември 1961 г. в Шишманци, Пловдивско. На олимпийските игри в Москва той извоюва бронзов медал в категория 67.5 кг. Това е и неговото първото участие при мъжете. Започва да тренира през 1972 г. при големия специалист Ганчо Карушков. Завършва ССУ \"В. Левски\". Дебютира в националния отбор на световното първенство за юноши в София през 1977 г., където се класира на трето място. Това е първото му голямо официално състезание в кариерата. Състезава се за Марица (19721981), ЦСКА (19811982) и Левски (19821986). Дипломира се и в НСА. През 1980 и 1981 г. е световен шампион за младежите. Трикратен световен и европейски шампион за мъже в категория 75 кг за 1981, 1982 и 1985 г. На турнира \"Черно море\" във Варна (алтернативен на олимпиадата) през 1984 г. поставя световен рекорд от 212,5 кг в изтласкването. На шампионата на света през 1982 г. в Любляна двамата с Янко Русев събарят 4 световни рекорда в категория 75 кг.", "date": "2019.11.16", "title": "Почина известен наш щангист"}
{"url": "https://standartnews.com/sport/momcheto-si-otiva-406915.html", "text": "Дългогодишният капитан на националния отбор на България – Ивелин Попов, заяви, че се оттегля от тима. Нападателят бе категоричен, че срещата с Чехия ще е последната, в която ще носи националната фланелка, съобщава гонг. „Надявам се да започна от първата минута, защото обявявам, че утре ще ми е последният мач за националния. Изчаках да се класираме за баражите – успяхме, през Лигата на нациите. 32-годишен съм, имам 90 мача и 12 години винаги съм бил част от националния отбор. Трябва да се смени поколението”, сподели Попов. Селекционерът на тима ни Георги Дерменджиев пък каза, че Попето може да помогне на отбора и в мачовете за Лигата на нациите.", "date": "2019.11.16", "title": "Момчето си отива"}
{"url": "https://standartnews.com/sport/blgariya-s-novo-zlato-ot-turnira-za-naim-406911.html", "text": "Нов златен медал за България спечели Божидар Андреев на продължаващия в турския град Газиантеп голям международен турнир по вдигане на тежести в памет на легендарния Наим Сюлейманоглу.  В кат. 81 кг Андреев грабна титлата с двубой 352 кг. В изхвърлянето възпитаникът на сливенската школа с треньор Пламен Братойчев се класира трети със 155 кг, но в изтласкването обаче той беше безапелационен и със 197 кг си осигури златото и в движението, и в крайното класиране.  Така България вече има четири медала и двама шампиони само в двубоите на мемориала в памет на Наим, който е олимпийска квалификация за игрите в Токио 2020. Вчера Стилян Гроздев отнесе конкуренцията за титлата в кат. 67 кг, а Даниела Пандова и Мая Иванова спечелиха бронзови медали съответно в кат. 49 кг и 55 кг.  Последният български представител в Газиантеп е Васил Господинов, той ще вдига утре, неделя, в кат. 109 кг. ", "date": "2019.11.16", "title": "България с ново злато от турнира на Наим"}
{"url": "https://standartnews.com/sport/tsska-sofiya-padna-v-solun-406918.html", "text": "Още в началото на срещата гръцкия тим започна по-активно, като ЦСКА изключително трудно задържаше топката под сериозната преса. В 9-та минута, след хубава многоходова атака, топката стигна до краката на Мансини на левия фланг, но ударът му беше слаб и попадна право в ръцете на Крустиян Сотиров.  Десет минути по-късно все пак натискът на домакините даде своя резултат върху светлинното табло на стадиона. След центриране от левия фланг на Мартинес на задната греда се оказа напълно непокрит нападателят Мансиси, който намери топката от въздуха за 1:0.  Момчетата на Крушчич постепенно намериха своя ритъм и даже имаха претенции за дузпа в 29-та минута. След центрираме от ъглов удар гамбиецът Али Соу се извиси най-високо, насочи хубав удар към вратата на Цилингирис, но шутът в крайна сметка беше блокиран и изчистен. Българският тим имаше претенции за игра с ръка при блокирания удар, но те не бяха уважени от главния рефер. Осем минути по-късно Арис нанесе втори тежък удар. Мансини се оказа непокрит на около 25 метра от вратата на Сотиров и опита своя мерник отдалеч. Българският вратар се справи добре първоначално. След това обаче Ларсон пласира центриране, успоредно на гол линията на вратата на ЦСКА и от 1 метър нямаше как да сбърка Тонсо за 2:0. В началото на втората част двата тима си размениха по едно положение. В 48-та минута Мартинес изпробва мерника си от далеч, но шутът му минава встрани от вратата на резервата Илия Шаламанов. Три минути по-късно Рубен Пинто получи топката на границата на наказателното поле, но стреля безкрайно неточно. В 59-та минута дойде чудесна възможност за гостите да намалят изоставането си. Вив Соломон-Отабор открадна топката на средата на терена, преодоля последния централне бранител и нанесе хубав удар от малък удар, но вратаря на Арис беше на място, за да избие. В 66-та минута домакините от Солун изпуснаха чисто положение да направят резултата класически. След центриране от десния фланк топката отново стигна до Мартинес около точката на дузпата. Той преодоля един съперник и стреля, но ударът му беше париран майсторски от Шаламанов. Десет минути преди края на срещата отново Мартинес от състава на гърците имаше шанс, за да направи резултата класически. След хубавия пас с пета, който получи нападателят на Арис, той преодоля Гълъбов и стреля в далечния ъгъл на вратата на Шаламанов, но младият вратар се справи отлично. До края на срещата нови попадения в двете врати не паднаха и така момчетата на Милош Крушчич допуснаха загуба с 0:2 в тази контролна среща.", "date": "2019.11.16", "title": "ЦСКА-София падна в Солун"}
{"url": "https://standartnews.com/sport/tsitsipas-e-na-final-v-london-406917.html", "text": "Гръцкият тенисист Стефанос Циципас продължава да изумява с представянето си през сезона. Днес той победи на полуфинала на Мастърс-а в Лондон не кой да е, а легендата Роджър Федерер с 6:3, 6:4. Така дебютантът се класира за финала на турнира и ще се изправи утре срещу победителя от другия полуфинал Александър Зверев - Доминик Тийм, който ще се играе тази вечер от 22,00 ч, Циципас стана първия грък, който стига до финал в Лондон. В първия сет срещу Федерер всичко се реши от един единствен пробив, който падна във втория гейм. Циципас се измъчи сериозно, за да спечели маратонски последен девети гейм. В него той пропиля цели шесет сетбола и спаси две точки за връщане на пробива. Преди това той имаше също инфарктни моменти и в седмия гейм, в който бе принуден да спасява изоставане от 0:40. Вторият сет започна отлично за Цици и той проби в третия гейм, но веднага след това Маестрото успя да се пребори и да върне пробива. В петия гейм обаче гръцкият тенисист стигна отново до пробив аванс и след това успя да го задържи до самия край.", "date": "2019.11.16", "title": "Циципас е на финал в Лондон"}
{"url": "https://standartnews.com/biznes/shopskata-salata-poskpna-s-27-406912.html", "text": "Започналото поскъпване на храните от началото на ноември продължава втора седмица. Зеленчуците, плодовете и другите хранителни продукти по тържищата на страната са скочили с нови 2.7% към 15 ноември спрямо предходната седмица (4 - 8 ноември), съобщава infostock.bg. Преди това в продължение на шест поредни седмици от края на септември беше отчетено постоянно поевтиняване. В периода 11 - 15 ноември индексът на тържищните цени (ИТЦ), който се поддържа от Държавната комисия по стоковите борси и тържищата (ДКСБТ) и отразява динамиката на цените на хранителните стоки на едро, е на ниво от 1.420 пункта, докато в края на предходната седмица беше 1.383. В предишните шест поредни седмици беше отчетено поевтиняване между 0.5% и 3.0%. През миналата седмица от зеленчуците най-много са поскъпнали оранжерийните домати и краставици, при плодовете с по-високи цени са ябълките, а при млечните, месните и другите храни най-много са поскъпнали яйцата и олиото. В периода 11 - 15 ноември цените на едро на продуктите за класическата шопска салата (домати, краставици, лук, сирене и олио) са поскъпнали с 2.7%, заради по-високите цени на краставиците и доматите. От началото на годината Индексът на тържищните цени се е понижил с 1.4%, а на годишна база, спрямо 16 ноември 2018 година, се е повишил с 4.1%. Базовото ниво на индекса от 1.000 пункта е от 2005 година. Оранжерийни домати -  Оранжерийни краставици -  Зелени чушки  -  Картофите -  Зеле -  Моркови-  Ябълки -  Лимони -  Банани -  Яйца - +5.3% до 0.20 лв./бр. Олио - +3.1% до 2.01 лв./литър) Ориз - +2.6% до 1.95 лв./кг Траен варено-пушен салам +1.3% до 8.00 лв./кг      ", "date": "2019.11.16", "title": "Шопската салата поскъпна с 2,7%"}
{"url": "https://standartnews.com/sport/tiym-i-tsitsipas-shche-opredelyat-shampiona-v-london-406932.html", "text": "Доминик Тийм (Ав) се класира за своя първи финал на заключителния тенис турнир на ATP в Лондон, след като детронира тази вечер действащия шампион Александър Зверев (Гер) със 7:5, 6:3. Така утре за титлата в Лондон ще спорят дебютантите Стефанос Циципас (Гърция) и Доминик Тийм. Досега двамата са играли 6 мача помежду си, като австриецът води с 4:2 победи. В първия сет на полуфинала Доминик в два от геймовете, в които подаваше успя някак си да се спаси от пробив. Той нанесе решителния удар в частта, в последния дванадесети гейм, след като проби подаването на германеца и така спечели сета. Във втория сет всичко се реши след един единствен пробив, който падна в шестия гейм и бе в полза на Тийм. След това той успя да си спечели всяко едно от подаванията и в крайна сметка стигна до успеха в срещата. В предните години Доминик Тийм винаги отпадаше в груповата фаза на турнира в Лондон. Сега обаче пренаписа историята.", "date": "2019.11.16", "title": "Тийм и Циципас ще определят шампиона в Лондон"}
{"url": "https://standartnews.com/biznes/chasove-do-trga-na-aramko-chakat-kitaytsi-406924.html", "text": "Часове преди началото на историческия търг за първична продажба на акции на най-голямата петролна компания \"Сауди Арамко“, стана ясно, че китайци с голяма доза вероятност ще участват на борсата на Саудитска Арабия, а властите в Риад не са доволни от интереса към акциите на петролния гигант, съобщи \"Файненшъл Таймс\". Позоваването е на банкери, близки до първичното публично предлагане на компанията, пише изданието, цитирано от БНР. Самото заявяване за покупка на книжа ще започне от утре, като за институционални инвеститори срокът е до 4 декември, а за по-индивидуалните участници - до 28 ноември. От самия проспект на \"Арамко\" не стават ясни редица детайли. Компанията ще търси продажбата на 0,5 на сто от акциите си, като от саудитските власти се надяват на сериозен интерес от международни инвеститори. По време на т.нар. роудшоу са направени посещения в Русия и Китай с цел представяне на възможностите за инвестиции в компанията. Повечето анализатори очакват именно от Пекин да дойде интерес, защото Китай купува саудитски петрол, а и самата държава анонсира възможност да налее 10 милиарда долара в подобна инвестиция. Борсовата търговия на \"Арамко\" е шанс за модернизиране на икономиката на Саудитска Арабия, която е изключително зависима от петрол. Страната е най-големият производител във формата ОПЕК +, а резултатите от първичното публично предлагане ще станат ясни ден преди картелът и партньорите му да се съберат на последното си за годината заседание във Виена.", "date": "2019.11.16", "title": "Часове до търга на „Арамко“, чакат китайци"}
{"url": "https://standartnews.com/biznes/milko-kalaydzhiev-s-yaka-globa-za-kshchata-za-gosti-406927.html", "text": "253 къщи за гости ще трябва да върнат общо 46,4 млн. лв. Това е резултатът от проверката на Държавен фонд „Земеделие” на всички обекти, които са направени с европари по програмата за развитие на селските райони за периода 2007-2013 г. Инспектирана е документацията на 276 от общо 288 къщи за гости. На 157 обекта е наложена пълна санкция. Сред тях са къщите за гости на бившия заместник-министър на икономиката Александър Манолев и на певеца Милко Калайджиев. Останалите 95 са с частична глоба. Изрядни се оказали едва 23 обекта, съобщи Нова телевизия. Най-честото нарушение е, че къщите не се използват по предназначение. Освен това, редовно не се изпълнявал ангажиментът за нови работни места. Липсвали и материални активи, купени с отпуснатите европейски средства.  ", "date": "2019.11.16", "title": "Милко Калайджиев с яка  глоба за къщата за гости"}
{"url": "https://standartnews.com/svyat/arestuvakha-komandir-na-idil-v-ukrayna-406857.html", "text": "Високопоставен командир на \"Ислямска държава\" е арестуван в Украйна след операция, проведена с помощта на грузинската полиция и ЦРУ, съобщиха украинските служби за сигурност, цитирани от AFP. Грузинският гражданин, известен като Ал Бара Шишани, по-рано е бил заместник на командира от „Ислямска държава“ Омар ал Шишани (\"Омар Чеченецът\"), съобщават от украинските служби за сигурност (СБУ) в изявление. Омар ал Шишани е бил високопоставен грузински чеченски джихадист, който е бил убит при въздушен удар на водената от САЩ коалиция в Сирия през 2016 година. Ал Бара Шишани е напуснал Сирия през 2016 г. и е отишъл в Турция, откъдето \"е продължил да координира\" дейностите на \"Ислямска държава\", съобщиха от СБУ. Той е пристигнал нелегално в Украйна миналата година, използвайки фалшив паспорт и е бил арестуван близо до къщата си в киевско предградие. Според Рами Абдел Рахман, ръководител на Сирийската обсерватория за човешки права, базирана във Великобритания, Ал Бара Шишани обаче не е високопоставен командир от „Ислямска държава“, а \"обикновен боец\". Грузинската служба за сигурност разкри истинското му име като Цезар Токошашвили и заяви, че е издирван като \"член на терористична организация.", "date": "2019.11.16", "title": "Арестуваха командир на ИДИЛ в Украйна"}
{"url": "https://standartnews.com/biznes/bil-geyt-otnovo-e-nomer-1-po-pari-406931.html", "text": "Съоснователят на компютърния гигант \"Майкрософт\" Бил Гейтс отново е най-богатият човек в света.  Той оглави класацията на \"Блумбърг\", като изпревари ръководителя на най-голямата компания за интернет търговия \"Амазон\" Джеф Безос.  Състоянието на Гейтс се оценява на 110 милиарда долара, а на Безос - на 109 милиарда.  Трети по богатство е Моет Хенеси - ръководител на френската компания за луксозни стоки \"Луи Вюитон\". Агенция Блумбърг отбелязва, че за растежа на доходите на Гейтс може да е повлияло решението на американското военно министерство да даде на Майкрософт, а не на Амазон, договор на стойност 10 милиарда долара за облачни услуги. ", "date": "2019.11.16", "title": "Бил Гейтс отново е номер 1 по пари"}
{"url": "https://standartnews.com/svyat/zatvaryat-nay-golyamoto-letishche-v-grenladniya-406886.html", "text": "Най-голямото летище в Гренландия ще бъде затворено заради климатичните промени. Летището северно от столицата Нуук обслужва 11 000 самолета годишно и служи за база за пътувания из огромния остров. Причината за затварянето е разтопяването на пермафроста. Вечно замръзналата земя, върху която е построено летището, започна да се топи от по-високите температури. Това причинява напуквания и пропадания на пистите. Според управата на летището до 5 години дейността им ще е невъзможна. Гренландия ще се принуди да строи ново летище, като разчита на помощ от Военновъздушните сили на Дания за осъществяването на проекта.", "date": "2019.11.16", "title": "Затварят най-голямото летище в Гренладния"}
{"url": "https://standartnews.com/svyat/bil-geytsi-si-vrna-titlata-nay-bogat-406871.html", "text": "Основателят на Microsoft Бил Гейтс отново стъпи на върха на най-богятите, задминавайки президента на Amazon Джеф Безос в ноемврийската класация на милиардерите на Bloomberg. По данни на агенцията, връщането на Бил Гейтс на първото място е заради сключения договор между Microsoft и Пентагона за 10 милиарда долара за създаване на \"облачна\" инфраструктуры за данни от военното ведомство. Споразумението вдигна акциите на Microsoft и увеличи състоянието на Гейтс до 110 миллиарда долара. Безос остава на второ мясо със състояние от 109 миллиарда. В тройката на лидерите влиза и президента на Louis Vuitton Moët Hennessy Бернар Арно, чиито активи се оценяват на 103 милиарда долара.", "date": "2019.11.16", "title": "Бил Гейтс си върна  титлата „Най-богат“"}
{"url": "https://standartnews.com/svyat/vuchich-e-priet-po-speshnost-v-bolnitsa-406858.html", "text": "Сръбският президент Александър Вучич е приет по спешност във Военно-медицинската академия /ВМА/ в Белград.  Той е настанен късно снощи поради “сърдечно-съдови проблеми”, съобщиха от секретариата на президентството, предаде БГНЕС. Очаквайте подробности!  ", "date": "2019.11.16", "title": "Вучич е приет по спешност в болница"}
{"url": "https://standartnews.com/svyat/uzhas-v-kataluniya-60-khil-izlizat-na-ulitsata-406909.html", "text": "Каталуния се готви за пълна блокада. Подкрепящи отделянето от Испания организации обещават мащабни протести и демонстрации. Палатков лагер затвори главните улици в столицата на Каталуния. Основната демонстрация утре, като шествието ше се проведе от 9.00 до 14:30 часа. До този момент около 60 хиляди души са заявили участие. Каталуния е разтърсвана от масови протести от средата на октомври, когато деветима сепаратистки лидери получиха присъди заради ролята си в организирането на референдума за независимост, обявен от Върховния съд на Испания за незаконен. Гражданското неподчинение придоби нов израз, след като групата за действие \"Демократично цунами\" призова за блокиране на границата с Франция. Целта е да се подтикне международната общност да убеди централната власт в Мадрид да седне на масата за преговори. Демонстрантите бяха призовани да се съберат на различни железопътни гари на града, за да \"блокират\" изцяло столицата на автономния регион. В допълнение, протестиращите продължават да пристигат на градската гара \"Сантс\". На място вече има усилено полицейско присъствие.  ", "date": "2019.11.16", "title": "Ужас в Каталуния! 60 хил. излизат на улицата"}
{"url": "https://www.standartnews.com/sport/blgariya-s-novo-zlato-ot-turnira-za-naim-406911.html", "text": "Нов златен медал за България спечели Божидар Андреев на продължаващия в турския град Газиантеп голям международен турнир по вдигане на тежести в памет на легендарния Наим Сюлейманоглу.  В кат. 81 кг Андреев грабна титлата с двубой 352 кг. В изхвърлянето възпитаникът на сливенската школа с треньор Пламен Братойчев се класира трети със 155 кг, но в изтласкването обаче той беше безапелационен и със 197 кг си осигури златото и в движението, и в крайното класиране.  Така България вече има четири медала и двама шампиони само в двубоите на мемориала в памет на Наим, който е олимпийска квалификация за игрите в Токио 2020. Вчера Стилян Гроздев отнесе конкуренцията за титлата в кат. 67 кг, а Даниела Пандова и Мая Иванова спечелиха бронзови медали съответно в кат. 49 кг и 55 кг.  Последният български представител в Газиантеп е Васил Господинов, той ще вдига утре, неделя, в кат. 109 кг. ", "date": "2019.11.16", "title": "България с ново злато от турнира на Наим"}
{"url": "https://standartnews.com/svyat/po-5000-evro-pomoshch-za-navodnenite-venetsiantsi-406910.html", "text": "По 5000 евро помощ могат да получат пострадалите в наводненията венецианци. За магазините и предприятията помощта може да е 20 000 евро, съобщи кметът Луиджи Бруняро. Градът поставя началото на програми, които да помогнат на физически лица, на магазините и на предприятията. Най-пострадалите физически и юридически лица могат дори да бъдат одобрени за помощ, която да покрие 70 процента от понесените от тях щети. В четвъртък италианското правителство обяви извънредно положение и одобри  за подпомагане на възстановяването на Венеция. Вчера кметът на Венеция обяви, че се открива специална банкова сметка за всички, в Италия и чужбина, които искат да дарят суми за възстановяването на града. \"Благодарение на вашата помощ, Венеция, която е едно уникално място и наследство на целия свят, ще блесне отново\", каза Бруняро.  , каза още кметът. Но веднага уточни, че това ще е минималната сума, защото финалната оценка ще бъде направена едва след като Венеция \"се изсъхне от високата вода\". Туристите и жителите на Венеция днес получиха отново разрешение да обикалят централния площад Сан Марко, ден след като той отново беше затворен заради ново покачване на водното равнище, предаде Асошиейтед прес.  Днес по обед нивото на водата във Венеция се покачи до 110 сантиметра, като площад Сан Марко се оказа под 20 сантиметра вода. Вчера водното ниво беше 154 сантиметра, а във вторник вечерта в пика на наводненията беше 187 сантиметра.", "date": "2019.11.16", "title": "По 5000 евро помощ за наводнените венецианци"}
{"url": "https://www.standartnews.com/sport/momcheto-si-otiva-406915.html", "text": "Дългогодишният капитан на националния отбор на България – Ивелин Попов, заяви, че се оттегля от тима. Нападателят бе категоричен, че срещата с Чехия ще е последната, в която ще носи националната фланелка, съобщава гонг. „Надявам се да започна от първата минута, защото обявявам, че утре ще ми е последният мач за националния. Изчаках да се класираме за баражите – успяхме, през Лигата на нациите. 32-годишен съм, имам 90 мача и 12 години винаги съм бил част от националния отбор. Трябва да се смени поколението”, сподели Попов. Селекционерът на тима ни Георги Дерменджиев пък каза, че Попето може да помогне на отбора и в мачовете за Лигата на нациите.", "date": "2019.11.16", "title": "Момчето си отива"}
{"url": "https://standartnews.com/svyat/aerobika-v-nay-dlgiya-polet-na-sveta-406920.html", "text": "  Два изгрева, вино за закуска и аеробика на седалките съпътстваха най-дългият полет без прекъсване от Лондон до Сидни, който продължи повече от 19 часа. Какво преживяват уморените пътници разказа един от тях - репортер на Дейли мейл.  Полетът на австралийската компания Куантас стартира в четвъртък рано сутрин от \"Хийтроу\", а кацна по обед в петък в  Сидни, 45 минути след графика. Полетът бе с дължина  11 060 км, за да се тества най-дългия търговски маршрут в света. Любопитна новост е, че полетът е извършен по Сидни време, което довело до куриоза: пътниците са вечеряли с вино още рано сутринта, а веднага след това светлините угаснали, за да поспят часове. По-късно физиолог заменил стюрдесите на пътеката и започнал да им показва поредица от упражнения по аеробика, за да не се схванат от стоене на едно място. След това пътниците отново  хапнали, после пак поспали, а заедно с втория изгрев дошла и закуската, няколко часа преди да се приземят успешно в Сидни. Куантас използва полета като тест за издръжливост, за да види как пътниците и екипажът ще се справят с 19 часа летене и излитане на Бойнски 787-9 Мечтателния кораб. Авиокомпанията сега обмисля дали да поръча самолети за това, което би било най-дългият търговски маршрут в света.  ", "date": "2019.11.16", "title": "Аеробика в най-дългия  полет на света"}
{"url": "https://www.standartnews.com/sport/tsitsipas-e-na-final-v-london-406917.html", "text": "Гръцкият тенисист Стефанос Циципас продължава да изумява с представянето си през сезона. Днес той победи на полуфинала на Мастърс-а в Лондон не кой да е, а легендата Роджър Федерер с 6:3, 6:4. Така дебютантът се класира за финала на турнира и ще се изправи утре срещу победителя от другия полуфинал Александър Зверев - Доминик Тийм, който ще се играе тази вечер от 22,00 ч, Циципас стана първия грък, който стига до финал в Лондон. В първия сет срещу Федерер всичко се реши от един единствен пробив, който падна във втория гейм. Циципас се измъчи сериозно, за да спечели маратонски последен девети гейм. В него той пропиля цели шесет сетбола и спаси две точки за връщане на пробива. Преди това той имаше също инфарктни моменти и в седмия гейм, в който бе принуден да спасява изоставане от 0:40. Вторият сет започна отлично за Цици и той проби в третия гейм, но веднага след това Маестрото успя да се пребори и да върне пробива. В петия гейм обаче гръцкият тенисист стигна отново до пробив аванс и след това успя да го задържи до самия край.", "date": "2019.11.16", "title": "Циципас е на финал в Лондон"}
{"url": "https://standartnews.com/svyat/200-khilyadi-na-protest-v-praga-sreshchu-babish-406922.html", "text": "Над 200 000 души участват в протеста в парка \"Летна\" в Прага, съобщи в Twitter чешката полиция. Демострацията е в навечерието на 30-ата годишнина от Нежната революция, свалила от власт комунистите в бивша Чехословакия. Протестиращите искат оставката на премиера Андрей Бабиш и министъра на правосъдието Мари Бенешова, съобщават местни медии. Протестът започна в 14 часа местно време, но непрекъснато се споменава за прииждащи хора. Според някои източнии в парка има близо 300 000 човека. Демонстрацията е и поредно събитие от серията масови протести, които продължават от април тази година. Организаторите \"Милиони моменти за демокрация\" обещават да организират нови протести, ако премиерът се намеси в правосъдната система, повлияе върху медиите, получи помилване от президента или ако обвиненията срещу него в конфликт на интереси доведат до спиране на субсидии от ЕС. През септември прокурор в Чехия спря разследването по подозрение за измама срещу премиера, а полицията обвини Бабиш в незаконно присвояване на 2 млн. евро субсидии от Европейския съюз десетилетие, преди да влезе в политиката.", "date": "2019.11.16", "title": "200 хиляди на протест  в Прага срещу Бабиш"}
{"url": "https://standartnews.com/svyat/poreden-protest-na-zhltite-zhiletki-v-parizh-406923.html", "text": "В Париж днес се провежда 53-тият общонационален ден на протест на движението \"жълти жилетки\". Преди година на 17 ноември се състоя първата мащабна протестна акция на \"жълтите жилетки\". Тогава в протестите се включиха 282 000 души в цяла Франция. Първоначално протестите на „жълтите жилетки“ бяха срещу повишаването на цената на автомобилното гориво. Сега списъкът с исканията на участниците включва не само социално-икономически, но и политически претенции към властите. Полицията задържа 24 участници в днешните протести на \"жълтите жилетки\" в Париж до обяд, съобщи БТА. Силите на реда са използвали и сълзотворен газ срещу демонстрантите. По-рано днес няколко десетки участници в протестите на движението \"жълтите жилетки\" се опитаха да блокират парижко околовръстно шосе на северозапад от столицата. За няколко минути движението бе напълно спряно. След това полицията разгони протестиращите. Няколко десетки демонстранти участваха в акция на площад \"Италия\" в 13-и парижки район, където изградиха малка барикада от отпадъци и парчета от метална ограда, след което я подпалиха. Някои протестиращи днес в Париж бяха с традиционните жълти жилетки, които задължително трябва да присъстват в автомобилите, други бяха изцяло в черно с противогази.", "date": "2019.11.16", "title": "Пореден протест на \"жълтите жилетки\" в Париж"}
{"url": "https://www.standartnews.com/sport/tsska-sofiya-padna-v-solun-406918.html", "text": "Още в началото на срещата гръцкия тим започна по-активно, като ЦСКА изключително трудно задържаше топката под сериозната преса. В 9-та минута, след хубава многоходова атака, топката стигна до краката на Мансини на левия фланг, но ударът му беше слаб и попадна право в ръцете на Крустиян Сотиров.  Десет минути по-късно все пак натискът на домакините даде своя резултат върху светлинното табло на стадиона. След центриране от левия фланг на Мартинес на задната греда се оказа напълно непокрит нападателят Мансиси, който намери топката от въздуха за 1:0.  Момчетата на Крушчич постепенно намериха своя ритъм и даже имаха претенции за дузпа в 29-та минута. След центрираме от ъглов удар гамбиецът Али Соу се извиси най-високо, насочи хубав удар към вратата на Цилингирис, но шутът в крайна сметка беше блокиран и изчистен. Българският тим имаше претенции за игра с ръка при блокирания удар, но те не бяха уважени от главния рефер. Осем минути по-късно Арис нанесе втори тежък удар. Мансини се оказа непокрит на около 25 метра от вратата на Сотиров и опита своя мерник отдалеч. Българският вратар се справи добре първоначално. След това обаче Ларсон пласира центриране, успоредно на гол линията на вратата на ЦСКА и от 1 метър нямаше как да сбърка Тонсо за 2:0. В началото на втората част двата тима си размениха по едно положение. В 48-та минута Мартинес изпробва мерника си от далеч, но шутът му минава встрани от вратата на резервата Илия Шаламанов. Три минути по-късно Рубен Пинто получи топката на границата на наказателното поле, но стреля безкрайно неточно. В 59-та минута дойде чудесна възможност за гостите да намалят изоставането си. Вив Соломон-Отабор открадна топката на средата на терена, преодоля последния централне бранител и нанесе хубав удар от малък удар, но вратаря на Арис беше на място, за да избие. В 66-та минута домакините от Солун изпуснаха чисто положение да направят резултата класически. След центриране от десния фланк топката отново стигна до Мартинес около точката на дузпата. Той преодоля един съперник и стреля, но ударът му беше париран майсторски от Шаламанов. Десет минути преди края на срещата отново Мартинес от състава на гърците имаше шанс, за да направи резултата класически. След хубавия пас с пета, който получи нападателят на Арис, той преодоля Гълъбов и стреля в далечния ъгъл на вратата на Шаламанов, но младият вратар се справи отлично. До края на срещата нови попадения в двете врати не паднаха и така момчетата на Милош Крушчич допуснаха загуба с 0:2 в тази контролна среща.", "date": "2019.11.16", "title": "ЦСКА-София падна в Солун"}
{"url": "https://standartnews.com/svyat/pravitelstvoto-na-kuveyt-podalo-ostavka-zaradi-krazhba-406930.html", "text": "Кувейтският министър на отбраната шейх Насер Сабах ал Ахмад ас Сабах съобщи, че са откраднати близо 800 милиона долара от каса за помощ на военни. По думите му тази афера е довела до неотдавнашната оставка на правителството, съобщава БТА. Насер твърди, че присвояването на 240 милиона кувейтски динара (789 милиона долара) е станало преди той да застане начело на министерството през 2017 г. Той каза още, че преди да подаде оставка, е предал на съдебните власти всички материали от вътрешното разследване по случая. Насер добави, че напразно е искал обяснения за нередностите от премиера и от министъра на вътрешните работи. \"Това е основната причина за оставката на правителството\", увери той. Говорителят на правителството обясни в четвъртък оставката на правителството с критики от страна на парламента срещу няколко министри за лошо управление.", "date": "2019.11.16", "title": "Правителството на Кувейт подало оставка заради кражба"}
{"url": "https://www.standartnews.com/sport/tiym-i-tsitsipas-shche-opredelyat-shampiona-v-london-406932.html", "text": "Доминик Тийм (Ав) се класира за своя първи финал на заключителния тенис турнир на ATP в Лондон, след като детронира тази вечер действащия шампион Александър Зверев (Гер) със 7:5, 6:3. Така утре за титлата в Лондон ще спорят дебютантите Стефанос Циципас (Гърция) и Доминик Тийм. Досега двамата са играли 6 мача помежду си, като австриецът води с 4:2 победи. В първия сет на полуфинала Доминик в два от геймовете, в които подаваше успя някак си да се спаси от пробив. Той нанесе решителния удар в частта, в последния дванадесети гейм, след като проби подаването на германеца и така спечели сета. Във втория сет всичко се реши след един единствен пробив, който падна в шестия гейм и бе в полза на Тийм. След това той успя да си спечели всяко едно от подаванията и в крайна сметка стигна до успеха в срещата. В предните години Доминик Тийм винаги отпадаше в груповата фаза на турнира в Лондон. Сега обаче пренаписа историята.", "date": "2019.11.16", "title": "Тийм и Циципас ще определят шампиона в Лондон"}
{"url": "https://standartnews.com/svyat/latinska-amerika-se-razlyulya-ot-protesti-406926.html", "text": "Петима бяха убити, а други 10 ранени по-рано днес по време на  . Сблъсъци са между  полицията и привърженици бившия президент Ево Моралес, съобщиха световните информационни агенции. Армията в Боливия подкрепи и. д. президента Жанин Анес, а Моралес поиска политическо убежище и замина за Мексико, но заяви че е готов да се върне, ако парламента реши. С днешните кървави събития 14 стават загиналите, а други 400 други са ранените при сътресенията в Боливия, започнали след президентските избори миналия месец, в които Моралес обяви победа за четвърти път. Тогава демонстрантите излязоха на улицата, твърдейки, че резултатите са фалшифицирани. Вторият заместник-председател на Сената на Боливия, представителя на опозицията Жанин Анес в момента оглавява стратата, тъй като парламентът не събра кворум, за да избере приемник на подалия оставка държавен глава. В последните дни обаче симпатиите към Моралес се връщат и хората пълнят улиците в негова подкрепа с аргумента, че по време на управлението му са живели добре. Докато протестите набират скорост в Боливия,  , където на власт е самопровъзгласилия се за президент Хуан Гуайдо. Предишният президент Николас Мадуро бе в приятгелски отношения с Ево Моралес, и сега вълната от Боливия сгитна до Каракас. Там за първи път от месеци привърженици на Гуайдо , протестираха в Каракас малко след като Гуайдо вече призна за държавен глава на Боливия Жанин Анес и обяви, че това е надежда за страната му. \"Искаме свобода, Боливия го направи, сега е ред на Венецуела\", са скандирали  протестиращите.  По-малки демонстрации бяха проведени в няколко щата на страната. Гуайдо загуби скорост, след като в началото на годината привлече стотици хиляди тълпи в своя подкрепа, но сега  вече много последователи се съмняват, че той може да премахне Мадуро. Затова и днес отново привърженици на Мадуро се събраха в центъра на Каракас да протестират в негова подкрепа.  след като в четвъртък властта и опозицията не успяха да се споразуменият за новата конституцзия. В Сантяго протестите са мирни, но полицията използва водни оръдия срещу демонстрантите в други градове, където хората мятат камъни и ръчки срещу униформените. Досега в антиправителствените демионстрации са убити повече от 20 души, а са 2000 ранени, предаде ДПА. Независимо, че президентът Себастиан Пинера отмени увеличението на билетите за метрото, което предизвика протестната вълна, вдигна данъците за богатите и обяви увеличение на минималната работна заплата и пенсиите, протестите не спират. Протестите в Боливия и Чили обаче доста се различават по произход и фокус, макар да се провеждат в общ регионален контекст. Социалните вълнения в Чили, както и по-рано в Еквадор, където заради МВФ президентът Ленин Морено си позволи да премахне субсидиите за гориво, са ясни симптоми на растеж на недоволство от политиките, провеждани от „новите десни“ на Латинска Америка. Затова и в основата им са социални искания.   Събитията в Боливия рязко контрастират с тази тенденция и по-скоро са израз на умората на заможната средна класа от всевластието на Ево Моралес, който управляваше 13 години и 9 месеца – по-дълго от всеки друг държавен ръководител в Латинска Америка. Благодарение на бума на суровини, износа на газ и минерали икономиката на Боливия растеше с близо 5 % годишно, бедността намаля от 63 на 35 на сто, но незачитането на референдума и неизпълненото обещание, че след последния си мандат ще се оттегли, доведоха до недоволството, което ескалира днес.  ", "date": "2019.11.16", "title": "Латинска Америка се  разлюля от протести"}
{"url": "https://standartnews.com/kultura/teo-ushev-sritayte-zadnitsite-na-polititsite-406879.html", "text": "„Аз съм най-свободният художник на света. Както ме е учил баща ми - не се съобразявам нито с парите, нито с финансирането, нито с обстоятелствата. Още по-малко – с политиката. Всеки художник, който сервилничи пред политиците, спира да бъде художник. В политиката всичко е на плейбек – политиците са буфосинхронисти, които само си отварят устата. Това е в световен мащаб. А в България е такава криза, че дори не ми говори - защото тъгата ще се превърне в меланхолия, което не е добре. А аз съм позитивен човек и вярвам, че ще се оправим. Затова призовавам всички сънародници: Дръжте се, не се предавайте – сритайте им задниците, ще победим, ние сме по-умни от тях и сме повече. Сигурен съм, че след 50-60 години, когато умре и последният човек, свързан с комунизма, България ще бъде прекрасно място за живеене“, каза Теодор Ушев пред Би Ти Ви. Световноизвестният художник, режисьор и аниматор, чиито нов филм току-що получи поредна награда – този път от фестивала в Билбао, утре ще представи творбата си на специална прожекция в НДК.  8 години и 15 000 рисунки за заложени в лентата по едноименния роман на Георги Господинов. Преди „Физика на тъгата“ публиката ще види и ще чуе „Четирите годишни времена“ – четири филма по четирите концерта на гения Вивалди на четиримата най-известни аниматори в света, според анализ на Токийския университет на изкуствата. Анна Будинова рисува „Пролет“, Прийт и Олга Прян – „Лято“, Ацуши Вада – „Есен“, Теодор Ушев – „Зима“. От Япония пристигна специален екип с уникален  софтуер, при който инструменталистите от „Кварто квартет“ със солист цигуларя Иван Пенчев следват художниците и се получава пълна синхронизация между анимацията и музиката. Изображението буквлано се движи под вълшебните звуци от лъка на Иван Пенчев.                               Ето какво още сподели Теодор Ушев. „Много се вълнувам, треперя, не мога да спя от два дни. За мен това е най-важната прожекция. Досега всички преминат много добре, хората се вълнуват – което също е изненада, защото филмът е много професионален, много личен. Той е капсула на времето за моята генерация – вкарал съм в нея всичко, което ни вълнува. Но публиката в България е най-критичната, трудно можеш да я излъжеш. Исках да дойда тук, за да ми набият шамарите, да ме свалят на земята и да продължа напред“. Ушев разкри, че цялата идея за филма е вдъхновена от гробниците на египтяните, в които е имало предмети, свързани с живота на починалия. „Исках да заровя любимите ми песни, мелодии, чувства в този филм – за поколението, което търси себе си, търси своята идентичност. И все не успява да ги открие – дали е провалено, дали е загубено,  не се наемам да кажа. Но е факт, че не успяхме да изпълним мисията си. Постъпихме егоистично. Всеки от нас осъществи мечтите и успя сам, но всички заедно не успяхме да направим света по-добро място за живеене. Това е голямата ми тъга. Оттам идва и „Нарисувай ми тъга“. Но това не ни депресира. Тъгата е мотивиращо, движещо състояние – изкуството се създава от тъга. Трябва да си я прегърнем, да си живеем с нея и да продължаваме напред. Няма нищо по-депресиращо от непрекъснатия стремеж към щастието. Няма как непрекъснато да сме щастливи, по-добре да сме тъжни, но енергични – да действаме напред и постоянно“. Ушев, който е роден в Кюстендил, се връща чрез филма и в детството си. „Това е единственият град в света, по чиито улици растат череши. А софийската премиера е посветен на баща ми. Не бях най-послушният син, за което често си отнасях съответните наказания. Баща ми за мен беше много важен като личност, като постоянна съпротива на статуквото. Постоянна съпротива на тоталитаризма, на това, което го обграждаше – за да прави това, което иска, въпреки обстоятелствата, тормоза и несгодите. Научих много от него и ми е много мъчно, че няма да бъде на премиерата.  Избрах тази дата, защото на 17 ноември беше последният път, когато го видях. Много години преди това си представях този момент. Най-големият страх на всеки от нас, който живее в емиграция, е че няма да може да си каже последното сбогом с родителите. Че ще изпусне този миг. Все пак съм щастлив, че успях да си кажа думите. Говорете с родителите си, говорете с децата си  – докато е време, защото то се движи много бързо. Ако не го направим в точния момент, после всичко е изгубено. Обадете им се, кажете им колко ги обичате. Това е най-важното нещо на света – всичко друго е суета и губене на време“. Сред важните уроци от баща му Теодор споменява само няколко: да отстоява идеите си, да отстоява начина, по който постига нещата, да бъде упорит. „Но най-важното, на което ме научи, е да не се вманиачавам. Винаги ми е казвал: „В момента, в който усетиш, че нещо те завзема, го зарежи временно – после ще се върнеш към него. Иначе спираш да бъдеш човек, спираш да действаш нормално“. И във френската, и в английската версия на „Физика на тъгата“ Ушев и екипът му работят с изключителни творци, при които семейната връзка е много силна. В първата – Ксавие Долан с баща му, във втората – Доналд Съдерланд със сина му Росиф. Съдерланд много обича най-малкото си момче, което, докато учи философия в Принстън, случайно замества актьор в някакъв проект и така влиза в проесията. А баща му винаги му е казвал „Губиш си времето, ти си най-талантливият от синовете ми“. „Росиф ни свързва с баща си. Каза: „За него ще бъде чест за него да участва в този проект“.  Доналд е над 80 и работи като луд. Затова беше много трудно да открием общо време. Записите се проваляха няколко пъти. Първо заради болест му падна гласът: Това не съм аз, едвам промълви той. След това изпуснахме самолета, а от там – и запазеното студио. Покани ни у тях, свършихме работата за 3 часа, въпреки че беше след тежък полет от Париж. Най-накрая дори ни заведе на обяд. Ако трябваше да му платим, нямаше как да стане. Само за минута в автомобилна реклама гласът му струва милион и половина. А ние нямахмепари дори за едно негово „Добър ден“. През цялото време той ми казваше „Добре, Тео“, „Да, Тео“. После стана ясно, че синът на Росиф се казва Теодор. Доналд изгледа целия филм, преди да го озвучи – струва ми, че имаше и сълзи в очите му. Беше много доволен и от гласа на сина си в него. Всъщност темата за родителите и децата е най-важната във филма. Когато попаднем в лабиринт, семейството ни извежда от него“, категоричен е Теодор Ушев.", "date": "2019.11.16", "title": "Тео Ушев: Сритайте задниците на политиците"}
{"url": "https://standartnews.com/regionalni/kon-bez-stopanin-prati-7-v-bolnitsa-406904.html", "text": "Кон без стопанин прати 7 в болница. Седмината пострадали пътували в микробус, който се ударил в безстопанствения кон. Инцидентът е станал близо до котленското село Градец. Животното излязло внезапно на пътя и шофьорът не успял да избегне удара. След катастрофата бусът е паднал от мост, съобщи Нова тв На място веднага се отзовали два екипа пожарникари от Котел и Сливен, както и линейки. Ранените са откарани в болницата в Сливен. Състоянието им е стабилно.", "date": "2019.11.16", "title": "Кон без стопанин прати 7 в болница"}
{"url": "https://www.standartnews.com/sport/blgariya-s-3-medala-na-turnira-v-pamet-na-naim-406846.html", "text": "Един златен и два бронзови медала в двубоите завоюваха българските щанги на започналия в петък Газиантеп (Турция) първи мемориален турнир в памет на легендарния трикратен олимпийски шампион Наим Сюлейманоглу. \r\nВ кат. 67 кг Стилян Гроздев грабна титлата с три първи места – в двубоя и в отделните движения. Представителят на русенската школа с лични треньори Кръстина и Радослав Атанасови спечели изхвърлянето със 133 кг, след това отнесе конкуренцията и в изтласкването със 163 кг, за да триумфира в общото класиране с 296 кг. \r\nМалко по-рано на подиума в Газиантеп първа от нашите при най-леките в кат. 49 кг излезе Даниела Пандова. Тя спечели бронз в двубоя със 158 кг, плюс бронзовите отличия в отделните движения с 67 кг изхвърляне и с \r\n91 кг изтласкване. \r\nПо същия начин три трети места извоюва другата ни представителка при жените Мая Иванова. В кат. 55 кг тя сърба двубой 174 кг (75 кг \r\nизхвърляне и 99 кг изтласкване). \r\n„Турнирът е много силен, като малко световно първенство. В Газиантеп пристигнаха щангисти от 28 държави, тъй като надпреварата е олимпийска квалификация,“ заяви старши треньорът на националните отбори Иван Иванов, олимпийски шампион от Барселона 1992. \r\n \r\nВ събота в кат. 81 се очакват изявите на европейския шампион и бронзов медалист от световното тази година Божидар Андреев, а \r\nбългарското участие ще завърши в неделя с опитите на Васил Господинов в кат. 109 кг.", "date": "2019.11.16", "title": "България с 3 медала на турнира в памет на Наим"}
