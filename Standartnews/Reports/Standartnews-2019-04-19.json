{"url": "https://standartnews.com/biznes/poskpnakha-nivite-v-severozapada-390011.html", "text": "Скок на цената на нивите във Видинско отчитат от Българската асоциация на собствениците на земеделски земи /БАСЗЗ/. Там има сделки на цени между 950 и 1200 лева за декар. А в села край Дунава нивата стигат 1300-1400 лв. за дка, скъпи са и терените в Златия, съобщи Стайко Стайков, председател на БАСЗЗ. По думите му, Видин се изравнява по цени с Монтана и Враца, където качеството на земята е много добро. Като една от причините за поскъпването Стайков посочи добрата реколта от царевица през миналата година. Земята там се обработва от големи дружества, а конкуренцията е голяма. Купува се всичко, което се появи на пазара, посочи Стайков. По данни на Асоциацията, през 2018 г. цените на земите са продължили да растат. Отчита се ръст от 5% средно за страната спрямо 2017 г. \r\nПоскъпването на земеделските земи с 5% никак не е малко за пазар, който е стабилен, коментира Стайко Стайков и подчерта, че този процент надхвърля инфлацията за миналата година, която по данни на Националния статистически институт е 2.7%. Прогнозите за 2019 г. са, че пазарът ще следва ръста на инфлацията и ще върви нагоре, посочи още Стайко Стайков. Според него причината е увеличаването на броя на ползвателите, а също и заради факта, че предлаганата на пазара земя не е чак толкова много. Очаквано през 2018 г. най-високи са били цените на земята в Добричко, като са се движели средно около 2 000 лв. - между 1550 и 2 700 лв. за дка. Сделки там обаче рядко се случват. Следващият регион е Силистра - там най-високата цена е 1600 лв. за декар, а най-ниската - 1350 лв. На трето място по високи цени са Варна, Русе, Плевен, Шумен, Разград, където при покупка на земя максималната цена е била 1300 лв. за декар. На най-ниски цени земята се е търгувала в Габрово и Кърджали – 400 лв. за декар, а в Пернишко – 500-800 лева за дка. \r\nНиски са нивата и в Хасковско – 600-850 лева за дка. Основната причина за евтините ниви в Тракия е, че имотите там са много разпокъсани, което създава трудности при обработването. На опашката е също Петрич.  При рентите отново най-високи са позициите на Добричко – между 80 и 120 лева за дка. Ниски са рентите в Софийско и Кърджалийско - между 25 и 40 лева. Чуждите инвеститори през последната година все по-често продават закупените имоти, посочи Стайков. Според него основният проблем  \r\nкойто подтиска пазара на земя, е несигурността по отношение на законодателството - Законът за земята е попряван около 60 пъти. Има неяснота и по отношение на земеделската политика след 2020 г. \r\nВъпреки уедряването на земите в някои райони, повечето терени са силно разпокъсани. Средният размер на земеделските земи в Северна България е 5 дка, а в Южна - 8 дка, показват данни на асоциацията. Особено сложни са сделките, при които за земята има много наследници - тогава те могат да се точат с години. \r\nСпоред Стайков таваните в новата ОСП няма да накарат арендаторите да освободят земята. За много хора, които не я обработват пък тя е инвестиция. Земята е 500 пъти по-доходоносна от депозитите, посочиха експерти от БАСЗЗ.  Оттам посочиха, че цените на нивите в Румъния са съпоставими с тези у нас, но само на местата, където има кадастър. В повечето случаи обаче такъв няма и хората не си знаят парцелите. Там има и много български инвеститори, които се възползват от ниските ренти - доскоро те са били 5-10 евро на декар, а сега са около 20 евро.  \r\nРумъния обаче ни изпреварва с напояването, което е голям проблем за родното земеделие. В миналото са се напоявали 18 млн. декара, а сега -под 1 млн., и то в много от случаите - нелегално.  Да се създаде Национална поземлена банка, която да бъде активен участник в процесите по установяване и поддържане на консолидирани земеделски територии, предлагат още от БАСЗЗ. По този начин ще се управляват ефективно земеделските земи и ще се привличат инвестиции в селскостопанските сектори. Банката ще бъде активен участник в изпълнението на селскостопанската политика на държавата за устойчиво развитие на поземлените отношения и ще активизира пазара на земеделски земи, смятат от асоциацията. \r\n ", "date": "2019.04.18", "title": "Поскъпнаха нивите  в Северозапада"}
{"url": "https://www.standartnews.com/sport/sani-zhekova-priklyuchva-s-aktivniya-sport-390018.html", "text": "Българската федерация по ски закри с официална церемония един от най-успешните си състезателни сезони. На тържеството в София ивент център дойдоха много настоящи и бивши величия в белите спортове. Водещи бяха Георги Бобев, вицепрезидент на БФСки и Сани Жекова, най-известната българска състезателка в сноуборда. Състезателният сезон, който съвпадна с 95-годишнината на БФСки мина под знака на Световната купа в Банско, Световните първенства в четирите направления, историческото представяне на Алберт Попов в слаломите за Световната купа по ски, това на Владимир Зографски в Световната купа по ски скок, на Радо Янков на Световното първенство по сноуорд, а също така и 11-ото издание на проекта \"Научи се да караш ски\". В началото най-силно представилите се състезатели на БФСки през сезона Алберт Попов (шесто място на Световна купа в алпийските ски), Влади Зографски (шесто място в Световната купа по ски скок) и Радослав Янков (седмо място на световното по сноуборд) получиха специални награди от спонсорите на БФСки - Fibank, А1, Дженерали и Ауди. Генералният секретар на БОК Белчо Горанов награди със специално отличие на комитета Алберт Попов за пробив в световния спорт За отличното провеждане на Световната купа в Банско, която бе най-голямото спортно събитие в България за 2019-а президентът на БФСКи Цеко Минев награди заместник-министъра на младежта и спорта доц. Стоян Андонов, кмета на община Банско Георги Икономов, Виктор Гичев, директор на състезанието, Мая Христоскова, изпълнителен директор на домакините от \"Юлен\". Президентът на БФСКи отличи с плакети и спонсорите на Световната купа Fibank, Дженерали, А1 и Ауди. По традиция на тържеството бе отделено специално внимание и на ветераните на белите спортове, които през последния сезон са навършили кръгли годишнини. Цеко Минев награди със специални плакети 90 г. – Борис Златарев 80 г. – Костадин Коцов 80 г. – Ангел Митов 75 г. – Георги Милушев 70 г. – Александър Недялков 70 г. – Георги Спасов 70 г. – Методи Савчов 60 г. – Валентин Божичков 60 г. – Ангел Стоянов 60 г. – Лиляна Кръстева 60 г. – Владимир Брейчев 60 г. – Ирин Пашалиев 60 г.  - Румен Петров 60 г. Пепи Попангелов Попангелов получи и юбилейния медал от злато и сребро направен от Fibank по повод 10-години Световна купа в Банско За навършване на кръглите годишнини с плакети бяха отличени и трима известни български журналисти допринесли много за популяризирането на зимните спортове в България и по света - Асен Минчев (80 г), Бончук Андонов (70 г) и Тодор Шабански (60 г). 11-ото издание на проекта \"Научи се да караш ски\" на Българската федерация по ски и Министерството на младежта и спорта, и Районните управления по образование помогна тази година да се обучат безплатно на ски 2253 деца от Банско, Самоков, Смолян, Чепеларе,  Плевен, Благоевград (с. Места, с, Гърмен, с. Горно Краище), София- град, София- област( гр. Долня баня, с. Говедарци, Самоков), Кюстендил и Пловдив. За първи път имаше и обучение по ски бягане, което се проведе в Троян. В тази връзка по време на церемонията Цеко Минев връчи специалната награда на \"Научи се да караш ски\" 2019 за  община Троян, която за първи път тази година успя да обучи деца и в ски бягането. Призът получи Розалина Русенова, зам.кмет на община Троян, която е в основата на осъществяването на проекта в общината. Специално внимание бе отделено и на четирима от големите български спортисти, които слагат край на активните си състезателни кариери. Това са Сани Жекова (сноуборд), Мария Киркова и Никола Чонгаров (ски алпийски дисциплини) и Веселин Цинзов (ски бягане). Четиримата бяха отличени с плакет за принос в развитието на ски спорта от Цеко Минев, президент на БФСКи. Те получиха и специални плакети от БОК, които им връчи лично Белчо Горанов, генерален секретар на олимпийския комитет. Церемонията продължи с награждаване на носителите на Купа България и купа Надежди в четирите направления на БФСКИ Ски алпийски дисциплини жени Купа България Симона Скробанска \"Юлен\" мъже Камен Златков СК Мотен Наградите връчи г-н Иван Гребенчарски, координатор направление \"Алпийски ски\" в БФСки Купите връчи Пепа Мицева, генерален секретар на БФСКи Купите връчи Пепа Мицева, генерален секретар на БФСки   \"Сноуборд\" \" Купа България (паралелните дисциплини): Мъже - Радослав Янков, \"Амер Спортс\" Жени Живка Узунова, \"Амер Спортс\" Купите връчи Виктор Жеков, национален треньор по сноуборд Купа “България” Свободен Стил: Мъже - Петър Гьошарков, \"Бороборд\" Оени - Михаела Варошкина, \"Бороборд\" Купите връчи Ирен Машова, координатор, направление \"Сноуборд\" в БФСки Купа “България” Сноубордкрос Мъже - Петър Гьошарков, \"Бороборд\" жени - Александра Жекова, \"Блейд\" Купите връчи Виктор Жеков Купа “Надежди” Момчета до 13г. момчета - Иван Иванов, \"Мотен\" момичета Купа “Надежди” - Албена Шишманова (\"Спорт Екстриим\") Купа “Надежди” до 15 години Момчета - Кристиан Димитров (\"Мотен\") Момичета - Неда Пенчева (\"Бороборд\") Купите връчи Ирен Машова Фристайл Ски: Купа “България” Свободен стил ски - Антон Йотов Купа “България” Ски крос - Никола Чонгаров, (\"А-Тийм\") Купа “Надежди” Момчета до 14 г. - Мартин Маринов (\"Чамкория\") Купа “Надежди” Момичета до 16 г. - Анета Христева \"Пампорово\" Купите връчи Виктор Жеков Ски бягане:   Носители на Купа България \r\n  Жени Любомира Пехливанска СК \"Паничище 2009\" \r\n  Мъже Веселин Цинзов СК \"Александър Логистик\" и Мартин Пенчев СК \"Узана 2007\"   Купите връчи Даниела Машова, координатор направление \"Ски бягане\" в БФСки   Купа \"Надежди\" Момичета до 12 г - Никол Дишова СК \"Паничище 2009\" \r\nМомчета до 12 г - Илиян Тодоров СК \"Рилски скиор\" \r\n  Момичета до 14 г - Гергана Джаджарова СК \"Паничище 2009\" \r\n  Момчета до 14 г - Георги Наумов СК \"Паничище 2009\" Купите връчи Даниела Машова Приз \"Олимпийска надежда\" Девойки до 16 г - Симона Виденова СК \"Узана 2007\" \r\nЮноши до 16 г - Марио Матиканов СК \"Рилски скиор\" Призовете връчи Даниела Машова     Ски скок Купа България – Владимир Зографски – НСА   Купа Надежди момчета старша Ростислав Атанасов – СК \"ОуТиПи\" Купа Надежди момчета младша Георги Караджинов - СК \"ОуТиПи\" Купите връчи Захари Сотиров, координатор на направления \"Сноуборд\" Специалният приз тази година за най-обективно и пълно отразяване дейността на БФСКи при журналистите е за Емил Атанасов (в. \"Труд\").", "date": "2019.04.18", "title": "Сани Жекова приключва с активния спорт"}
{"url": "https://standartnews.com/biznes/knsb-iska-natsionalna-programa-za-digitalni-umeniya-390001.html", "text": "КНСБ настоява за създаване на национална програма за дигитални умения. Правителство, синдикати и работодатели ще си сътрудничат с Международната организация на труда при решаването на проблемите на работещите в бъдеще. 100-годишният юбилей на организацията беше отбелязан с тържествено заседание на Националния съвет за тристранно сътрудничество. Вицепремиерът Марияна Николова посочи, че са необходими мерки, за да се подобри образователната система: \"И да се осигури подходящо обучение за всички възрасти\". Министърът на труда и социалната политика Бисер Петков посочи: \"Успехът на всяка политика следва да се оценява с оглед нейното въздействие върху най-уязвимите хора\". КНСБ настоява за създаване на Национална програма за дигитални умения, обясни лидерът на синдиката Пламен Димитров: \"В следващия програмен период Европейският инвестиционен фонд и неговото финансиране от около 2 млрд. и 600 млн. би трябвало приоритетно да се ориентира към всички трансформации, които бизнесът и труда, заедно с академичната мисъл и с властта трябва да направят необходимото, да идентифицират и да адресират\". Негативният образ на българския работодател е преекспониран незаслужено, смята Васил Велев от Асоциацията на индустриалния капитал и даде пример с обществените поръчки, чийто годишен размер е 6 млрд.: \"300 млрд. са продажбите на всички компании. Даже и да приемем, че всички обществени поръчки са нагласени, което сами разбирате, че е абсолютно невъзможно, това са само 2% от продажбите на българските компании. Ако робувахме на догми, може да отъждествим всички с негативните примери\".", "date": "2019.04.18", "title": "КНСБ иска национална програма за дигитални умения"}
{"url": "https://standartnews.com/biznes/10-spad-na-ranni-zapisvaniya-po-yuzhnoto-chernomorie-389924.html", "text": "Около 10% е спадът до момента при ранното записване по Южното Черноморие на туристи от Русия и Германия. Това каза в Бургас министърът на туризма Николина Ангелкова, цитирана от БНР. Два са основните пазари, които са определящи за България през летния сезон, това са Русия и Германия, посочи министър Николина Ангелкова: “За Русия имахме такава тенденция още от миналото лято, спад на руски туристи от 8%. Към момента за пазар Русия върви в рамките средно на около 15% до 20%“. Посочените данни са за северното Черноморие, а за южното спадът е по-малко. По отношение на пазар Германия спадът  е с 15% за северното и 10 % за южното черноморие при ранното записване. Трябва да се помисли и за нови възможности за привличане на туристи, защото наши конкурентни дестинации са Турция, Тунис, Египет и Сърбия, допълни Ангелкова: “Ние сме възложили изработването на една концепция да насърчим организирания туризъм“.", "date": "2019.04.18", "title": "10% спад на ранни записвания по Южното Черноморие"}
{"url": "https://standartnews.com/regionalni/novo-priznanie-za-d-r-atanas-kambitov-390006.html", "text": "Кметът на община Благоевград д-р Атанас Камбитов получи сертификат за особен принос в съхраняването на българското ДНК. Отличителният знак бе връчен от телевизионния водещ Андрей Арнаудов, председател на „Движение за национална кауза“.  Сертификатът е за отлично водената политика от кмета Камбитов по отношение подпомагането на двойки с репродуктивни проблеми. Благодарение на действащия фонд в общината всяка година се отпускат финансови средства за инвитро процедури. Тази година в бюджета на общината са предвидени 200 000 лева. „Движение за национална кауза“ подкрепя всички дейности, с които общините, бизнесът и неправителственият сектор подпомагат преодоляването на отрицателния приръст. \r\n„Направи го сега – ДНК“ е информационна и образователна кампания от ново поколение. Един от основните проблеми, свързан с раждаемостта, е късното решение за създаване на дете. \r\nКампанията разширява своя обхват и освен да насърчава двойки и семейства да създават деца,  стимулират всички мъже и жени във фертилна възраст, които по различни причини все още отлагат, да помислят кога ще е най-подходящият момент за тях да направят тази крачка. През 2018 година кметът на Благоевград д-р Атанас Камбитов бе награден и от Фондация „Искам бебе“ със статуетка  „Ангели на благодарността“. ", "date": "2019.04.18", "title": "Ново признание за д-р Атанас Камбитов"}
{"url": "https://standartnews.com/svyat/svetovna-maniya-selfi-s-notr-dam-390010.html", "text": "Пожарът в \"Нотр Дам\" роди нова мания. Туристи от цял свят бързат да долетят в Париж, за да си направят селфи пред обезобразената от пламъците катедрала. Храмът ще остане затворен поне 5 години, докато бъде реставриран след огнения ад на 15 април. Вече е събран цял милиард евро от дарения, а кампанията за събиране на средства тепърва започва. \"Вместо да намалее, напливът от туристи в Париж се очаква да се увеличи драстично\", пишат френските медии. Заявките към туроператорите растат, като спирката пред загубилия кулата стрела и покрива си символ на френската столица е задължителна за гостите.  В книжарниците пък отчитат бум в търсенето на романа на Виктор Юго \"Парижката Света Богородица\". \r\nОт два дни той оглавява списъка на бестселърите на Amazon.  ", "date": "2019.04.18", "title": "Световна мания: Селфи с Нотр Дам"}
{"url": "https://standartnews.com/svyat/vzstanovyavat-notr-dam-po-kompyutrna-igra-390003.html", "text": "Данните, събрани от 3D картографиране на катедралата \"Нотр Дам\" в Париж, могат да бъдат с решаващо значение за нейната реконструкция, пишат френските издания. Те са събирани в продължение на няколко години от американски изследователи и са направени благодарение на много високотехнологична лазерна система. \r\nЕдна седмица преди пожара екип от академици от Васар Колидж (Vassar College), в Ню Йорк, е събрал огромно количество данни, за да ги инвентаризира за 3D моделиране на сградата, разказва \"Le parisien\". \r\nВсичко започва през 2011 г., по инициатива на американския професор по история Андрю Талън - франкофон, любител на средновековната архитектура, със страст към готическите катедрали. Toй решава да използва лазерно устройство, за да картографира възможно най-точно външния и вътрешния вид на катедралата. \r\nАндрю Талън поставя фотоапарата си на около 50 места, за да измери разстоянията между всяка стена и стълб, кът, статуя или друга форма, записвайки всички несъвършенства на паметника. \r\n\"Чувствах същата емоция, когато бях малък, минавайки пред Дева Мария и казвайки: Искам да отида там горе. Ами аз бях там и беше вълнуващо\", споделя той. \r\nРезултатът е \"облак\" от повече от един милиард точки, които по-късно са оцветени. Окончателните компютърни образи реконструират катедралата в най-малките детайли, включително и малките дефекти, с точност около 5 милиметра. \r\nТалън почина в края на миналата година, но направеното от него може да има огромно значение при възстановяването на Нотр Дам. \r\n\"Сега разполагаме с точното разположение и планове на всяко едно нещо в катедралата\", заявява докторантката Хана Гроч-Бейли от Университета Рътгърс в Ню Джърси. \r\n Лазерното моделиранее особено полезно за високите елементи на сградата като покрива, който до голяма степен е унищожен от огъня, за кулата - стрела, която е срутена и по-трудна за физическо измерване. \r\nЕдна от най-известните компютърни игри също може да свърши работа на реставраторите. \r\nРазвиващата се по времето на Френската революция Assasin's Creed Unity е дело на една от най-големите компании, разработчици на игри -Ubisoft. За да пресъздадат по най-реалистичен начин духа на революционна Франция, специалисти са извършили подробно 3D сканиране на цялата катедрала, записвайки дори най-малките детайли в нея. Събраната за целите на Assasin's Creed Unity информация сега може да послужи за достоверното реконструиране на храма, споделят експертите, цитирани от \"Фокс\". \r\nОт Ubisoft разкриват, че 3D сканирането на катедралата и пренасянето ѝ в цифров вид е отнело 2 години. За работата е отговаряла Каролин Мюзи, главна дизайнерка на играта. \r\n\"Работата бе много трудна и приличаше на сглобяването на изключително сложен пъзел. Резултатът обаче си заслужаваше, \"Нотр Дам\" се пренесе в дигиталния свят по най-достоверния възможен начин\", допълва дизайнерката.  ", "date": "2019.04.18", "title": "Възстановяват Нотр Дам по компютърна игра"}
{"url": "https://standartnews.com/sport/sani-zhekova-priklyuchva-s-aktivniya-sport-390018.html", "text": "Българската федерация по ски закри с официална церемония един от най-успешните си състезателни сезони. На тържеството в София ивент център дойдоха много настоящи и бивши величия в белите спортове. Водещи бяха Георги Бобев, вицепрезидент на БФСки и Сани Жекова, най-известната българска състезателка в сноуборда. Състезателният сезон, който съвпадна с 95-годишнината на БФСки мина под знака на Световната купа в Банско, Световните първенства в четирите направления, историческото представяне на Алберт Попов в слаломите за Световната купа по ски, това на Владимир Зографски в Световната купа по ски скок, на Радо Янков на Световното първенство по сноуорд, а също така и 11-ото издание на проекта \"Научи се да караш ски\". В началото най-силно представилите се състезатели на БФСки през сезона Алберт Попов (шесто място на Световна купа в алпийските ски), Влади Зографски (шесто място в Световната купа по ски скок) и Радослав Янков (седмо място на световното по сноуборд) получиха специални награди от спонсорите на БФСки - Fibank, А1, Дженерали и Ауди. Генералният секретар на БОК Белчо Горанов награди със специално отличие на комитета Алберт Попов за пробив в световния спорт За отличното провеждане на Световната купа в Банско, която бе най-голямото спортно събитие в България за 2019-а президентът на БФСКи Цеко Минев награди заместник-министъра на младежта и спорта доц. Стоян Андонов, кмета на община Банско Георги Икономов, Виктор Гичев, директор на състезанието, Мая Христоскова, изпълнителен директор на домакините от \"Юлен\". Президентът на БФСКи отличи с плакети и спонсорите на Световната купа Fibank, Дженерали, А1 и Ауди. По традиция на тържеството бе отделено специално внимание и на ветераните на белите спортове, които през последния сезон са навършили кръгли годишнини. Цеко Минев награди със специални плакети 90 г. – Борис Златарев 80 г. – Костадин Коцов 80 г. – Ангел Митов 75 г. – Георги Милушев 70 г. – Александър Недялков 70 г. – Георги Спасов 70 г. – Методи Савчов 60 г. – Валентин Божичков 60 г. – Ангел Стоянов 60 г. – Лиляна Кръстева 60 г. – Владимир Брейчев 60 г. – Ирин Пашалиев 60 г.  - Румен Петров 60 г. Пепи Попангелов Попангелов получи и юбилейния медал от злато и сребро направен от Fibank по повод 10-години Световна купа в Банско За навършване на кръглите годишнини с плакети бяха отличени и трима известни български журналисти допринесли много за популяризирането на зимните спортове в България и по света - Асен Минчев (80 г), Бончук Андонов (70 г) и Тодор Шабански (60 г). 11-ото издание на проекта \"Научи се да караш ски\" на Българската федерация по ски и Министерството на младежта и спорта, и Районните управления по образование помогна тази година да се обучат безплатно на ски 2253 деца от Банско, Самоков, Смолян, Чепеларе,  Плевен, Благоевград (с. Места, с, Гърмен, с. Горно Краище), София- град, София- област( гр. Долня баня, с. Говедарци, Самоков), Кюстендил и Пловдив. За първи път имаше и обучение по ски бягане, което се проведе в Троян. В тази връзка по време на церемонията Цеко Минев връчи специалната награда на \"Научи се да караш ски\" 2019 за  община Троян, която за първи път тази година успя да обучи деца и в ски бягането. Призът получи Розалина Русенова, зам.кмет на община Троян, която е в основата на осъществяването на проекта в общината. Специално внимание бе отделено и на четирима от големите български спортисти, които слагат край на активните си състезателни кариери. Това са Сани Жекова (сноуборд), Мария Киркова и Никола Чонгаров (ски алпийски дисциплини) и Веселин Цинзов (ски бягане). Четиримата бяха отличени с плакет за принос в развитието на ски спорта от Цеко Минев, президент на БФСКи. Те получиха и специални плакети от БОК, които им връчи лично Белчо Горанов, генерален секретар на олимпийския комитет. Церемонията продължи с награждаване на носителите на Купа България и купа Надежди в четирите направления на БФСКИ Ски алпийски дисциплини жени Купа България Симона Скробанска \"Юлен\" мъже Камен Златков СК Мотен Наградите връчи г-н Иван Гребенчарски, координатор направление \"Алпийски ски\" в БФСки Купите връчи Пепа Мицева, генерален секретар на БФСКи Купите връчи Пепа Мицева, генерален секретар на БФСки   \"Сноуборд\" \" Купа България (паралелните дисциплини): Мъже - Радослав Янков, \"Амер Спортс\" Жени Живка Узунова, \"Амер Спортс\" Купите връчи Виктор Жеков, национален треньор по сноуборд Купа “България” Свободен Стил: Мъже - Петър Гьошарков, \"Бороборд\" Оени - Михаела Варошкина, \"Бороборд\" Купите връчи Ирен Машова, координатор, направление \"Сноуборд\" в БФСки Купа “България” Сноубордкрос Мъже - Петър Гьошарков, \"Бороборд\" жени - Александра Жекова, \"Блейд\" Купите връчи Виктор Жеков Купа “Надежди” Момчета до 13г. момчета - Иван Иванов, \"Мотен\" момичета Купа “Надежди” - Албена Шишманова (\"Спорт Екстриим\") Купа “Надежди” до 15 години Момчета - Кристиан Димитров (\"Мотен\") Момичета - Неда Пенчева (\"Бороборд\") Купите връчи Ирен Машова Фристайл Ски: Купа “България” Свободен стил ски - Антон Йотов Купа “България” Ски крос - Никола Чонгаров, (\"А-Тийм\") Купа “Надежди” Момчета до 14 г. - Мартин Маринов (\"Чамкория\") Купа “Надежди” Момичета до 16 г. - Анета Христева \"Пампорово\" Купите връчи Виктор Жеков Ски бягане:   Носители на Купа България \r\n  Жени Любомира Пехливанска СК \"Паничище 2009\" \r\n  Мъже Веселин Цинзов СК \"Александър Логистик\" и Мартин Пенчев СК \"Узана 2007\"   Купите връчи Даниела Машова, координатор направление \"Ски бягане\" в БФСки   Купа \"Надежди\" Момичета до 12 г - Никол Дишова СК \"Паничище 2009\" \r\nМомчета до 12 г - Илиян Тодоров СК \"Рилски скиор\" \r\n  Момичета до 14 г - Гергана Джаджарова СК \"Паничище 2009\" \r\n  Момчета до 14 г - Георги Наумов СК \"Паничище 2009\" Купите връчи Даниела Машова Приз \"Олимпийска надежда\" Девойки до 16 г - Симона Виденова СК \"Узана 2007\" \r\nЮноши до 16 г - Марио Матиканов СК \"Рилски скиор\" Призовете връчи Даниела Машова     Ски скок Купа България – Владимир Зографски – НСА   Купа Надежди момчета старша Ростислав Атанасов – СК \"ОуТиПи\" Купа Надежди момчета младша Георги Караджинов - СК \"ОуТиПи\" Купите връчи Захари Сотиров, координатор на направления \"Сноуборд\" Специалният приз тази година за най-обективно и пълно отразяване дейността на БФСКи при журналистите е за Емил Атанасов (в. \"Труд\").", "date": "2019.04.18", "title": "Сани Жекова приключва с активния спорт"}
{"url": "https://standartnews.com/svyat/forbs-podredi-nay-bogatite-rusnatsi-za-2019-ta-390012.html", "text": "Форбс публикува класацията си за 2019 г. на най-богатите руски бизнесмени. За 16- ти пореден път престижното списание класира стоте най-заможни хора в Русия, които притежават над 1 милиард долара. Тази година на върха се върна лидерът от 2017 г. Леонид Михелсон,  основател и шеф на енергийната компания Новатек и акционер в Сибура Леонид Михелсон. Състоянието му е 24 мииларда долара, като само за една година той е прибавил цели 6 милиарда долара. №2  е шефът на Новолипецкия металургичен комбинат Владимир Лисин с 21,3 милиарда. Година по-рано неговото състояние от 19,1 мииларда изпрати бизнесмена, популярен с израза \"по добре е да говориш малко, защото всичко което кажеш, трябва да го изпълниш\", на първо място в класацията. Президентът на Лукойл Вагит Алекперов е натрупал над 4 милиарда долара и се връща на третото място с 20,7 мрд. долара, което е едно място по-нагоре.   За разлика от него председателят на съвета на директорите на Северстал Алексей Мордашов изпадна от челната тройка, но все пак изкара 1 милиард за година. В топ 10 са още членът на съвета на директорите на Сибура Генадий Тимченко, президентът на Интеррос Владимир Потанин, шефът на Алфагруп Михаил Фридман, собственикът на Еврохим Андрей Мелниченко, основателят USM Holding Алишер Усманов, както разбира се и собственикът на футболен клуб Челси Роман Абрамович, чието двойно гражданство му позвалява да бъде и най-богатият гражданин на Израел. а.  ", "date": "2019.04.18", "title": "Форбс подреди най-богатите руснаци за 2019-та"}
{"url": "https://standartnews.com/svyat/yaguar-i-pace-stana-svetovna-kola-na-godinata-v-nyu-york-390014.html", "text": "Моделът електромобил I-Pace на Ягуар получи наградата „Световна кола на годината“ за 2019 г. на церемония, състояла се в Ню Йорк. Призът се определя чрез гласуване от 86 журналисти от повече от 20 държави. Членовете на своеобразното жури имат възможност сами да покарат най-добрите коли преди да решат на коя да дадат гласа си. Автомобилът на Ягуар победи на косъм този на  , но успехът на двата модела само затвърди все по-нарастващия интерес към колите, задвижвани с електрическа енергия. Освен в генералната категория I-Pace се оказа победител и в още две – „Дизайн на годината“ и „Зелена кола на 2019 г.“ Замайващото погледа   стана носител на приза „Луксозна кола на годината“, а в категорията на градските возила най-добър се оказа джипът  .  взе наградата за най-добро представяне на пътя. Приемайки наградата от името на Ягуар в Ню Йорк шефът на дизайна на фирмата Иън Калъм заяви „Може би най-добрата работа на света е да правиш дизайна на колите на Ягуар. И съвсем откровено мога да кажа, че никой друг проект не би донесъл толкова награди, колкото I-Pace. Електрическите автомобили дават на дизайнерите безпрецедентна свобода на осмисляне на пропорциите, профила и външния вид, което аз и моят екип използвахме в най-пълна степен.“", "date": "2019.04.18", "title": "Ягуар I-Pace стана Световна кола на годината"}
{"url": "https://standartnews.com/svyat/aktsiya-nad-30-000-antiki-se-vrshchat-v-blgariya-389947.html", "text": "Иззетите в Испания над 30 000 незаконно изнесени от България антични предмета ще бъдат върнати и приобщени към националното ни културно наследство в резултат на т.нар. операция \"Сердика\" на Специализираната прокуратура, ГДБОП, ГДНП и испанските полицейски и съдебни власти, съобщават от прокуратурата.  На 23 октомври 2018 г., с подкрепата на Европол и Евроджъст, на територията на Испания и България бе неутрализирана организирана престъпна група, осъществявала трансграничен трафик на антики от страната към Иберийския полуостров и продажбата им на местния черен пазар. Съвместното разследване се води срещу 16 български граждани, 8 от които и до момента са задържани под стража в град Торенте, област Валенсия. Събраните доказателства сочат, че групата е действала от януари 2016 г., като първоначално е изкупувала артефакти от иманяри и от дилъри на антики в България. Впоследствие организирала изнасянето им от страната и транспортирането им в Испания. Движимите културни ценности са били предлагани за продажба чрез Ebay.com“ в т.ч. чрез наддаване от фалшиви профили.  Резултатите от назначените до момента експертизи показват, че става дума за автентични културно-исторически ценности с произход България, които съгласно международните договорености трябва да бъдат върнати у нас след приключване на делото срещу участниците в групата. Ако сред артефактите има фалшификати, предлагани на клиенти като оригинали, ще им бъдат повдигнати обвинения и за измама, допълват от прокуратурата.  На координационна среща на разследващите, проведена на 11 април 2019 г. в централата на Евроджъст в Хага, е постигната договореност съдебното дело срещу членовете на престъпната група да се води в Испания, където са задържани повечето от участниците. Събраните в България доказателства ще бъдат предоставени на испанските съдебни власти и приобщени към тамошното досъдебно производство. ", "date": "2019.04.18", "title": "Акция: Над 30 000 антики се връщат в България"}
{"url": "https://www.standartnews.com/sport/livrpul-uzakoni-sblska-s-barselona-video-389921.html", "text": "Отборът на Ливърпул узакони своето класиране в полуфиналите на Шампионската лига, където на дневен ред е сблъсък срещу Барселона. В четвъртфиналния реванш срещу Порто мърсисайдците на Юрген Клоп доказаха, че разликата в класите между тях и португалския първенец е също толкова огромна, както и преди година.  „Червените” устояха на първоначалния натиск от съперника и заслужено спечелиха с 4:1 ответната среща, с което общият резултат стигна до 6:1 (преди година той беше 5:0 в осминафиналите). Садио Мане, Роберто Фирмино, Мохамед Салах и Върджил ван Дайк бяха точни за Ливърпул, докато Едер Милитао вкара гола на утешението за „драконите”. Вечерта беше забележителна за Мане, защото това беше неговият 14-и гол за клуба в Шампионската лига, като единствено легендата Стивън Джерард (21) има повече от него. По този показател сенегалецът се изравни с друга икона в лицето на Иън Ръш. Същото стори и Салах през втората част, тъй като неговият гол беше 14-ият му в ШЛ с екипа на \"червените\".", "date": "2019.04.18", "title": "Ливърпул узакони сблъсъка с Барселона (ВИДЕО)"}
{"url": "https://standartnews.com/svyat/epidemiya-ot-morbili-v-severna-makedoniya-389966.html", "text": " е обявена на територията на Република Северна Македония, съобщават от МВнР.  \r\nБългарските граждани, които възнамеряват да посетят в близките дни свои роднини или приятели в Северна Македония, следва да имат предвид, че с оглед ограничаване на разпространението на болестта, местните здравни власти са  както и забрана на свижданията в болничните заведения на територията на цялата страна.", "date": "2019.04.18", "title": "Епидемия от морбили в Северна Македония"}
{"url": "https://standartnews.com/svyat/28-zhertvi-na-katastrofa-na-o-madeyra-389925.html", "text": "Най-малко двадесет и осем души загинаха при катастрофа на туристически автобус на португалския остров Мадейра в Атлантическия океан, съобщи Ройтерс, цитирайки португалски медии и телевизия \"Евронюз\". В автобуса, превозващ германски туристи, имало около 50 души. Девет от загиналите са германски граждани. Според наличната информация, цитирана от ТАСС, водачът на автобуса не се справил с управлението по планински път, преминаващ през населено място, и се врязал в сграда покрай пътя. На мястото на катастрофата, която станала около 18:30 ч местно време вчера, са пристигнали няколко екипа пожарникари и над 10 линейки, предаде БТА. Пострадалите са откарани в болница на острова. Според германския вестник \"Билд\" местните власти не изключват броят на жертвите да нарасне.", "date": "2019.04.18", "title": "28 жертви на катастрофа на о. Мадейра"}
{"url": "https://standartnews.com/svyat/ivanka-trmp-ne-iska-da-e-shef-389991.html", "text": "Доволна е в администрацията Пред медии по време на визитата си в Етиопия и Кот д’Ивоар Иванка Тръмп, дъщерята на американския президент Доналд Тръмп, каза, че баща ѝ я е попитал дали се интересува от работата като ръководител на Световната банка, но тя била доволна от настоящата си роля в администрацията. Тя работи за подбора на новия шеф на 189-членната Световна банка Дейвид Малпас. Запитана дали баща ѝ е разговарял с нея за други висши ръководни длъжности, Иванка Тръмп каза, че „ще запазя това между нас“. Но заяви, че не вижда в близко бъдеще да прави опит да си сменя работата. Въпросите към Иванка Тръмп бяха предизвикани от това, че на 12 април Доналд Тръмп заяви в интервю за „Атлантик“, че обмислял номинирането на дъщеря си за президент на Световната банка, а и също така смятал, че тя би била “страхотна” като посланик на САЩ в ООН. „Мислех си за Иванка за Световната банка. Тя би била страхотна, защото е много добра с числата. Притежава голямо спокойствие … Виждал съм я под огромно напрежение и натиск. Тя реагира много добре – това обикновено е наследствено”, каза Доналд Тръмп, разкривайки намерението си. „По природа тя е дипломат. Би била страхотна в ООН“, добави стопанинът на Белия дом. Тръмп посочва, че, ако беше номинирал дъщеря си, която е негов старши съветник, в обществото “биха казали, че това е непотизъм, въпреки че това няма има нищо общо с непотизма. Но тя би била невероятна”. /БГНЕС/  ", "date": "2019.04.18", "title": "Иванка Тръмп не иска да е шеф"}
{"url": "https://standartnews.com/kultura/megan-foks-i-sprugt-y-za-prv-pt-snimat-zaedno-389960.html", "text": "Меган Фокс и съпругът й Брайън Грийн ще участват в пърия си съвместен филм – „Дакота“. Бъдещата лента ще бъде режисирана от Кърк Харис със сценарий на Джони Харингтън. Продуцент е Андреа Лерволино. Фокс ще играе вдовица на име Кейт, чийто мъж е загинал в Афганистан. Тя изпитва затруднения с подръжката на фермата си и задълженията си към пожарната. Грийн ще играе сержант ТиДжей Малкълм. Той ще доведе на Кейт бойното куче на съпруга й – Дакота. Обстановката ще се нажежи, когато местният шериф започва да настоява и да тормози Кейт да продаде фермата си. Очаква се снимките за филма да започнат през лятото.", "date": "2019.04.18", "title": "Меган Фокс и съпругът й за пръв път снимат заедно"}
{"url": "https://standartnews.com/svyat/otkrikha-chelyust-na-ogromen-lv-zakusval-ss-slonove-389949.html", "text": "Учените са изчислили, че вероятно е тежал до 1500 килограма и може би се е хранел със слоноподобни същества, живели там по онова време. За сравнение - съвременните мъжки лъвове достигат до 250 кг тегло, тоест 6 пъти по-малко от древния им предшественик Симбакуба. Древни рисунки описват създанието като гигантска ловуваща голяма котка, с козина и огромни зъби. Те заявиха, че откритието може да хвърли светлина върху това, как свръхголемите хищници и плячката им се развиват в продължение на милиони години около края на Палеогенската епоха - периодът, в който бозайниците се уголемяват от малки гризачи до много по-различни видове.", "date": "2019.04.18", "title": "Откриха челюст на лъв, закусвал със слонове"}
{"url": "https://standartnews.com/svyat/opitakha-da-zapalyat-katedralata-sveti-patrik-389935.html", "text": "Мъж, който се опитал да запали катедралата \"Свети Патрик\" в Ню Йорк с две туби бензин, е бил задържан в сряда. Това съобщи градската полиция на страницата си в социалната мрежа „Туитър“, цитирана от TACC и \"Фокус\". \r\n\"Около 19:55 местно време(02:55 ч. в четвъртък българско време) един мъж е влязъл в катедралата \" Свети Патрик“ в Манхатън с туби с бензин и течност за запалване, след което той бе задържан от полицията в Ню Йорк без никакви инциденти, ”се посочва в публикацията. Според NBC мъжът е на 37 години. По време на задържането той е излял съдържанието на контейнерите на вратата на катедралата. Когато бил арестуван, у него е имало почти 15 литра бензин, две бутилки запалителна течност и две запалки. По време на разпита той е твърдял, че носи бензина, защото автомобилът му бил останал без гориво. При проверка на автомобила му обаче тази версия не се потвърдила. Катедралата “Свети Патрик“ – седалище на католическия архиепископ на Ню Йорк е построена през 1878 година.", "date": "2019.04.18", "title": "Опитаха да запалят катедралата \"Свети Патрик\""}
{"url": "https://standartnews.com/kultura/irina-miteva-napusna-otkradnat-zhivot-389984.html", "text": "Ирина Митева напусна „Откраднат живот“. Актрисата от театър „София“, която играеше Ина Фотева – собственичка на частната болница „Света Анастасия“ и бивша съпруга на гангстер милионер -  най-после ще може да разпусне в компанията на гаджето си Венцислав Сариев. Красавицата е двойка с чаровника още от студентските им години в НАТФИЗ, където споделят емоции в класа на професор Пламен Марков, а сега са заедно и в общинската трупа. Феновете на докторската сага в момента се вълнуват дали Ирина вече е щастлива булка, че и с букет в ръка, след като се появиха нейни снимки в тематична рокля. За протокола - това са кадри от студентския филм \"Мишо и Виктория завинаги\". Ирина е младоженка, която заедно със съпруга си трябва да бутат останалата без бензин лека кола на път за брачната церемония. Като техен шофьор се изявява Влади Въргала, който също е на един от фотосите.       Красавицата от Добрич излезе от сериала на Нова по твърде кръвожаден начин – героинята й се хвърли от скали край София, а кръвта й буквално плисна в окото на камерата. Преди няколко епизода Ина Фотева беше във фокуса на друг брутален кадър, изпълнен със сексуален  акт на ръба на насилието. В предишния сезон пък бременността й приключи повече от трагично, ако е възможна подобна формулировка, и оттам тръгна разривът й с д-р Тасев. Така че признанието на Ина Фотева, че повече не й се живее, се оказа логична увертюра към скока й към смъртта. Ирина Митева влиза в „Откраднат живот“ почти случайно. След като взима дипломата от НАТФИЗ, тя започва работа в бар. Когато й звънят да отиде на кастинг, става ясно, че ще я пробват за д-р Албена Войнова – играеше я Теодора Кулева, внучката на Тодор Колев, която пък излезе от сериала, защото наистина се омъжи. После се оказва, че Ирина ще става Ина Фотева. „И си приличаме с нея, и сме много различни“, коментира Митева. Най-новото й превъплъщение на сцената е в „Съгласие“ – нов хит на театър „София“, режисиран от Недялко Делчев. Ирина е млада дама от лондонски бизнес кръг,  в който властват отчуждението и кариеризмът.", "date": "2019.04.18", "title": "Ирина Митева напусна  „Откраднат живот“"}
{"url": "https://standartnews.com/svyat/boeing-zavrshi-izpitaniyata-na-737-max-s-nov-softuer-389950.html", "text": "Актуализира програмата за обучение на пилотите си Boeing Corp. е извършила 120 полета като част от тестването на новия софтуер за самолетите 737 Max, заяви директорът на компанията Денис Меленберг. \"Направихме решителен напредък за сертифицирането. Вчера извършихме последния полет като част от тестовете на инженерния софтуер с нашите водещи технически експерти и инженери на борда. Това беше финалният полет преди този за сертифициране\", каза той във видео, публикувано в Twitter. Меленберг уточни, че са извършени 120 полета с обща продължителност 230 полетни часа. Федералната авиационна администрация на Съединените щати (FAA) заяви във вторник, че актуализираният софтуер за самолетите на Boeing 737 Max е \"подходящ за оперативни дейности\" и също така препоръча на пилотите да преминат допълнително обучение по новата система. През март Boeing 737 Max 8 от Ethiopian Airlines, превозващ 157 души, се разби близо до етиопския град Дебре Зейт. През ноември 2018 г. същият самолет на индонезийския Lion Air се разби. След катастрофата около 20 страни затвориха територията си за преминаване на самолети от този тип, много авиокомпании спряха полетите на Boeing 737 Max 8. В САЩ Федералната авиационна администрация забрани експлоатацията на  модела. По време на проучването на причините за инцидента бяха идентифицирани възможни грешки в работата на системата за корекция на маневрирането (MCAS). Boeing се занимава с отстраняване на тези недостатъци и актуализира програмата за обучение на своите пилоти.", "date": "2019.04.18", "title": "Boeing завърши изпитанията на 737 Max с нов софтуер"}
{"url": "https://standartnews.com/kultura/grmnakha-zvezda-ot-treynspoting2-389986.html", "text": "Актьорът Брадли Уелш, който стана популярен с роля в \"Трейнспотинг\" 2, е бил застрелян на 17 април в Единбург, съобщи английския „Сън“. 42-годишният бивш профибоксьор е бил прострелян смъртоносно в главата пред дома си в момент, докато паркирал автомобила си. Към 20 часа снощи в полицията е било съобщено, че той е намерен в тежко състояние пред жилището си на улица „Честър“. Пристигналите медицински екипи не са успели да го спасят. През 1993 г Уелш става шампион по бокс в лека категория на Британската асоциация по бокс за непрофесионалисти. Актьорските му изяви включват и участие в епизод от документалната поредица \"Дани Дайър: най-страшните мъже\", посветен на известни борци и боксьори. Уелш е ръководил благотворителни проекти в помощ на младежи от Единбург, с насоченост към здравето, психичната устойчивост и против неравноправието. Притежавал е и зала за бокс в града. \r\n ", "date": "2019.04.18", "title": "Гръмнаха звезда от \"Трейнспотинг\"2"}
{"url": "https://standartnews.com/kultura/bg-literatura-probiva-v-turtsiya-389989.html", "text": "„Присъствието на българска литература в Турция и на турска литература в България е много силен ключ към добрите отношения между двете държави. Това събитие е силно начало за още повече възможности за работа и издаване на нашите прекрасни писатели и поети в Турция. Министерството на културата ще оказва съдействие за подобни инициативи и занапред“, каза министърът на културата Боил Банов по време на представянето на първата българска антология със съвременни къси разкази на турски език в Босфорския университет в Истанбул (Робърт колеж). Събитието беше организирано от посолството ни в Анкара с подкрепата на Министерството на културата. В сборника са включени творби на 18 автори, като от тях на представянето присъстваха Алек Попов, Александър Шпатов, Ангел Игов, Весела Ляхова, Владимир Зарев, Георги Господинов, Деян Енев, Елена Алексиева, Захари Карабашлиев, Калин Терзийски, Петър Делчев, Петър Чухов. Посланик Надежда Нейнски отбеляза, че антологията е протегната ръка към турския читател – да се запознае със съвременната литература на съседна България - европейска, космополитна, но и много близка до неговата собствена чувствителност. „Разбираме, че в свят като днешния, ако нещо може да ни обясни какво се случва, е разказването на истории“, посочи Георги Господинов. Захари Карабашлиев допълни, че нещата, които сближават българи и турци, са безкрайно много повече от нещата, които ни разделят. След края на срещата турският министър на културата и туризма Мехмет Ерсой се свърза с министър Банов по телефона, за да изрази съжалението си, че служебни ангажименти не са му позволили да присъства на събитието. Двамата се обединиха около мнението, че заедно ще могат да окажат още по-голяма подкрепа за преводи и издаване на литература на двата езика.", "date": "2019.04.18", "title": "БГ литература пробива в Турция"}
{"url": "https://www.standartnews.com/sport/latsio-kateri-km-shampionskata-liga-389927.html", "text": "Лацио победи вкъщи Удинезе с 2:0 в отложен мач от 25-ия кръг на италианската серия А. За победителите се разписаха Кайседо (21) и Сандро (24 автогол). Де Пул пропусна дузпа за гостите в 51-ата. Успехът изкачи Лацио на 7-ото място с 52 т. Отборът от Рим все още има шансове да се добере до топ 4 и да си осигури място в Шампионската лига за новия сезон. Сега четвърти е Милан с 55 т. фото ЕПА/БГНЕС", "date": "2019.04.18", "title": "Лацио катери към Шампионската лига"}
{"url": "https://www.standartnews.com/sport/dnes-stavat-yasni-polufinalistite-v-liga-evropa-389964.html", "text": "Тази вечер ще станат ясни всички полуфиналисти в турнира по футбол Лига Европа. Началният час на реваншите от четвъртфиналите е 22,00 ч (б.в.). Арсенал гостува на Наполи след като в Лондон взе победа с 2:0. Челси приема Славия (Прага) след успех в първия мач с 1:0. Валенсия победи с 3:1, като гост на Виляреал и довечера играе вкъщи на \"Местая\". Айнтрахт (Франкфурт) загуби навън от Бенфика с 2:4 и сега ще се бори за чиста победа с минимум 2:0.", "date": "2019.04.18", "title": "Днес стават ясни полуфиналистите в Лига Европа"}
{"url": "https://standartnews.com/regionalni/prekratikha-kontsesiite-za-morski-plazhove-v-ravda-389940.html", "text": "\r\n   Министерският съвет е прекратил два договора за предоставяне на концесия върху част от крайбрежната плажна ивица по Южното Черноморие  - за „Равда-Национален детски комплекс“ и за морски плаж „Равда - ХТИ“. Това съобщи днес  за БНР - Бургас  министърът на туризма Николина Ангелкова. До отнемането на концесията се е стигнало след като са констатирани нарушения три последователни години. Нарушенията на посочените плажове били малък брой спасители, които е трябвало да бъдат осигурени от концесионерите, наличието на преместваеми обекти на плажната ивици и проблеми с медицинското обслужване.  \r\n \" Предстои процедура за отдаване под наем, защото сме на прага на летния сезон. Ще видим какви са възможностите по-нататък за отдаване на концесия\", допълни министър Ангелкова.", "date": "2019.04.18", "title": "Прекратиха концесиите за морски плажове в Равда"}
{"url": "https://www.standartnews.com/sport/sportt-po-tv-za-18-april-389971.html", "text": "18,30 Спорт ТОТО 22,00 Футбол: Мач от Лига Европа (пряко) 17,55 Баскетбол, България, НБЛ: Рилски спортист - Спартак Пл (пряко) 21,55 Футбол: Мач от Лига Европа (пряко) 17,50 Спорт тото 22,00 Футбол: Мач от Лига Европа (пряко) 19,30 Волейбол: Финал за Купата на България за жени (пряко) 10,00; 12,00; 14,00; 16,00 и 18,00 Тенис: ATP 1000 Монте Карло (пряко) 20,45 Баскетбол, Евролига: Фенербахче - Жалгирис (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 20,00 Баскетбол, Евролига: ЦСКА М - Баскония (пряко) 21,15 \"Спорт в обектива\" 19,30 УЕФА Лига Европа - магазинно предаване 13,00 Колоездене: Обиколка на Турция, трети етап (пряко)", "date": "2019.04.18", "title": "Спортът по тв за 18 април"}
{"url": "https://standartnews.com/regionalni/pomorie-daryava-5-khil-evro-za-notr-dam-389939.html", "text": "Община Поморие ще дари 5 хил.евро за възстановяването на парижката катедрала „Нотр Дам“. \"България е част от европейското семейство и ние искаме да изразим своята съпричастност към опазването и сахраняването на културните паметници\", аргументира предложението кметът на общината Иван Алексиев. То ще бъде гласувано на извънредна сесия на общинския съвет в града днес след обяд. До момента кампанията във Франция успя да събере за ремонта на опожарената катедрала над 1 млрд евро само за 3 дни. Освен крупните дарения от богати френски бизнесмени от стотици милиони левове, има много по-скромни дарения като на общини и институции от България. Стара Загора например обяви дарителска кампания за набиране на средства за възстановяването на опожарената светиня.  \r\n ", "date": "2019.04.18", "title": "Поморие дарява 5 хил. евро за Нотр Дам"}
{"url": "https://standartnews.com/kultura/rekviemt-na-verdi-zvuchi-na-veliki-chetvrtk-389996.html", "text": "В Софийската опера на 25 април ще бъде представен „Реквием“ от Джузепе Верди, който отдавна се очаква от ценителите на великата класика. Заупокойната меса е изпълнена за пръв път на 22 май 1874 година и само три дни по-късно е първата творба от този жанр, изпълнена на оперна сцена и то в „Ла скала“ в Милано. Верди използва драматични контрасти, за да изрази силните емоции, породени от текста по начина, по който го прави и в оперите си. Смразяващото Dies irae, което представя традиционния цикъл на латинския погребален ритуал, се повтaря през цялото време. Макар звукът на тромпетите да напомня за съд в Tuba mirum и подтискащата атмосфера на Rex tremendae да създават чувство за недостойност пред Великия цар в известното тенорово соло – Ingemisco, проблясва надежда за грешника, който моли Господ за прошка. Сложната фуга от осем части за двоен хор Sanctus започва с фанфари, за да обяви него – „който идва в името Господне“. Накрая в Libera me сопранът простенва, молейки се: „Спаси ме, Боже, от вечна смърт“. Oтчаяната молба Верди оставя без отговор. След смъртта на Росини на няколко композитора е възложено на напишат Реквием. По това време на певиците не е разрешено да участват в ритуалите на католическата църква. Въпреки това Верди е категоричен в желанието си да включи женски гласове в своята партитура. В писмо композиторът пише: „Ако бях в добри отношения със Светия Отец - Папа Пий IX - щях да го помоля да разреши - било то само по този единствен повод - жени да участват в изпълнението на тази музика.“ Когато Верди започва работа по своя Реквием,  двама от солистите са сопрани и в хора са включени женски гласове. След премиерата Реквиемът е бил критикуван заради близостта си с оперния жанр, въпреки религиозната тематика, по която е писан. Критиците са били раздвоени между възхвала и порицаване по повод желанието на Верди да разчупи стандартните композиционни правила за музикален ефект. Времето доказва, че именно тази особеност е причината за огромния успех на творбата. Сюблимният характер и разтърсващите мелодии на Реквием вълнуват най-съкровените чувства и преживявания на човешката душа. На 25 април в Софийската опера излизат няколко забележителни изпълнители. Витория Иео /сопран/ триумфира в  „Реквием“ от Верди с Чикагската филхармония под диригентството на Рикардо Мути. Когато за първи път чува този шедьовър е само на 8:  „Струваше ми се,  че гласовете идват от небето заедно със светлината, че ангелите пеят за мен“. Иео е певица с ненадмината харизма и забележителна красота на гласа. Надя Кръстева /мецосопран/ предизвиква фурор на сцените на Виенската и Мюнхенската опера, Театро „Колон“, Метрополитън опера, Болшой театър, в Сан Франциско и Чикаго. Българката е от най-успешните и обичани от публиката мецосопрани на съвремието. Франческо Аниле /тенор/ има  200 роли, изиграни в над 1000 театъра в цял свят. Критиката го описва като „певеца  със звездна магия в гласа“. Партиите му във Вердиеви творби са короната в успешната му кариера. Рикардо Дзанелато /бас/ в „Реквием“ от Верди покорява пресата: „Мек, но приковаващ сетивата глас… Интерпретация с усещане за лекота… Перфектно изработени динамики и легати в блестящ контраст с драматично-интензивните акценти“. Диригент е Павел Клиничев от Болшой театър, който гостува в Софийската опера специално за изпълнение на сюблимната творба на Джузепе Верди. Диригент на хора е Виолета Димитрова.", "date": "2019.04.18", "title": "Реквиемът на Верди звучи на Велики четвъртък"}
{"url": "https://standartnews.com/kultura/nencho-balabanov-s-nov-klip-za-39-389995.html", "text": "Ненчо Балабанов представи клипа на най-новата си песен „Тези пет неща“, който си подари за 39-я си рожден ден. Видеото се завъртя в „Планет“, където актьорът празнува.  Лятното парче безспорно ще се превърне в един от хитовете на предстоящия сезон. Композитор е Магомед Геланиевич-Мага, а партньорка на Ненчо пред камерите е Василена Радева – изключително талантлива и обещаваща гримьорка и художничка. Любопитен факт за песента е, че клипът е заснет миналата година – в последните слънчеви дни от септември – на родното Черноморие между Равда и Несебър. А докато на купона всички се чудеха има ли жена до чаровния рожденик, се появиха не една, а две дами, които се бориха за вниманието му и кандидатстваха за адреналинки в новия сезон на „Господари на ефира“. Сред гостите бяха почти всички от шоуто, което в момента е в неочаквана ваканция.  „Благодаря на всички, които с риск да отидат трудно на работа утре, дойдоха да ме уважат и да се забавляваме заедно“, каза развълнуван рожденикът и им предостави микрофона за изпълнения, прераснали в истинска шоу програма в малките часове на нощта.", "date": "2019.04.18", "title": "Ненчо Балабанов с нов клип за 39"}
{"url": "https://standartnews.com/regionalni/otkrivat-30-metrov-pravoslaven-krst-za-praznika-na-provadiya-389944.html", "text": "\r\n  Трийсетметров православен кръст ще бъде открит в Провадия за празника на града, който се чества на Цветница. Огромният кръст е дарение от местния жител Стойчо Стоев с пожеланието да закриля града и да носи здраве на всички. Съоръжението  бе монтирано в началото на месеца на крепостта Овеч и ще пръска светлина и благодат в околността и града всяка вечер. Официалното запалване  на светлините на 30-метровия кръст ще бъде на 30 април вечерта, в навечерието на Цветница.   \r\n Според историците празникът на Провадия се е свързвал с прочутия Връбнишки панаир, който се е провеждал в Провадийско още от 17 век. На него са идвали дубровнишки и европейски търговци, за да продават стоките си, тъй като градът е бил процъфтяващ занаятчийско-търговски център. \r\n   Концерт с участието на група „Сигнал” и на провадийската рок-група „Огледално” на централния площад в събота ще повдигне празничното настроение на провадийци.  След това ще има и празнична заря.", "date": "2019.04.18", "title": "Откриват 30-метров православен кръст за празника на Провадия"}
{"url": "https://standartnews.com/kultura/dzheysn-momoa-se-obrsna-sled-7-godini-390007.html", "text": "Джейсън Момоа шокира феновете си, като си обръсна брадата за първи път от 7 години. Познатият му мъжкарски външен вид го направи звезда и му осигури участията в продукциите за милиони „Игра на тронове“ и „Аквамен“. Но сега актьорът се опитва да прати едно сериозно послание на почитателите си. Във видео качено онлайн красавецът застана в средата на пустиня, пълна с пластмасови отпадъци. Там той започва да се бръсне с обръщение към зрителите: „Правя това с цел да призова всички да рециклират. Пластмасата замърсява нашата планета и би било много по-екологично всички да започнем да ползваме алуминиеви артикули, които са лесно разградими. Време е за промяна, за едно по-чисто бъдеще.“", "date": "2019.04.18", "title": "Джейсън Момоа се обръсна след 7 години"}
{"url": "https://standartnews.com/kultura/dzhonas-bradrs-shche-sviryat-na-nagradite-billboard-390008.html", "text": "Джонас Брадърс ще свирят по време на раздаването на музикалните награди „Billboard“. Това ще бъде първото изпълнение на братята музиканти, откакто се събраха след 6-годишна пауза. След като оповестиха завръщането си през февруари, момчетата пуснаха два нови сингъла и обещаха да тръгнат на турне. Кога това ще стане остава тайна за момента. Музикантите заявиха, че ще разкрият подробностите около бъдещата си обиколка, когато му дойде времето. На сцената на „Billboard“ ще се качат още Кели Кларксън, която за втора поредна година ще дирижира събитието, Калид и нашумялата кей-поп група BTS. Музикалните призове ще бъдат раздадени на 1 май в Лас Вегас.  ", "date": "2019.04.18", "title": "Джонас Брадърс ще свирят на наградите „Billboard“"}
{"url": "https://www.standartnews.com/sport/na-20-april-v-pleven-zapochva-nay-golemiya-detski-turnir-389975.html", "text": "Тази събота, 20 април, в Плевен ще бъдат изиграни първите мачове от 22-рото издание на  „Данониада” – единственият по рода си в България футболен турнир за деца до 12 годишна възраст. На градския стадион ще се срещнат отбори не само от Плевен, но и от цяла Северозападна България. Отборите, класирали се на първите две места в зоналните квалификациище продължат участието си във финалите на турнира в София. Съответно, един от тях ще има шанса да продължи в надпреварата за Международна купа “DANONE NATIONS CUP“ в Барселона. Мачовете започват от 9:30 ч.и са с вход свободен за публика. Регионалната фаза на 22-рото издание на “Данониада” продължава до края на месец май, а домакини на срещите  са градовете: Плевен – на 20.04.2018 \r\nПловдив – на 11.05.2018 \r\nВарна – на 18.05.2018 \r\nСофия – на 25.05.2018 \r\nЗаявки за участие в „Данониада” се приемат до един ден преди мачовете в съответната зона.На интернет адреса на турнира www.danoniada.bg отборите от цялата страна могат да се запишат в една от четирите зони. Право да се включат имат всички отбори, съставени от деца от 10 до 12 годишна възраст. В рамките на турнира за трета поредна година, ще бъдат организирани специални образователни игри за участниците и публиката. Едната има за цел популяризирането на здравословното хранене и предоставя важна информация за хранителните навици по интересен и забавен начин в игрови формат.  Другата е на тема “Събирай разделно” и е част от съвместна инициатива на “Данон - Сердика” АД и “ЕКОПАК България” (АД). С помощта на спортното предизвикателство тя разяснява на малките футболисти ползите от разделното събиране на отпадъци и им помага да разширят и затвърдят познанията си за опазване на природата. Националният турнир „Данониада” е разделен на две фази: зонална,  с участието на всички записани отбори, и финал в София между първите два отбора от всяка от четирите зони. Победителят във финалната фаза ще се състезава във футболния турнир за международната купа “DANONE NATIONS CUP“, която тази година ще се проведе в Барселона (Испания) – “родното място” на компанията DANONE. По едно и също време ще бъдат организирани две паралелни надпревари - за отборите победители от 2018 и от 2019 година. Международният турнир “DANONE NATIONS CUP”, тази година е част от празненствата по случай 100 години DANONE.", "date": "2019.04.18", "title": "На 20 април в Плевен започва най-големия детски турнир"}
{"url": "https://www.standartnews.com/sport/grisho-sreshchu-nadal-v-monte-karlo-dnes-389988.html", "text": "Българската звезда в тениса Григор Димитров ще се изправи срещу колоса Рафаел Надал днес след 15,30 ч в мач от третия кръг на турнира от сериите Мастърс 1000 в Монте Карло с награден фонд от 5,2 млн. евро. В изиграните помежду им досега 12 мача испанецът има 11 победи, а Димитров една. Рафа, който е актуалния шампион в турнира е под №2 в световната ранглиста, а Димитров е 28-и. Турнирът в Монте Карло е едва четвъртия за Григор през 2019-а. Победителят ще се класира за четвъртфиналите. Димитров преди година игра полуфинал в Монте Карло, като тогава загуби от Надал с 1:6, 4:6.", "date": "2019.04.18", "title": "Гришо срещу Надал в Монте Карло днес"}
{"url": "https://www.standartnews.com/sport/sr-dzhim-ratklif-se-oblizva-za-chelsi-390017.html", "text": "Челси може да има нов собственик, тръби \"Таймс\". Според изданието най-богатият човек във Великобритания сър Джим Ратклиф е заинтересован от закупуването на лондонския клуб. 66-годишният бизнесмен, който разви успешен бизнес в химическата промишленост, иска да инвестира във футбола. Сегашният собственик на Челси Роман Абрамович иска за клуба около 2.5 милиарда паунда. За Ратклиф това не е проблем, но като се има предвид скъпата реконструкция на \"Стамфорд Бридж\", от който се отказа руският олигарх, разходите ще се увеличат, а това не устройва британеца.  \r\nРатклих притежава швейцарския Лозана, както и колоездачния отбор на Скай. Преди години той ги спаси от фалит. \r\nВ класацията по богатство на списание \"Forbes\" Ратклиф се намира  на 110-о място, а Абрамович се намира на 107-та позиция. Британският \"Таймс\" оценява богатството на Джим на 21 милиарда паунда. \r\n ", "date": "2019.04.18", "title": "Сър Джим Ратклиф се облизва за Челси"}
{"url": "https://www.standartnews.com/sport/grisho-pak-padna-ot-nadal-390009.html", "text": "Рафаел Надал не даде никакви шансове на ракета №1 в българския тенис Григор Димитров в мача помежду им от третия кръг на Мастърса в Монте Карло като спечели с 6:4,6:1 повтаряйки резултата от полуфинала им от миналата година.  След това поражение Димитров ще изпадне от топ 40, тъй като няма да може да защити точките спечелени тук от 2018 година, когато достигна до полуфиналите като ще загуби 270 точки.", "date": "2019.04.18", "title": "Гришо пак падна от Надал"}
{"url": "https://standartnews.com/regionalni/rok-legendata-dzhoni-dzhoeli-shche-pee-v-stara-zagora-389961.html", "text": "\r\n   Една от рок-легендите на нашето време -  Джони Джоели  – ще бъде специален гости на петото издание на “Beerфестът“ ,2019 в Стара Загора. Един от най-добрите и обичани рок-гласове на нашето време Джони Джоели започва професионалната си музикална кариера едва на 11 години. През 1998 г. легендарният немският китарист Аксел Руди Пел го кани за фронтмен на групата си и остават заедно до днес.  Вокалистът на Аксел Руди Пел има в дискографията си над 40 албума. Пял на повече от 1500 концерта по целия свят, участвал е като хедлайнер на най-престижните рок-фестивали. Джоели ще се качи на сцената в компанията на българската рок група Еридан, за която в интервю през 2018 той самият казва: “Еридан… това е перфектната рок група!” \r\n  Джоели и Еридан ще зарадват хилядите си фенове от цялата страна на 7 септември вечерта в столицата на бирата - Стара Загоа. Тази година “Beerфестът” в ще бъде с 5 дневна програма от 4 до 8 септември, с вход свободен за всички почитатели на хубавата музика и кехлибареното пиво, припомнят организаторите от общината и Загорка-АД. \r\n ", "date": "2019.04.18", "title": "Рок-легендата Джони Джоели ще пее в Стара Загора"}
{"url": "https://standartnews.com/regionalni/uchenitsi-se-predstavikha-otlichno-v-krg-znanie-389970.html", "text": "С интересни въпроси, верни отговори, ентусиазъм и много емоции, ученици от благоевградски училища взеха участие в кръг „Знание“, част от инициативата на Община Благоевград „Училище на годината“. Надпреварата откри Симона Митова, началник-отдел „Образование“, която поздрави учениците от името на кмета д-р Атанас Камбитов. Жури в състав Кирил Алексиев, директор на РИМ, Соня Кацарска, преподавател по литература и Красимира Хаджикосева, директор на ЕИЦ \"Европа директно\" следеше за спазването на регламента. Знания показаха учениците от 1 до 12 клас, разделени в две възрастови групи – от 1-ви до 7-ми клас и от 8-ми до 12-и клас. Въпросите, включени в надпреварата, бяха подготвени от експерти от Регионално управление на образованието и бяха съобразени изцяло с учебния материал. През май предстои да се проведе и кръг „Култура“. Официалната церемония по награждаване на „Училище на годината” ще се проведе на 23 май в зала „Пейо Яворов“.  ", "date": "2019.04.18", "title": "Ученици се представиха отлично в кръг \"Знание\""}
{"url": "https://standartnews.com/balgariya-obshtestvo/obstrel-sreshchu-baza-s-nashi-voenni-v-afganistan-389952.html", "text": "Обстрелът е бил извършен вчера, 17 април, в 23:37 ч. местно време (22:07 ч. българско време), допълват от военното ведомство.  От средата на декември миналата година в Афганистан е 37-ия български контингент, който изпълнява своите задължения в мисия на НАТО. Българските военни са разположени в Кандахар и в Кабул. Конкретно в Кандахар е разположена българска рота, която отговаря за организирането на контролно-пропускателния режим на автомобилния и пешеходния трафик на летището.  ", "date": "2019.04.18", "title": "Обстрел срещу база с наши военни в Афганистан"}
{"url": "https://standartnews.com/regionalni/prevozvat-1-ton-riba-bez-neobkhodimite-dokumenti-389978.html", "text": "Превоз на 1 тон риба без необходимите документи са установили джебелски полицаи в хода на специализирана операция за противодействие на престъпността в малките и отдалечени населени места, съобщават от ОД на МВР Кърджали. \r\n  \r\nТази нощ в 1,20 часа в кв.“Боровец“ в града за проверка бил спрян товарен „Мерцедес“ с разградска регистрация, управляван от 28-годишен. Полицаите установили, че в пластмасови бидони в колата има 1 тон риба, за която водачът не може да представи документи. \r\n  \r\nУведомени са експерти от местното звено на Изпълнителната агенция по рибарство и аквакултури. Съставен е констативен протокол по Закона за рибарството и аквакултурите.  ", "date": "2019.04.18", "title": "Превозват 1 тон риба без необходимите документи"}
{"url": "https://standartnews.com/regionalni/velikdenska-rabotilnitsa-obedinyava-detsata-na-blagoevgrad-389972.html", "text": "За поредна година партерът на сградата на Община Благоевград ще се превърне във великденска работилница в навечерието на един от най-светлите християнски празници - Възкресение Христово. Представители от всички учебни заведения в града ще подредят своите уникални кътове с ръчно изработени артикули, символизиращи големия християнски празник - Възкресение Христово. Официалното откриване ще бъде в сградата на общината на 22 април от 11 часа. Инициативата цели да запознае децата с традициите и обичаите, свързани с предстоящите празници. \r\n  \r\nВъв Великденската работилница ще се включат ученици от общинските училища, участващи в междуинституционални дейности. Общината в  Благоевград осъществява обща програма за стимулиране на дейности и изяви на учениците, свързани със заниманията по интереси, в сътрудничество с училища и центрове за подкрепа за личностно развитие.  ", "date": "2019.04.18", "title": "Великденска работилница обединява децата на Благоевград"}
{"url": "https://standartnews.com/regionalni/s-rimski-khlyab-i-vino-abritus-reklamirat-turizma-v-razgrad-389981.html", "text": "Хляб, изпечен по древна римска рецепта, и вино с марка „Абритус“ получават гостите на туристическия щанд на Разград на Международното изложение „Културен туризъм“, което започна на 18 април във Велико Търново. Местната управа представя пред туроператорите  културно-историческото богатство на  лудогорския център с акцент върху   забележителностите на археологическия резерват „Абритус“, където са експонирани останките на древния град. Тази година във фестивала „Античният Абритус“, който ще се проведе през юни, ще се включат реенактори от три държави. Групи за възстановка от България, Румъни и Италия ще направят възстановка на имераторската битка на Деций-  Траян пред стените на крепостта с готите, в която е загинал владетелят на Рим. Това е единственият случай в римската истроия, в който император е намерил смъртта си извън пределите на Вечния град. Туристите, които изберат да дойдат в Разград по време на фестивала, ще видят на живо частица от древната история на нашите земи, обясни Виолета Антонова, шеф на дирекция „Спорт, култура и туризъм\" в разградското кметсво.  ", "date": "2019.04.18", "title": "С римски хляб и вино „Абритус“ рекламират  туризма в Разград"}
{"url": "https://standartnews.com/regionalni/vtori-obshchinar-napuska-mestniya-parlament-v-silistra-389983.html", "text": "Втори общинар се готви да напусне местния парламент през тази седмица. След като Общинската избирателна комисия отне в понеделник пълномощията на общинския съветник от БСП Георги Кирилов заради неизвинени отсътвия, заявление за освобождаване в деловодството е подал и представителят на местната коалиция „Гражданско единство“  Десислав Пенчев. Мотивите на Пенчев за отказ от представителство още не са съобщени. Местни наблюдатели обаче смятат, че напускането му е свързано със съдебно преследване срещу него. През 2017 година той бе изправен пред съда заради  съучастие в отвличане и осъден. ВСК е потвърдил вината му и издал окончателна присъда от пет години лишаване от свобода. Междувременно стана ясно, че отстраненият от Общинската избирателната комисия съветник Кирилов няма намерение да сдава поста. Той е обявил пред местни медии, че ще обжалва решението на ОИК Силистра като незаконосъобразно.  ", "date": "2019.04.18", "title": "Втори общинар напуска местния парламент в Силистра"}
{"url": "https://standartnews.com/sport/livrpul-uzakoni-sblska-s-barselona-video-389921.html", "text": "Отборът на Ливърпул узакони своето класиране в полуфиналите на Шампионската лига, където на дневен ред е сблъсък срещу Барселона. В четвъртфиналния реванш срещу Порто мърсисайдците на Юрген Клоп доказаха, че разликата в класите между тях и португалския първенец е също толкова огромна, както и преди година.  „Червените” устояха на първоначалния натиск от съперника и заслужено спечелиха с 4:1 ответната среща, с което общият резултат стигна до 6:1 (преди година той беше 5:0 в осминафиналите). Садио Мане, Роберто Фирмино, Мохамед Салах и Върджил ван Дайк бяха точни за Ливърпул, докато Едер Милитао вкара гола на утешението за „драконите”. Вечерта беше забележителна за Мане, защото това беше неговият 14-и гол за клуба в Шампионската лига, като единствено легендата Стивън Джерард (21) има повече от него. По този показател сенегалецът се изравни с друга икона в лицето на Иън Ръш. Същото стори и Салах през втората част, тъй като неговият гол беше 14-ият му в ШЛ с екипа на \"червените\".", "date": "2019.04.18", "title": "Ливърпул узакони сблъсъка с Барселона (ВИДЕО)"}
{"url": "https://standartnews.com/regionalni/mladi-talanti-risuvat-peyzazhi-vrkhu-gigantski-yaytsa-389999.html", "text": "И тази година по традиция в навечерието на големия християнски празник Възкресение Христово таланти от националната художествена гимназия и националната гимназия за сценични и екранни изкуства в Пловдив рисуват в зелените площи пред сградата на общината. Върху огромни макети на яйца те изобразяват великденски сюжети и пейзажи от града. Техните занимания привличат вниманието и се превърнаха в атракция за жители и гости на Пловдив, разхождащи се в центъра на града.", "date": "2019.04.18", "title": "Млади таланти рисуват пейзажи върху гигантски яйца"}
{"url": "https://standartnews.com/kultura/10-nerazkazani-istorii-za-sveta-na-dimitr-zhelev-390016.html", "text": "\"10 неразказани истории\" е първата книга на младия учен Димитър Желев, доктор по физическа география и ландшафтна екология. преподавател в СУ „Св. Климент Охридски. Тя е издание на образователния портал Географ.БГ. Идеята идва преди година и половина, покрай работата с портала, където се публикуват и различни интересни истории. „Реших да ги систематизирам и свържа по малко по-интересен начин. Тези истории са по-малко популярни или неразказани, свързани са с по-различен поглед към света и най-вече към взаимодействието между хората и природата. Исках да покажа как се е променил светът след като Колумб открива Америка, как когато европейците решат че нещо е добро и полезно, в някоя друга част от света настъпват социални катаклизми - пример за това е киноата, как хората използват името на някакъв обект, за да наричат нещо по-голямо, защо хората разделят, а не обединяват пространствата, какво е съвременното робство, чието съществуване трудно осъзнаваме. Надявам се да съм успял по един увлекателен начин да покажа един спектър от исторически и географски факти, които ни показват света в нова светлина\", споделя Димитър Желев. Линията научните факти да се представят не като скучен урок, а като нещо интересно и привлекателно, е водеща както в личната му работа, така и във всичко, което Геогаф.БГ прави. Своеобразните „уроци“ са интересни и за ученици, и за възрастни, и за почитатели на географията, и за хора, неизкушени от нея. Читателят ще намери любопитни знания, ще разшири кръгозора си, а желанието му за нови, необикновени знания ще се засили. Слагайки началото на издателската си дейност, екипът на Географ.БГ, замисля да издаде поредица, посветена на обществото и природата. Първата книга е от серията „Общество“, със следващата ще започне поредицата „Природа“. Предвиждат се и две аналогични книги за България. Защото ние виждаме фактите, но не винаги осъзнаваме, че те са уникални и ценни от научна гледна точка, а в България има много такива примери, казва Димитър Желев. Книгата бе представена в началото на април в клуб „Перото“. По време на Географския фестивал през уикенда ще има премиера и в родния му град Стара Загора.", "date": "2019.04.18", "title": "10 неразказани истории за света на Димитър Желев"}
{"url": "https://standartnews.com/sport/latsio-kateri-km-shampionskata-liga-389927.html", "text": "Лацио победи вкъщи Удинезе с 2:0 в отложен мач от 25-ия кръг на италианската серия А. За победителите се разписаха Кайседо (21) и Сандро (24 автогол). Де Пул пропусна дузпа за гостите в 51-ата. Успехът изкачи Лацио на 7-ото място с 52 т. Отборът от Рим все още има шансове да се добере до топ 4 и да си осигури място в Шампионската лига за новия сезон. Сега четвърти е Милан с 55 т. фото ЕПА/БГНЕС", "date": "2019.04.18", "title": "Лацио катери към Шампионската лига"}
{"url": "https://standartnews.com/sport/dnes-stavat-yasni-polufinalistite-v-liga-evropa-389964.html", "text": "Тази вечер ще станат ясни всички полуфиналисти в турнира по футбол Лига Европа. Началният час на реваншите от четвъртфиналите е 22,00 ч (б.в.). Арсенал гостува на Наполи след като в Лондон взе победа с 2:0. Челси приема Славия (Прага) след успех в първия мач с 1:0. Валенсия победи с 3:1, като гост на Виляреал и довечера играе вкъщи на \"Местая\". Айнтрахт (Франкфурт) загуби навън от Бенфика с 2:4 и сега ще се бори за чиста победа с минимум 2:0.", "date": "2019.04.18", "title": "Днес стават ясни полуфиналистите в Лига Европа"}
{"url": "https://standartnews.com/sport/sportt-po-tv-za-18-april-389971.html", "text": "18,30 Спорт ТОТО 22,00 Футбол: Мач от Лига Европа (пряко) 17,55 Баскетбол, България, НБЛ: Рилски спортист - Спартак Пл (пряко) 21,55 Футбол: Мач от Лига Европа (пряко) 17,50 Спорт тото 22,00 Футбол: Мач от Лига Европа (пряко) 19,30 Волейбол: Финал за Купата на България за жени (пряко) 10,00; 12,00; 14,00; 16,00 и 18,00 Тенис: ATP 1000 Монте Карло (пряко) 20,45 Баскетбол, Евролига: Фенербахче - Жалгирис (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 20,00 Баскетбол, Евролига: ЦСКА М - Баскония (пряко) 21,15 \"Спорт в обектива\" 19,30 УЕФА Лига Европа - магазинно предаване 13,00 Колоездене: Обиколка на Турция, трети етап (пряко)", "date": "2019.04.18", "title": "Спортът по тв за 18 април"}
{"url": "https://standartnews.com/sport/na-20-april-v-pleven-zapochva-nay-golemiya-detski-turnir-389975.html", "text": "Тази събота, 20 април, в Плевен ще бъдат изиграни първите мачове от 22-рото издание на  „Данониада” – единственият по рода си в България футболен турнир за деца до 12 годишна възраст. На градския стадион ще се срещнат отбори не само от Плевен, но и от цяла Северозападна България. Отборите, класирали се на първите две места в зоналните квалификациище продължат участието си във финалите на турнира в София. Съответно, един от тях ще има шанса да продължи в надпреварата за Международна купа “DANONE NATIONS CUP“ в Барселона. Мачовете започват от 9:30 ч.и са с вход свободен за публика. Регионалната фаза на 22-рото издание на “Данониада” продължава до края на месец май, а домакини на срещите  са градовете: Плевен – на 20.04.2018 \r\nПловдив – на 11.05.2018 \r\nВарна – на 18.05.2018 \r\nСофия – на 25.05.2018 \r\nЗаявки за участие в „Данониада” се приемат до един ден преди мачовете в съответната зона.На интернет адреса на турнира www.danoniada.bg отборите от цялата страна могат да се запишат в една от четирите зони. Право да се включат имат всички отбори, съставени от деца от 10 до 12 годишна възраст. В рамките на турнира за трета поредна година, ще бъдат организирани специални образователни игри за участниците и публиката. Едната има за цел популяризирането на здравословното хранене и предоставя важна информация за хранителните навици по интересен и забавен начин в игрови формат.  Другата е на тема “Събирай разделно” и е част от съвместна инициатива на “Данон - Сердика” АД и “ЕКОПАК България” (АД). С помощта на спортното предизвикателство тя разяснява на малките футболисти ползите от разделното събиране на отпадъци и им помага да разширят и затвърдят познанията си за опазване на природата. Националният турнир „Данониада” е разделен на две фази: зонална,  с участието на всички записани отбори, и финал в София между първите два отбора от всяка от четирите зони. Победителят във финалната фаза ще се състезава във футболния турнир за международната купа “DANONE NATIONS CUP“, която тази година ще се проведе в Барселона (Испания) – “родното място” на компанията DANONE. По едно и също време ще бъдат организирани две паралелни надпревари - за отборите победители от 2018 и от 2019 година. Международният турнир “DANONE NATIONS CUP”, тази година е част от празненствата по случай 100 години DANONE.", "date": "2019.04.18", "title": "На 20 април в Плевен започва най-големия детски турнир"}
{"url": "https://standartnews.com/sport/grisho-pak-padna-ot-nadal-390009.html", "text": "Рафаел Надал не даде никакви шансове на ракета №1 в българския тенис Григор Димитров в мача помежду им от третия кръг на Мастърса в Монте Карло като спечели с 6:4,6:1 повтаряйки резултата от полуфинала им от миналата година.  След това поражение Димитров ще изпадне от топ 40, тъй като няма да може да защити точките спечелени тук от 2018 година, когато достигна до полуфиналите като ще загуби 270 точки.", "date": "2019.04.18", "title": "Гришо пак падна от Надал"}
{"url": "https://standartnews.com/sport/sr-dzhim-ratklif-se-oblizva-za-chelsi-390017.html", "text": "Челси може да има нов собственик, тръби \"Таймс\". Според изданието най-богатият човек във Великобритания сър Джим Ратклиф е заинтересован от закупуването на лондонския клуб. 66-годишният бизнесмен, който разви успешен бизнес в химическата промишленост, иска да инвестира във футбола. Сегашният собственик на Челси Роман Абрамович иска за клуба около 2.5 милиарда паунда. За Ратклиф това не е проблем, но като се има предвид скъпата реконструкция на \"Стамфорд Бридж\", от който се отказа руският олигарх, разходите ще се увеличат, а това не устройва британеца.  \r\nРатклих притежава швейцарския Лозана, както и колоездачния отбор на Скай. Преди години той ги спаси от фалит. \r\nВ класацията по богатство на списание \"Forbes\" Ратклиф се намира  на 110-о място, а Абрамович се намира на 107-та позиция. Британският \"Таймс\" оценява богатството на Джим на 21 милиарда паунда. \r\n ", "date": "2019.04.18", "title": "Сър Джим Ратклиф се облизва за Челси"}
{"url": "https://standartnews.com/sport/grisho-sreshchu-nadal-v-monte-karlo-dnes-389988.html", "text": "Българската звезда в тениса Григор Димитров ще се изправи срещу колоса Рафаел Надал днес след 15,30 ч в мач от третия кръг на турнира от сериите Мастърс 1000 в Монте Карло с награден фонд от 5,2 млн. евро. В изиграните помежду им досега 12 мача испанецът има 11 победи, а Димитров една. Рафа, който е актуалния шампион в турнира е под №2 в световната ранглиста, а Димитров е 28-и. Турнирът в Монте Карло е едва четвъртия за Григор през 2019-а. Победителят ще се класира за четвъртфиналите. Димитров преди година игра полуфинал в Монте Карло, като тогава загуби от Надал с 1:6, 4:6.", "date": "2019.04.18", "title": "Гришо срещу Надал в Монте Карло днес"}
{"url": "https://standartnews.com/svyat/aktor-ot-treynspoting-2-be-zastrelyan-na-ulitsata-389957.html", "text": "Полицията потвърди смъртта на 42-годишния Уелш и образува следствие. Сигнал за изстрели е подаден снощи около 20 часа местно време. Районът бил отцепен, на мястото пристигнали въоръжени полицаи и парамедици, но Уелш издъхнал преди да бъде закаран в болница. На младини Брадли Уелш е отявлен футболен запалянко, а през 1993 година става шампион по бокс в лека категория на Британската асоциация по бокс за непрофесионалисти. Актьорските му изяви включват и участие в епизод от документалната поредица \"Дани Дайър: най-страшните мъже\", посветен на известни борци и боксьори. Уелш е ръководил благотворителни проекти в помощ на младежи от Единбург, с насоченост към здравето, психичната устойчивост и против неравноправието. Притежавал е и зала за бокс в града.", "date": "2019.04.18", "title": "Актьор от \"Трейнспотинг 2\" бе застрелян на улицата"}
{"url": "https://standartnews.com/svyat/mey-mozhe-da-otlozhi-rechta-na-elizabet-ii-389953.html", "text": "ремиерът на Великобритания Тереза Мей може да отложи речта на кралица Елизабет Втора за по-късно тази година, докато парламентът не намери изход от кризата със споразумението за Брекзит, пише в. „Гардиън”. Очаква се Мей да насрочи реч на кралицата, в която да определи законодателната програма на правителството в рамките на няколко седмици, тъй като тя обяви началото на двегодишна парламентарна сесия в средата на юни 2017 г. Въпреки това, някои източници в правителството смятат, че Мей е готова да игнорира исканията за програма от нови закони, въпреки че парламентът вече няма работа, която да обсъжда, с изключение на законодателството за Брекзит, което в момента е в застой. Източник от Даунинг Стрийт каза, че не би било честно да се каже, че Речта на кралицата е била отложена, защото не е била определена официална дата. \"Няма задължение да определяме такава дата а и няма непосредствени планове за изнасяне на реч на кралицата\", каза източникът. Обикновено всяка година кралицата произнася реч, през май или юни през последните години, но Андреа Лидсъм, лидерът на парламента, обяви двегодишна сесия след последните избори, за да „изгради възможно най-широк консенсус за нашите планове за Брекзит ”. Според други източници обаче при едно ново отхвърляне на законопроекта за оттегляне от ЕС, речта на кралицата може да го върне отново в програмата. Друг фактор против отлагането на речта на кралицата може да бъде липсата на други законопроекти за разглеждане, което изнервя някои депутати, особено тези на коалиционния партньор от Северна Ирландия.", "date": "2019.04.18", "title": "Мей може да отложи речта на Елизабет II"}
