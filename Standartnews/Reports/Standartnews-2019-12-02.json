{"url": "https://standartnews.com/biznes/vik-infrastrukturata-u-nas-e-za-11-mlrdleva-408033.html", "text": "За първи път у нас се прави оценка на ВиК активите публична държавна и публична общинска собтвеност, съобщават от МРРБ. Тя показва, че стойността на ВиК инфраструктурата у нас е на стойност около 11 млрд.лева. Активите, за които е събирана информация, са водоизточницити - каптажи, речни водохващания, пречиствателни станции, водопроводна мрежа, включително съоръженията по нея, помпени и хлораторни станции и други специфични съоръжения, канализационна мрежа (главни и второстепенни канализационни колектори в населено място и извън него), дъждопреливници, канализационни помпени станции, електрически съоръжения, измервателна апаратура и оборудване, както и сгради, които се използват от ВиК дружествата. Техническите параметри на подземната инфраструктура, която е над 90 хиляди километра, са оценени въз основа на наличната документация за тях, без допълнително обследване със специализирано оборудване. Оценката е направена по проект \"Подпомагане регионалното инвестиционно планиране на отрасъл ВиК\", финансиран от Оперативна програма \"Околна среда 2014-2020 г.\", и е на база на унифицирани Инструкции за оценка на публични ВиК активи. Те са разработени от Световната банка през 2015 година, отново с финансиране по ОПОС, но от предишния период - 2007-2013 година. В рамките на сключения договор от ведомството е изготвена оценка на всички ВиК активи, представляващи публична собственост, които се стопанисват, поддържат и експлоатират от 39 ВиК оператора. Такава оценка на публични ВиК активи се извърщва за първи път в Българаия и е  мащабно начинание. Оценени са над 160 хиляди актива. В рамките риторията на страната, за да направят обследване на място на по-съществените активи, които се използват от съответния ВиК оператор. В резултат на извършената оценка текущата балансова стойност на публичните ВиК активи в обследваните територии, коятое 3 310 577 000 лева, нараства близо три пъти до 10 890 658 000 лв. Съгласно приложената методика за оценка е получена нова възстановителна (справедлива) стойност на публичните ВиК активи (прибл. 11 милиарда лева), която показва какво би ни струвало да построим тези активи днес, които биха носили същите ползи за ВиК операторите и потребителите на услугите. Целта на оценката е да подпомогне по-ефективното финансово управление,  отчетност и контрол върху съществуващите ВиК системи и съоръжения от страна на собствениците на публичните активи и ВиК операторите.", "date": "2019.12.01", "title": "ВиК инфраструктурата у нас е за 11 млрд.лева"}
{"url": "https://standartnews.com/biznes/milen-velchev-plitka-shche-e-idvashchata-kriza-408070.html", "text": "Кризата, която идва, ще е плитка, няма да има този мащаб от 2009 година. Такава прогноза направи бившият финансов министър Милен Велчев по България он еър. Според него има достатъчно буфери в Бюджет 2020, за да се справи икономиката ни с предстоящите предизвикателства. \"Правилна е финансовата политика на правителството - харчиш толкова, колкото имаш. Тенденцията за увеличаване на доходите се запазва и вярвам, че до края на мандата на правителството, минималната пенсия ще стане 300 лева\", заяви той в предаването \"Опорни хора\". По думите му, когато той бил министър, минималната пенсия била 80 лева и никой не е предполагал, че тя може да стане някога 250 лева.  ", "date": "2019.12.01", "title": "Милен Велчев: Плитка  ще е идващата криза"}
{"url": "https://standartnews.com/biznes/3000-novi-rabotni-mesta-vv-vratsa-408059.html", "text": "През последната година успяхме да привлечем ключови инвеститори, които строят в новата промишлена зона във Враца, която ще даде работа на 3000 души. Това заяви кметът на града Калин Каменов при Беновска пита. Бъдещето на Враца е в ИТ, програмирането и автомобилната промишленост. В момента вече се строят заводи в няколко сектора на автомобилостроенето, добави градоначалникът. Той заяви, че единствените данъци, които са обсъждани за увеличаване, са тези – за автомобилите, но поскъпването ще е със стотинки.  В същото Враца има нов екологичен и икономичен градски транспорт, предстои покупката на нови тролейбуси и електобуси. Ако се даде възможност за частична децентрализация, ще имаме много повече събираемост, каза още Каменов. \"Много е лесно да оценим всяко нещо, когато се счупи, когато колата падне в калта. Важно е да се уважаваме всеки ден, да си помагаме. Голяма част от това, което не ни харесва, го правим ние самите. Все по-често хората очакват да видят от кмета си прозрачност, достъпност, свършена работа, добрия пример. Когато всеки от нас е активен, ние можем да бъдем един сплотен екип\", заяви кметът.    ", "date": "2019.12.01", "title": "3000 нови работни  места във Враца"}
{"url": "https://www.standartnews.com/sport/germanets-se-zavrna-v-skite-s-pobeda-408012.html", "text": "Томас Дресен се завърна с победа в световната купа. Немският алпиец спечели първото спускане за сезона, което се проведе в Лейк Луис (Кан). Втори на 0,02 сек остана Доминик Парис (Ит), а третото място разделиха швейцарците Беат Фойц и Карло Янка. За 26-годишният Дресен това бе завръщане в Световната купа, след като преди тодина падна лошо по време на супергигантския слалом в Бийвър Крийк (САЩ) и в резултат на това скъса коленни връзки и си извади рамото. Успехът е трети за СК за Дресен, след тези в Кицбюел и Квитфиел през 2018-а. Днес мъжете ще карат и Супер-Г в Лейк Луис. Евроспорт 1 ще го излъчи пряко от 21,15 ч.", "date": "2019.12.01", "title": "Германец се завърна в ските с победа"}
{"url": "https://www.standartnews.com/sport/trima-v-aresta-sled-boya-v-nadezhda-408013.html", "text": "Трима мъже са задържани след грозните сцени на стадион \"Локомотив\", съобщи пресцентърът на МВР. След футболната среща от Втора лига между Локомотив София и Хебър, възникнаха груби нарушения на обществения ред. Срещата от 17-и кръг на Висшата лига завърши със зрелищното 3:3, а при изравнителния гол на Октай Хамдиев фенове на Локо София пробиха кордона и се добраха до ВИП ложата на Хебър. Само за минута 10-15 човека пребиха вицепрезидента на Хебър Красимир Папазов. Бизнесменът получи и няколко удара с бокс, за което свидетелстват белезите по лицето му. \"Такова нещо не е имало едно време в Олимпик Галата. Бойчо Величков провокира всичко. Пребиха брат ми с боксове, в момента е в тежко положение. Чакаме полиция да ни изведе от стадиона“, заяви собственикът на тима от Пазарджик Иван Папазов. От Хебър поискаха Локо (Сф) да бъде изваден от Б група. На двубоя липсваше полиция, срещата бе охранявана от частна фирма.  След подаден заявителски материал, във Второ РУ на СДВР са предприети процесуално-следствени действия и по случая е образувано досъдебно производство. До момента са задържани трима мъже. Един от тях е член на Управителния съвет на Локомотив София, но името му не се съобщава от органите на реда. Продължават оперативно-издирвателните действия за установяване и на останалите участници в инцидента.", "date": "2019.12.01", "title": "Трима в ареста след боя в Надежда"}
{"url": "https://standartnews.com/regionalni/vyatr-ss-skorostt-100-kmch-vrkhletya-sliven-408030.html", "text": "Скоростта на вятъра в Сливен достигна около 100 км/ч, съобщава началникът на общинския отдел „Сигурност и управление при кризи” Снежана Кънева. Вчера в късния следобед вятърът се е усилил,  като най-силните пориви са били през нощта. Има паднали дървета, пречупени клони, нападали са също ограждения на строителни обекти. Падналите дървета са били отстранени от екипи на отдела и с помощта на \"Пожарна безопасност и защита на населението\". Няма пострадали хора, нито поражения върху автомобили, посочи Снежана Кънева. Вятърът продължава да духа, но поривите му отслабват.", "date": "2019.12.01", "title": "Вятър със скоростт 100 км/ч връхлетя Сливен"}
{"url": "https://www.standartnews.com/sport/khamiltn-priklyuchi-sezona-s-pobeda-408054.html", "text": "Британецът Люис Хамилтън с Мерцедес завърши по шампионски сезон 2019 във Формула 1. Тои спечели днес надпреварата за Гран при на Абу Даби. За световният шампион това бе 11-а победа от началото на годината. За нея той финишира с 16.772 секунди пред втория Макс Ферстапен (Холандия, Ред Бул), който пребори Шарл Льоклер (Франция, Ферари). Хамилтън стартира петректно и блокира опита на Ферстапен за изпреварване. Двамата поведоха колоната пред болидите на Ферари, но Льоклер изпревари холандеца от Ред Бул в осмия завой и зае второ място в състезанието на \"Яс Марина\". Пет обиколки по-късно световният шампион продължаваше да води на Льоклер, Ферстапен и Себастиан Фетел (Германия, Ферари), който преследваше плътно холандеца с гумите с мека смес. Те обаче не бяха най-устойчивите за условията в Абу Даби и в гаража на Ферари вече се подготвяше прибиране на автомобилите, което се случи в 13-та обиколка и всъщност беше двойно. Льоклер се завърна на пистата четвърти, но смяната на гумите на Фетел се забави и той бе седми, воден от стартиралия в дъното на решетката Валтери Ботас (Финландия, Мерцедес). Ред Бул повика холандеца в бокса в 26-та обиколка, а Хамилтън смени гуми в следващата и се завърна на писта с шест секунди преднина срещу Льоклер. В следващите няколко обиколки Ферстапен настигна Льоклер и въпреки че изпитваше проблеми с контрола на болида си, той успя да го изпревари в 32-та за второ място. Остатъкът от състезанието премина без изпреварвания в челото и Хамилтън спечели с лекота първата позиция. Ферстапен и Льоклер останаха зад него, а в топ 6 попаднаха още Ботас, Фетел и Александър Албън (Тайланд, Ред Бул). Хамилтън завърши сезона с 413 точки и с пет повече от миналата година. Втори остана Ботас с 326 точки, а Ферстапен задържа третото си място с 278. Льоклер завърши четвърти с 264.", "date": "2019.12.01", "title": "Хамилтън приключи сезона с победа"}
{"url": "https://www.standartnews.com/sport/ludogorets-gostuva-na-tsska-v-sofiya-408026.html", "text": "Шампионът Лудогорец гостува днес от 18:00 часа ЦСКА-София в дербито от 18-я кръг на efbet Лига.  При \"червените\" контузени са Жанио Бикел, Рафаел Енрике и Томи Юрич. Стана ясно, че Стяуа няма намерение да задържа повече Божидар Чорбаджийски и защитникът ще се завърне в София след зимната пауза. Скаути от Висшата лига и Бундеслигата са харесали младока Валентин Антов. Денис Давидов пък най-вероятно ще си тръгне от \"Армията\". \"Орлите\" също имат кадрови проблеми и затова наставникът Станислав Генчев ще трябва да взима трудни решения. Лудогорец се е запътил към поредната си титла на България. “Орлите” преодоляват всички съперници по пътя си и все още нямат загуба от началото на сезона. Шампионите са в серия от 10 поредни победи. Ако спечелят днешната среща, разградчани ще се откъснат още по-сериозно на върха на класирането. В момента те водят с 6 точки пред втория Левски, но тази разлика може да стане 9 точки. ", "date": "2019.12.01", "title": "Лудогорец гостува на ЦСКА в София"}
{"url": "https://standartnews.com/biznes/74-mlrd-dolara-izkharchili-amerikantsite-na-cheren-petk-408061.html", "text": "В САЩ са похарчили рекордните 7,4 млрд. долара онлайн през Черния петък, отчита компанията за пазарни анализи Adobe Analytics, цитирана от световните агенции. Това е исторически рекорд за покупките, направени в САЩ на този ден през интернет платформи, отбелязва ДПА. Петъкът след Деня на благодарността традиционно дава началото на периода на празничните покупки и е белязан от големи намаления в търговската мрежа. Той е следван през последните години от бум на продажбите през интернет в понеделника след празничния уикенд - т. нар. Кибер понеделник. Обемът на онлайн търговията в петъчния ден, 29 ноември, е с едва 500 млн. долара под разходите за пазаруване в мрежата на Кибер понеделника миналата година. Интернет продажбите през Черния петък са скочили с 20 процента спрямо 2018 година. За изготвяне на статистиката Adobe отчита трансакциите, направени в 80 от 100-те водещи онлайн магазина в САЩ. Сред най-купуваните стоки са били миникуклите ЛОЛ Изненада (LOL Surprise), тематични артикули с героите от филма \"Замръзналото кралство 2\", играта ФИФА 20 (FIFA 20) и игровите конзоли Нинтендо (Nintendo). Анализаторите прогнозират, че рекордът ще бъде надминат утре, на Кибер понеделника, когато потребителите ще похарчат 9,4 млрд. долара. Националната федерация на търговците на дребно в САЩ очаква 69 милиона потребители да се възползват от разпродажбите в интернет утре. Тълпите, които традиционно изпълват търговските центрове на Черния петък, намаляват, тъй като все повече хора предпочитат да издирват изгодни покупки през смартфоните или компютрите си. Продажбите във физическите магазини в петък са намалели с 6,2 процента, сочат първоначални данни на ШопърТрак (ShopperTrak). Онлайн продажбите в Деня на благодарността са достигнали рекордните 4,4 млрд. долара, което е повишение с 20% спрямо миналата година. Близо половината от тези покупки са направени през мобилни устройства.", "date": "2019.12.01", "title": "$7,4 млрд. изхарчили американците на Черен петък"}
{"url": "https://www.standartnews.com/sport/zashchitite-zanulikha-derbito-v-sofiya-408072.html", "text": "Защитите на ЦСКА-София и Лудогорец бяха в основата на равенството 0:0, което двата тима заформиха в дербито то 18-ия кръг на efbet Лига тази вечер в столицата. Двубоят не мина под знака на силния футбол, а повече на силовия. Лудогорец може да съжалява, че съдията Николай Йорданов не им даде дузпа в 12-ата минута за чиста игра с ръка на Албентоса. ЦСКА-София пък искаше червен картон за Форстър, който спъна Али Соу, който бе останал сам срещу вратаря на гостите. До края на мача и двама тима първо мислеха за защитата си, а после за нападението. Вкрайна сметка \"червените\" не допуснаха загуба в пети пореден мач под ръководството на новия си треньор Милош Крушнич. Лудогорец също не познава вкуса на поражението от началото на първенството. В класирането тимът от Разград води с 46 т, пред Левски - 39, Локо (Пд) - 37 и ЦСКА-София - 35.", "date": "2019.12.01", "title": "Защитите занулиха дербито в София"}
{"url": "https://www.standartnews.com/sport/genchev-vizhda-se-strakh-v-tsska-408071.html", "text": "Наставникът на Лудогорец Станислав Генчев съжали за точката на отбора му при равенството срещу ЦСКА в София. Треньорът акцентира, че при „червените” се вижда страх и трябва да пируват след спечелената точка. „Ние съжаляваме, че не победихме, тъй като имахме по-изгодните положения. Целта на ЦСКА бе да провокират мача. Вижда се страх в техните очи, когато играят, а те днес трябва да са щастливи от равния резултат”, започна Генчев. „Каквото е отсъдил съдията, това е. Смятам, че съдията свири доста добре мача. Щом не е свирил дузпа, значи е нямало. Идеята с трима в отбрана бе да имаме сигурност в отбрана. През второто полувреме ЦСКА трудно се ориентира и ние тогава създадохме по-добрите си положения. За феновете е неприятно, че четвърти пореден мач между тези два отбора няма гол, но това е играта. Засега се движим добре, но мачовете със Септември, Черно море, Ференцварош и Славия да са още по-добри”. „Надявам се да няма подценяване срещу Септември и ще трябва да се потрудим доста, за да ги победим. Те са най-добрият отбор от Втора лига”, завърши Станислав Генчев.", "date": "2019.12.01", "title": "Генчев: Вижда се  страх в ЦСКА"}
{"url": "https://www.standartnews.com/sport/georgiev-s-nov-silen-mach-v-nkhl-408041.html", "text": "Вратарят на Ню Йорк Рейнджърс - Александър Георгиев, който е роден в Русе, но има руски пасторт, не допусна гол при победата на неговия тим с 4:0 срещу Ню Джърси Девилс в мач от редовния сезон на НХЛ. Той започна като титуляр за първи път този сезон и отрази 33 удара, а също така за първи път в това първенство запази мрежата си суха и общо за трети път. След мача Георгиев коментира: „Това беше доста добра игра за нас. Рано получихме аванс в резултата. Играехме доста опростено, не им давахме твърде много шансове. Имахме много наказания, но в същото време момчетата се държаха страхотно в намален състав. Помогнаха ми много днес. Както винаги бях уверен в себе си. Доверете се на момчетата и се доверете на себе си“.", "date": "2019.12.01", "title": "Георгиев с нов силен мач в НХЛ"}
{"url": "https://standartnews.com/kultura/lambo-nie-sme-angeli-okolo-ima-mnogo-dyavoli-408062.html", "text": "Приятелю, знаеш ли, ние сме ангели, около нас обаче има много дяволи. Това казал Стефан Данаилов на Йосиф Сърчаджиев при последния им телефонен разговор. Това разказа актьорът в интервю по Нова телевизия. „Даволите обаче се ужасяват от нас. Ние сме ангели, помни, давай, смело!\", казал му Ламбо по повод репликата на Сърбаджиев, че театърът загива. „С него си тръгна една енигма, една тайна. Нещо красиво“, каза артистът. На въпрос, ако можеше да му каже нещо за последно, какво би било то, Сърчаджиев отвърна: \"В театъра, когато има премиера или престъпление, казваш на останалите \"Добър час\". Това бих му казал и сега - \"Добър час към там, където е красотата\"\", каза той. \"Там е красиво, топло и нежно. На мен ми казаха обаче да се върна обратно и аз се върнах\", каза той. Артистът разказа още как Стефан Данаилов му е спасил живота, защото за малко не се удавил. „Много често пътувахме заедно с него. Бяхме на морето и плувахме всяка сутрин. Той доста по-бързо плуваше от мен, но веднъж ми се схванаха двата крака и викам \"Ламбо! Схванах се, не мога да продължавам\", а той ми отвърна да не се правя на идиот и удавник. Като видя, че не се шегувам обаче ми спаси живота и ме изкара на брега“. \"Между нас нямаше актьорска ревност и съревнование. Всичко беше веселба. Театърът беше нещо, което минава и заминава\", каза Сърчаджиев. \"Днес в театъра има много простотия. Жълта простотия. Това е свързано с климата в цяла България\", добави той. Сърчаджиев си спомни, че няма значение колко различни са били, двамата винаги са се подкрепяли. Той припомни, че когато получил инсулт, Ламбо е бил до него: \"Бях в пелени, но Стефан идваше при мен в болницата, за да ми дава кураж\", каза той . \"Последно го видях пролетта на улицата. Говорихме си за днешното време. И двамата разбрахме, че няма да се разберем и е по-добре да си говорим за изкуство\", спомни си Сърчаджиев. \"Питах го как работи със студентите, а той каза, че му е мъчително, защото не може да работи както трябва. Нямал нужната енергия вече. Каза ми, че вече не може някои неща\", добави той.", "date": "2019.12.01", "title": "Ламбо: Ние сме ангели, наоколо има много дяволи"}
{"url": "https://www.standartnews.com/sport/petrichev-realniyat-rezultat-be-20-za-ludogorets-408074.html", "text": "Изпълнителният директор на Лудогорец Ангел Петричев коментира равенството на тима срещу ЦСКА (0:0) в двубой от 18-ия кръг на efbet Лига. \"0:0 също е резултат, реалният резултат беше 0:2, по-чистите ситуации бяха за Лудогорец, в 13-ата минута не беше отсъдена и дузпа, по всички показатели бяхме по-добрият отбор, и то в такъв цикъл от мачове\", коментира той. \"Не бих казал, че е бил безличен Лудогорец, като цяло по-предпазливо започнахме мача, през второто полувреме имаше един отбор на терена, въпреки студеното време, и враждебната обстановка. Създадохме чисти положения, докато съперника нямаше, освен един фаул\", добави шефът на Лудогорец. \"Всеки един играч, който е в Лудогорец е взет след доста сериозен труд от скаутския отдел, всеки един има мястото си в Лудогорец. Част от чужденците се адаптират по-бързо, друга част по-бавно, но имаме търпение. Доволни сме, Чибота игра добре, Битон също\", каза още Петричев. \"Прекалено рано е да се правят каквито и да било сметки, има конкуренция, завързани мачове, има много мачове, битката си продължава на всички фронтове, имаме шанс да продължим в Европа и напролет, дано успеем. Не давам оценки на съдиите, това, което видях по сайтовете е, че има дузпа за Лудогорец. Ние не ревем\", завърши шефът на \"орлите\".", "date": "2019.12.01", "title": "Петричев: Реалният резултат бе 2:0 за Лудогорец"}
{"url": "https://standartnews.com/regionalni/festival-khlyab-i-vino-v-stara-zagora-408038.html", "text": "Над 15 утвърдени винарни ще участват в тазгодишното издание на фестивал \"Хляб и Вино\", който ще се проведе утре, 1 декември, от 12,00 часа край езеро „Загорка“ в Стара Загора, съобщиха организаторите.На шестото издание на събитието тази година ще се развихрят „змейовските баби“ от Народно читалище „Пробуда“л Те ще замесят традиционни български хлябове и баници на паралия, за да припомнят, че хляб всеки и сам може да си направи. В „Шоуто на хлебарите“ тази година освен пекари на Ресторант „Орфеида“ ще се включи и колоритния старозагорски майстор Светослав Кочмаров от пекарна „Кочмаров“ и Бутик „Блаженство“, който ще представи традиционни хлябове, безглутенови специалитети, черни специални италиански, френски, руски и немски, погачи, козунаци, месеници и сладки с квас. Специален гост на фестивала ще бъде председателят на Българската гилдия на пекарите Георги Лефтеров. Казанлъшкия ансабмъл „Гъдулица“, старозагорския ансамбъл „Нашенци“ ще представят автентични фолклорни песни и танци. Входът от 5 лв. за посетител тази година ще бъде дарен за лечението на бебе Мая от Стара Загора. Малкото момиченце страда от мускулна дистрофия и провежда лечение със стволови клетки и вече се подобрява.", "date": "2019.12.01", "title": "Фестивал „Хляб и вино” в Стара Загора"}
{"url": "https://standartnews.com/sport/germanets-se-zavrna-v-skite-s-pobeda-408012.html", "text": "Томас Дресен се завърна с победа в световната купа. Немският алпиец спечели първото спускане за сезона, което се проведе в Лейк Луис (Кан). Втори на 0,02 сек остана Доминик Парис (Ит), а третото място разделиха швейцарците Беат Фойц и Карло Янка. За 26-годишният Дресен това бе завръщане в Световната купа, след като преди тодина падна лошо по време на супергигантския слалом в Бийвър Крийк (САЩ) и в резултат на това скъса коленни връзки и си извади рамото. Успехът е трети за СК за Дресен, след тези в Кицбюел и Квитфиел през 2018-а. Днес мъжете ще карат и Супер-Г в Лейк Луис. Евроспорт 1 ще го излъчи пряко от 21,15 ч.", "date": "2019.12.01", "title": "Германец се завърна в ските с победа"}
{"url": "https://standartnews.com/sport/trima-v-aresta-sled-boya-v-nadezhda-408013.html", "text": "Трима мъже са задържани след грозните сцени на стадион \"Локомотив\", съобщи пресцентърът на МВР. След футболната среща от Втора лига между Локомотив София и Хебър, възникнаха груби нарушения на обществения ред. Срещата от 17-и кръг на Висшата лига завърши със зрелищното 3:3, а при изравнителния гол на Октай Хамдиев фенове на Локо София пробиха кордона и се добраха до ВИП ложата на Хебър. Само за минута 10-15 човека пребиха вицепрезидента на Хебър Красимир Папазов. Бизнесменът получи и няколко удара с бокс, за което свидетелстват белезите по лицето му. \"Такова нещо не е имало едно време в Олимпик Галата. Бойчо Величков провокира всичко. Пребиха брат ми с боксове, в момента е в тежко положение. Чакаме полиция да ни изведе от стадиона“, заяви собственикът на тима от Пазарджик Иван Папазов. От Хебър поискаха Локо (Сф) да бъде изваден от Б група. На двубоя липсваше полиция, срещата бе охранявана от частна фирма.  След подаден заявителски материал, във Второ РУ на СДВР са предприети процесуално-следствени действия и по случая е образувано досъдебно производство. До момента са задържани трима мъже. Един от тях е член на Управителния съвет на Локомотив София, но името му не се съобщава от органите на реда. Продължават оперативно-издирвателните действия за установяване и на останалите участници в инцидента.", "date": "2019.12.01", "title": "Трима в ареста след боя в Надежда"}
{"url": "https://standartnews.com/regionalni/avtomivki-v-pernik-rabotyat-s-piteyna-voda-pri-rezhim-na-vodata-408035.html", "text": "Служители на община Перник са извършили проверка на автомивки в града. На собствениците на обектите, ползващи питейна вода, е съставено предписание, съобщава БНР. При неспазването му те подлежат на санкции. Проверени са общо 14 автомивки, като на място са заснети и водоовземните съоръжения. Останалите 11 ползват вода от собствени водоизточници или промишлена вода, която получават по договор с фирми. При една от автомивките е установено, че има тръбен кладенец за подземна вода, но обектът не е регистриран в Басейнова дирекция „Западнобеломорски район“ Благоевград.", "date": "2019.12.01", "title": "Автомивки в Перник пилеят  питейната вода"}
{"url": "https://standartnews.com/regionalni/v-stariya-plovdiv-nov-chasovnik-otmerva-vremeto-408040.html", "text": "В двора на катедралния храм „Успение Богородично” в подножието на Стария град в Пловдив е монтиран нов ювелирен градски часовник. Той е от ковано желязо и е изработен по авторски проект на Георги Милчев. Стрелките на часовника могат да се виждат отдалече. Новата обществена придобивка е дарение от дамския „Клуб Пловдив-Оптимист Интернешънъл“. По тяхна инициатива са изградени 8 градски чешми, образователна площадка, спортни съоръжения за деца и център за арт-терапия на хора със специфични потребности.", "date": "2019.12.01", "title": "Старият Пловдив вече отмерва новото време"}
{"url": "https://standartnews.com/sport/despodov-prodlzhava-s-golovete-v-avstriya-408015.html", "text": "Головата серия на футболист №1 на България Кирил Десподов в Австрия продължава. Националът се разписа за разгрома с 5:1 на Щурм над Ватенс в 16-ия кръг на австрийската Буднеслига. С този си успех Щурм вече е четвърти в класирането. Десподов вкара в 68-ата минута четвъртия гол и общо свой шести в Австрия за сезона.", "date": "2019.12.01", "title": "Десподов продължава с головете в Австрия"}
{"url": "https://standartnews.com/regionalni/basketbolni-legendi-nagradikha-detsa-v-razgrad-408051.html", "text": "Председателят на баскетболната федерация у нас Георги  Глушков и ветераните легенди  на играта под коша  Симеон Варчев и Цанка Варчева  дойдоха в Разград, за да открият заедно с малките баскетболисти от школата „Вълците“  техният втори  състезателен  сезон. Именитите  спортисти пожелаха  на децата  успехи и  изразиха надежда, че новата генерация баскетболисти в града ще възроди  славата на Разград  в този спорт, както  преди  повече от 20 години, когато местният „Лудгорец“ бе в първата тройка на националната баскетболна  лига в България. Клубът „Вълците“ бе създаден през есента на 2018 година от бившия национал Пенко Стойчев,  познат  на  терена като състезател на „Лудогорец“. В школата  тренират близо 300 деца от всички разградски училища  на възраст от 7 до 14 години.  Спонсори на  малките вълчета са Общностния дарителски фонд в Разград, Фондация „Америка за България“ , както и големи международни  компании, които  работят в региона.", "date": "2019.12.01", "title": "Баскетболни легенди наградиха деца в Разград"}
{"url": "https://standartnews.com/sport/georgiev-s-nov-silen-mach-v-nkhl-408041.html", "text": "Вратарят на Ню Йорк Рейнджърс - Александър Георгиев, който е роден в Русе, но има руски пасторт, не допусна гол при победата на неговия тим с 4:0 срещу Ню Джърси Девилс в мач от редовния сезон на НХЛ. Той започна като титуляр за първи път този сезон и отрази 33 удара, а също така за първи път в това първенство запази мрежата си суха и общо за трети път. След мача Георгиев коментира: „Това беше доста добра игра за нас. Рано получихме аванс в резултата. Играехме доста опростено, не им давахме твърде много шансове. Имахме много наказания, но в същото време момчетата се държаха страхотно в намален състав. Помогнаха ми много днес. Както винаги бях уверен в себе си. Доверете се на момчетата и се доверете на себе си“.", "date": "2019.12.01", "title": "Георгиев с нов силен мач в НХЛ"}
{"url": "https://standartnews.com/sport/ludogorets-gostuva-na-tsska-v-sofiya-408026.html", "text": "Шампионът Лудогорец гостува днес от 18:00 часа ЦСКА-София в дербито от 18-я кръг на efbet Лига.  При \"червените\" контузени са Жанио Бикел, Рафаел Енрике и Томи Юрич. Стана ясно, че Стяуа няма намерение да задържа повече Божидар Чорбаджийски и защитникът ще се завърне в София след зимната пауза. Скаути от Висшата лига и Бундеслигата са харесали младока Валентин Антов. Денис Давидов пък най-вероятно ще си тръгне от \"Армията\". \"Орлите\" също имат кадрови проблеми и затова наставникът Станислав Генчев ще трябва да взима трудни решения. Лудогорец се е запътил към поредната си титла на България. “Орлите” преодоляват всички съперници по пътя си и все още нямат загуба от началото на сезона. Шампионите са в серия от 10 поредни победи. Ако спечелят днешната среща, разградчани ще се откъснат още по-сериозно на върха на класирането. В момента те водят с 6 точки пред втория Левски, но тази разлика може да стане 9 точки. ", "date": "2019.12.01", "title": "Лудогорец гостува на ЦСКА в София"}
{"url": "https://standartnews.com/sport/khamiltn-priklyuchi-sezona-s-pobeda-408054.html", "text": "Британецът Люис Хамилтън с Мерцедес завърши по шампионски сезон 2019 във Формула 1. Тои спечели днес надпреварата за Гран при на Абу Даби. За световният шампион това бе 11-а победа от началото на годината. За нея той финишира с 16.772 секунди пред втория Макс Ферстапен (Холандия, Ред Бул), който пребори Шарл Льоклер (Франция, Ферари). Хамилтън стартира петректно и блокира опита на Ферстапен за изпреварване. Двамата поведоха колоната пред болидите на Ферари, но Льоклер изпревари холандеца от Ред Бул в осмия завой и зае второ място в състезанието на \"Яс Марина\". Пет обиколки по-късно световният шампион продължаваше да води на Льоклер, Ферстапен и Себастиан Фетел (Германия, Ферари), който преследваше плътно холандеца с гумите с мека смес. Те обаче не бяха най-устойчивите за условията в Абу Даби и в гаража на Ферари вече се подготвяше прибиране на автомобилите, което се случи в 13-та обиколка и всъщност беше двойно. Льоклер се завърна на пистата четвърти, но смяната на гумите на Фетел се забави и той бе седми, воден от стартиралия в дъното на решетката Валтери Ботас (Финландия, Мерцедес). Ред Бул повика холандеца в бокса в 26-та обиколка, а Хамилтън смени гуми в следващата и се завърна на писта с шест секунди преднина срещу Льоклер. В следващите няколко обиколки Ферстапен настигна Льоклер и въпреки че изпитваше проблеми с контрола на болида си, той успя да го изпревари в 32-та за второ място. Остатъкът от състезанието премина без изпреварвания в челото и Хамилтън спечели с лекота първата позиция. Ферстапен и Льоклер останаха зад него, а в топ 6 попаднаха още Ботас, Фетел и Александър Албън (Тайланд, Ред Бул). Хамилтън завърши сезона с 413 точки и с пет повече от миналата година. Втори остана Ботас с 326 точки, а Ферстапен задържа третото си място с 278. Льоклер завърши четвърти с 264.", "date": "2019.12.01", "title": "Хамилтън приключи сезона с победа"}
{"url": "https://standartnews.com/sport/genchev-vizhda-se-strakh-v-tsska-408071.html", "text": "Наставникът на Лудогорец Станислав Генчев съжали за точката на отбора му при равенството срещу ЦСКА в София. Треньорът акцентира, че при „червените” се вижда страх и трябва да пируват след спечелената точка. „Ние съжаляваме, че не победихме, тъй като имахме по-изгодните положения. Целта на ЦСКА бе да провокират мача. Вижда се страх в техните очи, когато играят, а те днес трябва да са щастливи от равния резултат”, започна Генчев. „Каквото е отсъдил съдията, това е. Смятам, че съдията свири доста добре мача. Щом не е свирил дузпа, значи е нямало. Идеята с трима в отбрана бе да имаме сигурност в отбрана. През второто полувреме ЦСКА трудно се ориентира и ние тогава създадохме по-добрите си положения. За феновете е неприятно, че четвърти пореден мач между тези два отбора няма гол, но това е играта. Засега се движим добре, но мачовете със Септември, Черно море, Ференцварош и Славия да са още по-добри”. „Надявам се да няма подценяване срещу Септември и ще трябва да се потрудим доста, за да ги победим. Те са най-добрият отбор от Втора лига”, завърши Станислав Генчев.", "date": "2019.12.01", "title": "Генчев: Вижда се  страх в ЦСКА"}
{"url": "https://standartnews.com/sport/zashchitite-zanulikha-derbito-v-sofiya-408072.html", "text": "Защитите на ЦСКА-София и Лудогорец бяха в основата на равенството 0:0, което двата тима заформиха в дербито то 18-ия кръг на efbet Лига тази вечер в столицата. Двубоят не мина под знака на силния футбол, а повече на силовия. Лудогорец може да съжалява, че съдията Николай Йорданов не им даде дузпа в 12-ата минута за чиста игра с ръка на Албентоса. ЦСКА-София пък искаше червен картон за Форстър, който спъна Али Соу, който бе останал сам срещу вратаря на гостите. До края на мача и двама тима първо мислеха за защитата си, а после за нападението. Вкрайна сметка \"червените\" не допуснаха загуба в пети пореден мач под ръководството на новия си треньор Милош Крушнич. Лудогорец също не познава вкуса на поражението от началото на първенството. В класирането тимът от Разград води с 46 т, пред Левски - 39, Локо (Пд) - 37 и ЦСКА-София - 35.", "date": "2019.12.01", "title": "Защитите занулиха дербито в София"}
{"url": "https://standartnews.com/sport/petrichev-realniyat-rezultat-be-20-za-ludogorets-408074.html", "text": "Изпълнителният директор на Лудогорец Ангел Петричев коментира равенството на тима срещу ЦСКА (0:0) в двубой от 18-ия кръг на efbet Лига. \"0:0 също е резултат, реалният резултат беше 0:2, по-чистите ситуации бяха за Лудогорец, в 13-ата минута не беше отсъдена и дузпа, по всички показатели бяхме по-добрият отбор, и то в такъв цикъл от мачове\", коментира той. \"Не бих казал, че е бил безличен Лудогорец, като цяло по-предпазливо започнахме мача, през второто полувреме имаше един отбор на терена, въпреки студеното време, и враждебната обстановка. Създадохме чисти положения, докато съперника нямаше, освен един фаул\", добави шефът на Лудогорец. \"Всеки един играч, който е в Лудогорец е взет след доста сериозен труд от скаутския отдел, всеки един има мястото си в Лудогорец. Част от чужденците се адаптират по-бързо, друга част по-бавно, но имаме търпение. Доволни сме, Чибота игра добре, Битон също\", каза още Петричев. \"Прекалено рано е да се правят каквито и да било сметки, има конкуренция, завързани мачове, има много мачове, битката си продължава на всички фронтове, имаме шанс да продължим в Европа и напролет, дано успеем. Не давам оценки на съдиите, това, което видях по сайтовете е, че има дузпа за Лудогорец. Ние не ревем\", завърши шефът на \"орлите\".", "date": "2019.12.01", "title": "Петричев: Реалният резултат бе 2:0 за Лудогорец"}
{"url": "https://www.standartnews.com/sport/despodov-prodlzhava-s-golovete-v-avstriya-408015.html", "text": "Головата серия на футболист №1 на България Кирил Десподов в Австрия продължава. Националът се разписа за разгрома с 5:1 на Щурм над Ватенс в 16-ия кръг на австрийската Буднеслига. С този си успех Щурм вече е четвърти в класирането. Десподов вкара в 68-ата минута четвъртия гол и общо свой шести в Австрия за сезона.", "date": "2019.12.01", "title": "Десподов продължава с головете в Австрия"}
{"url": "https://standartnews.com/svyat/ubikha-dete-na-deputat-ot-ukraina-408073.html", "text": "Неизвестен откри стрелба по колата на депутата от Киевския областен съвет, известния украински бизнесмен Вячеслав Соболев. Той остана невредим, но куршумът попадна в 3-годишния му син, намирал се в колата. Детето е починало в линейка на път за болницата, съобщи пресслужбата на киевската полиция. В украинската столица веднага започна полицейска спецоперация по издирване на стрелеца. Следователите квалифицират случая като умишлено убийство и започнаха наказателно производство. Преди 15 години Соболев е бил заместник-кмет на източния украински град Донецк, после е работил в украинския Съвет за национална сигурност и отбрана. Бил е и заместник-шеф на управителния съвет на украинската енергийна компания \"Нафтогаз\". От 2015 г. е депутат в Киевския областен съвет от Блока на Петро Порошенко - бившия президент на Украйна.", "date": "2019.12.01", "title": "Убиха дете на депутат от Украина"}
{"url": "https://standartnews.com/svyat/v-grtsiya-razbikha-nelegalna-mrezha-za-vnos-na-khimikali-ot-blgariya-408031.html", "text": "Полицията в Гърция е разбила мащабна нелегална мрежа за внос на химикали, използвани за разреждане на бензин на бензиностанции в Атина. Вносът е бил от България. Нелегалният внос се извършвал от две български фирми, чийто собственик е 50-годишен кипърец, който се издирва. По случая са арестувани 20 души,  съобщиха от Дирекция на полицията. Открити са 20 тона от забранения разтворител. Престъпната група е снабдявала бензиностанциите в Атина. Получател на износа от двете фирми е несъществуваща гръцка фирма за производство на бои, съобщава БНР. Властите имат информация, че за 2 години по тази схема в Гърция са внесени над 2000 тона от химикалите, като печалбата е над 2,5 млн. евро. Полицията е следила няколко месеца заподозрените лица, за да установи цялата схема за разреждане на бензина, съобщи говорителят на гръцката полиция. Задържаните са предадени на прокуратурата.", "date": "2019.12.01", "title": "В Гърция разбиха нелегална мрежа за внос на химикали от България"}
{"url": "https://standartnews.com/svyat/yaslata-na-khristos-se-vrna-vv-vitleem-408010.html", "text": "Миниатюрна дървена реликва, за която се твърди, че е от яслата, където е поставен новороденият Исус, се върна в постоянния си дом в библейския град Витлеем, съобщи Ройтерс. „Когато е бил роден Исус е стоял в тази ясла с дни, тъй като Богородица е нямала другa възможност къде да го остави. И за да го защити, тя го е поставила в яслата, в която се е оставяла храна за животните“, обясни кметът на Витлеем Антон Салман. Поклонници посрещнаха тържествено реликвата, преди тя да бъде внесена във францисканската църква „Света Катерина“ близо до църквата „Рождество Христово“ във Витлеем, където според преданията е роден Исус. „Горди сме, че част от яслата се върна във Витлеем - чувстваме, че Бог е с нас повече от преди. Това ще подсили съществуването ни като християни тук. Надяваме се, че един ден, цялата ясла ще бъде върната във Витлеем“, каза една от поклонничките. Яслата е изпратена от Свети Софроний, патриарх на Ерусалим, на папа Теодор Първи през 640 г., около времето, когато мюсюлманите покоряват Светите земи. Тъй като цялата дървена конструкция е в нестабилно състояние и не може да бъде превозвана, папа Франциск е решил да върне малка част от нея в Светите земи.", "date": "2019.12.01", "title": "Яслата на Христос се върна във Витлеем"}
{"url": "https://standartnews.com/svyat/izuchavat-blgarski-ezik-v-istanbulskiya-universitet-408032.html", "text": "В Истанбулския университет от тази есен стартира обучение по български език като втори чужд език. Вече има записани шестима студенти, съобщават от Министерството на образованието и науката. \r\n \r\nЗаписаните момчета нямат български корени, но искат да помогнат на страната си в разширяването на икономическите връзки с България. Бъдещите българисти се запознаха със заместник-министър Деница Сачева, която беше на посещение във висшето училище. От нея те получиха първите си учебници по български език и книги от български поети и писатели. Сачева разговаря и с ректора на Истанбулския университет проф. Махмуд Ак, с когото обсъдиха възможността да бъде разкрита специалност „Български език и литература” в Катедрата по славянски филологии. Идеята се подкрепя и от Факултет \"Хуманитарни науки\", съобщава Дарик. Беше постигната договорка в библиотеката на Истанбулския университет да бъде разкрита и българска секция с литературни произведения. „Предложих още да се разширяват хоризонтите на сътрудничеството не само в областта на българистиката, културологията, историята, но и в научните изследвания. Това е област, в която можем да направим сериозни крачки напред“, заяви заместник-министър Сачева. Тя припомни, че Софийският университет наскоро е спечелил голям проект на Европейската комисия за разкриване на Център за анализ на големи данни. „Това е изключително модерна територия, в която се пресичат много общи интереси, особено когато става въпрос за две съседни държваи. Научните изследвания в областта на анализа на големи данни е от взаимен интерес”, посочи Сачева.", "date": "2019.12.01", "title": "Изучават български език в Истанбулския университет"}
{"url": "https://standartnews.com/svyat/antimerkeli-stavat-sotslideri-v-germaniya-408018.html", "text": "Норберт Валтер-Борянс и Саския Ескен спечелиха вота за лидерството на Германската социалдемократическа партия (ГСДП), което застрашава бъдещето на коалицията на канцлера Ангела Меркел, предаде ДПА. Валтер-Борянс е бивш финансов министър на провинция Северен Рейн-Вестфалия от 2010 до 2017 година, а Ескен е депутат от Бундестага. И двамата са открити противници на управляващата коалиция между ГСДП и консервативния блок на канцлера Ангела Меркел. Те заявяват, че искат предоговаряне на коалиционното споразумение, за да се отдели по-голямо внимание на социалната справедливост и инвестициите. Очаква се годишният конгрес на ГСДП, който ще се проведе идния петък в Берлин, да одобри новия лидерски екип. Ляво ориентираните Валтер-Борянс и Ескен получиха гласовете на 53 процента от партийните членове, допълва Ройтерс. Съперниците им, финансовият министър Олаф Шолц и съпартийката му Клара Гайвиц, получиха около 45 процента от гласовете. Социалдемократите са без избран лидер от оставката на Андреа Налес преди близо шест месеца, припомня Асошиейтед прес. Партията реши да постави въпроса на гласуване сред 426 000-те си членове. Новите председатели на ГСДП не са широко известни имена. Партията излъчи трима сред осмината канцлери на Германия след Втората световна война, но е младши коалиционен партньор в три от четирите правителства на Ангела Меркел от 2005 година. Миналата година социалдемократите се присъединиха неохотно към коалицията, управляваща в момента, след като Меркел не успя да сформира алтернативно обединение от партии. Ангела Меркел заяви, че това ще бъде последният й мандат. Следващите парламентарни избори в Германия трябва да се проведат през есента на 2021 година, но мнозина се съмняват, че коалицията ще се запази дотогава.", "date": "2019.12.01", "title": "Антимеркели стават соцлидери в Германия"}
{"url": "https://standartnews.com/svyat/izstrebiteli-sbudikha-london-408016.html", "text": "Силен гръм е отекнал в Лондон, съобщи БГНЕС. Хиляди потребители на социалните мрежи са се оплакали, че са били събудени през нощта. Гърмежът се е чул около 4.20 сутринта местно време в северната част на британската столица и според публикациите, е разтърсил домове и е задействал аларми. Полицията съобщи, че е получила множество обаждания и е започнала разследване. Над района прелитат хеликоптери. Първоначално властите уточниха, че няма информация за инцидент или експлозия и тепърва разследва какво е причинило звука, уплашил жителите на района. Малко по-късно властите информираха, че звукът е бил предизвикан от изтребители, които са преминали звуковата бариера и повод за притеснение няма.", "date": "2019.12.01", "title": "Изтребители събудиха Лондон"}
{"url": "https://standartnews.com/svyat/albanskiyat-premier-prizova-za-pomoshch-408039.html", "text": "Премиерът на Албания Еди Рама призовава международната общност да окаже финансова помощ и експертно съдействие на страната за възстановяване от силното земетересние от 6,4 по Рихтер. Земетресението отне живота на 51 души и остави хиляди хора без дом, предаде Асошиейтед прес. Премиерът Еди Рама посочи днес, че правителството прекроява бюджета, но изтъкна, че ще бъде \"човешки невъзможно\" да се направи всичко без подкрепата на международните партньори. При земетресението във вторник, разтърсило адриатическото крайбрежие на Албания, бяха ранени над 3000 души, а хиляди останаха без покрив. Най-силно засегнати от труса бяха пристанищният град и морски курорт Дуръс, на 33 километра западно от Тирана, и разположеинят в близост град Туман, съобщава БНР. Инженери от страни от ЕС и от САЩ заедно с местни специалисти започнаха да оценяват щетите от земетресението. Днес беше регистрирано ново земетресение с магнитуд 4,2 по Рихтер на 35 километра Северозападно от Тирана малко след 7 часа местно време тази сутрин от Европейския средиземноморски сеизмологичен център. Епицентърът на труса е бил в Адриатическо море. За момента няма данни за пострадали и нанесени щети.", "date": "2019.12.01", "title": "Албанският премиер призова за помощ"}
{"url": "https://standartnews.com/svyat/leybristite-nastigat-torite-predi-izborite-408011.html", "text": "Преднината на управляващата Консервативна партия пред лейбъристите се е стопила драстично през последната седмица. Това потвърди още една социологическа агенция на Великобритания - BMG, в проучване за вестник „Индипендънт“. Миналата събота премиерът Борис Джонсън и съпартийците му водиха с 13 процентни пункта, обаче сега консерваторите имат 39 процента срещу 33 процента за лейбъристите. Допитването, извършено непосредствено преди петъчната терористична атака в Лондон, показва и рязък спад в популярността на проевропейските либералдемократи. Те са с 13 процента, а Партията на Брекзит има едва 4 процента.", "date": "2019.12.01", "title": "Лейбъристите настигат торите преди изборите"}
{"url": "https://standartnews.com/svyat/bomba-ot-vtorata-svetovna-evakuira-10-khilyadi-v-torino-408049.html", "text": "Неексплодирала английска бомба от Втората световна война наложи евакуацията на над 10 хиляди души, живеещи в историческия център на Торино, съобщават местните власти, цитирани от Франс прес. В \"червената зона\" около Виа Ница, в сърцето на града, обитателите бяха евакуирани директно, а още 50 000 жители бяха помолени да не излизат от дома си от 7:00 ч. сутринта (6:00 по Гринуич) до 16:00 ч. следобед, за да бъде обезвредена бомбата, предава БТА. Кметът Киара Апендино пристигна лично на Виа Ница, а след това ще посети евакуираните, настанени в приемен център в панаирната зона Лингото в периферията на града. Бомбата е 250-килограмова, със сърцевина от 65 кг динамит. По време на операцията по обезвреждането, която ще продължи седем часа, въздушното пространство над града ще бъде затворено за полети, а движението на валковете на гара Порта Нуова ще бъде спряно. Обезвредената бомба ще бъде транспортирана с камион до Чирие, където ще бъде взривена в изоставена кариера.  ", "date": "2019.12.01", "title": "Бомба от Втората световна евакуира 10 хиляди"}
{"url": "https://standartnews.com/svyat/19-zaginakha-pri-padane-na-avtobus-v-ledena-reka-408044.html", "text": "Автобус с 43 пътници падна от мост в замръзналата река Куенга в Забайкалския край в Сибир, на 60 км от град Сретенск. 19 души са загинали, а 22-ма, сред които и две деца, са ранени, съобщи регионалното правителство, цитирано от ТАСС. Сигналът за инцидента е подаден 09:30 местно време.Предна гума на автобуса, пътуващ от Сретенск за Чита, се е спукала и автобусът е излязъл от пътя. Автобусът е паднал в реката, покрита с лед, при температура минус 18 градуса в района. Над 70 спасители от министерството на извънредните ситуации, изпратени на мястото на катастрофата, са извадили живи 26 души, блокирани в автобуса, който се обърнал по таван в ледената вода, пише dir.bg. Спасителните операции се проведоха при риск ледът да се спука и да автобусът с пътниците да потъне. Два хеликоптера от санитарната авиация са евакуирали ранените в болници в Сретенск, Нерчинск и Чита. По последни данни шофьорът е загинал, а в болница остават 19 души, от които трима са в тежко състояние. Автобусът е пътувал от Сретенск до Чита. Дължината на маршрута е 360 км. По предварителна информация автобусът принадлежи на индивидуален предприемач, който се занимава с туристически превози.", "date": "2019.12.01", "title": "19 загинаха при падане на автобус в ледена река"}
{"url": "https://standartnews.com/biznes/4-mln-lv-investira-chez-v-avtomatizirani-sorzheniya-po-mrezhata-408104.html", "text": "ЧЕЗ Разпределение България инвестира 4 млн. лв. в монтирането на автоматизирани съоръжения по електроразпределителната мрежа през 2019 г. Компанията инсталира близо 270 устройства, които ще спомогнат за много по-бързата реакция на дружеството при възникване на евентуални аварии.   Автоматизираните съоръжения са няколко вида. Те сигнализират къде е аварията и това скъсява времето за нейното локализиране; показват къде има къси съединения и подават команда на електропровода или друг тип съоръжение да се изключи, за да се избегнат сериозни повреди. Някои от тях имат възможността сами да изключат електропровода и след това да го включат. Благодарение на устройствата, диспечерите са в състояние да насочват аварийните екипи с много по-голяма точност. Всичко това води до по-бързи реакции при аварии и съответно до по-кратко време, в което клиентите са без електрозахранване.   „Автоматизацията на мрежата води до редица облекчения. Пример в това отношение е автоматичното секциониране на електропроводите на  отделни зони, което дава възможност за отделяне на авариралия участък в рамките на няколко минути, като по този начин по-голямата част от клиентите, захранвани от него, остават незасегнати, докато повредите се отстраняват“, каза Васил Василев, директор „Експлоатация и поддържане в ЧЕЗ Разпределение България.   Автоматизираните устройства, които компанията монтира, са кабелни и въздушни сигнализатори, мощностни разединители и реклоузъри. Само за последните две години и половина инвестицията в този тип съоръжения възлиза на 11 млн. лв. Развивайки автоматизацията на електроразпределителната мрежа, ЧЕЗ Разпределение България стартира и модернизацията на възлови станции на територията, обслужвана от дружеството.", "date": "2019.12.01", "title": "4 млн. лв. инвестира ЧЕЗ в автоматизирани съоръжения през 2019 г."}
