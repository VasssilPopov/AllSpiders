{"url": "https://www.standartnews.com/lifestyle/da-vecheryash-s-mona-liza-390042.html", "text": "Ако мечтаете да останете очи в очи насаме с „Мона Лиза” в Лувъра, трябва да участвате в томбола, която ще даде възможност на двама щастливци да пренощуват в най-посещавания музей на света от 30 април до 1 май. За целта влезте в популярен сайт за нощувки и да опишете защо сте „идеалният гост на Мона Лиза“. Под звуците на френска музика победителите ще вдигнат наздравица за „Мона Лиза“ с аперитив, вдъхновен от ренесансовата кухня, седейки срещу шедьовъра на луксозен диван. Но с това изисканата вечеринка не свършва. След аперитива ще опитат вечеря в импровизирана дневна, като ролята на хазяйка ще бъде изпълнена от богинята на любовта и красотата - Венера Милоска. След това ги очаква акустичен концерт в луксозните апартаменти на Наполеон III. А в края на тази необикновена вечер победителите ще бъдат преместени в спалня точно под пирамидата. Събитието се провежда в чест на 30-годишнината на стъклената пирамида на Лувъра. През 2017-а учителят Стефан Каспер прекара нощта на музеите пред платното на Рембранд „Нощна стража“. По този начин амстердамският Райксмузеум награди 10-милионния си посетител. След това щастливият притежател на билета заяви, че „е спал само на два метра от „Нощна стража“ Той бе оставен в музея напълно сам за цяла нощ, а на пода специално за него бе поставен червен килим. Но има и по-драматични истории в този дух. Миналото лято сибирецът Димитрий Лапаев прониква в Павловския държавен музей-резерват, разбивайки прозорец в стаите на императрица Мария Федоровна. Разхожда се из двореца, хапва и пийва от храната, донесена с него, а след това заспива на паркета. Вземайки преспапие, излиза обратно през прозореца, а  на сутринта е заловен. За това деяние получава 2,5 години затвор.", "date": "2019.04.19", "title": "Да вечеряш с Мона Лиза"}
{"url": "https://standartnews.com/kultura/dvorets-na-neron-posreshcha-publika-390041.html", "text": "Дворец на император Нерон в Рим отвори за първи път вратите си след 10-годишен ремонт. Руините на разкошния „Domus Transitoria“, някога украсен със златни листа, скъпоценни камъни и седеф, лежат до добре запазената 50-местна обществна тоалетна сандък, ползвана от строители и роби. Дворецът е проектиран, така че да осигури хладнина от летните жеги и императорът вероятно е седял на мраморен трон с гледка към фонтани под сянката на копринен балдахин, както предполагат археолозите. Нерон твърдял, че е потомък на Еней - легендарен герой от Троянската война, описван от Омир в „Илиада“, бил и голям фен на троянските героики. Таванът на двореца му бил украсен с митични сцени от Троянската война, някои от които вече са на показ в съседния музей „Палатин“. Императорът, за когото се твърди, че се е самоубил, когато враговете му се доближили до него, не е имал много време, за да се наслади на „Domus Transitoria“ – къщата е наречена така, защото му е позволявала да „премине транзит“ през района от Палатин до Ескилинските хълмове. В лятна нощ през юли 64 година след новата ера в Рим избухва пожар, който бушува девет дни и превръща голяма част от Вечния град в развалини. Руините на двореца показват последиците от огромните пламъци. Нерон не губи време и заповядва изграждането на нов и още по-величествен дворец на негово място - Domus Aurea или Златна къща - сред градини с лозя, пасища, гори и изкуствено езеро. Една от най-добре запазените части на комплекса са тоалетните, които най-вероятно са били използвани от строителните работници на Domus Aurea, пише artprice.bg. Скоростта, с която Нерон се впуска в новия проект, подхранва слухове, че пожарът е започнал по негова заповед. Легендата разказва, че човекът, който станал император само на 16, свирил на лира или цигулка на хълма, докато Рим горял под него. Според Тацит, сенатор и историк, който живял по времето на пожара, Нерон обвинява за опустошението  християнската общност. Осъдените за пожара били разкъсани на парчета от диви кучета, приковани към кръстове или изгорени на клада, за да осветят града през нощта. Почти всички колони, подове и мраморни стени в „Domus Transitoria“ били премахнати, за да бъдат построени бани за друг император - Траян. Сградата е пресъздадена в две видео инсталации и 3D виртуална реалност. Смята се, че митологичните сцени, нарисувани по таваните, са дело на художника Фабулус, чиито произведения в рамките на Domus Aurea биха имали дълбоко влияние върху ренесансовите художници като Рафаел. Руините могат да бъдат посетени от петък до понеделник на малки групи от по 12 души.", "date": "2019.04.19", "title": "Дворец на Нерон посреща публика"}
{"url": "https://standartnews.com/kultura/velaskes-vdkhnovyava-miriam-de-ungriya-390039.html", "text": "   Авторски бижута от най-новата колекция „Отвъд въображението“ на принцеса Мириам де Унгрия, снаха на бившия премиер Симеон Сакскобургготски и Маргарита Гомес Асебо, могат да се видят до неделя в София. Красивите творения на ювелирното изкуство, чиито цени не са за масовата публика, са изложени в „Брайдъл фешън“ в Парадайс център.  Изключително изисканата дама поздрави  светското общество с “добър вечер” на безупречен български език. „Това са бижута, които могат да се носят от сутрин до вечер, а не само за официални приеми – те вървят и на по-спортни облекла. Най-важно е хората да се наслаждават на радостта от живота“, беше категорична Мириам де Унгрия. За различните серии тя е била мотивирана от също твърде разнообразни вдъхновения -  от невръстните инфанти в платната на гениалния испански художник Веласкес до екзотиката във флората и фауната на Африка и Азия. Кулиета, обеци и гривни в елипсовидни форми и от оникс са сред големите хитове в колекцията.  Бижутата за младежи пък са лансирани под логото Just say it. Сред първите зрители на прекрасните украшения бяха Симеон Сакскобургготски и съпругата му, вицепрезидентът Илияна Йотова, бизнес дамите Диляна Русева, Гергана Ташкова, Анелия Петкова, Татяна Трайкова, Славка Занева, адвокат Галина Петрова, адвокат Биляна Тончева, поп звездата Диана Дафова и Емануела Шкодрева от Народния театър... Бившият вицепремиер Николай Василев и съпругата му Силвия бяха с дъщерите си. Експертът в диамантите Мирела Ненчова високо оцени камъните в колекцията на принцесата.   Както се знае, принцесата е  съпруга на покойния княз Кардам Търновски. Най-големият син на бившия български министър-председател /2001-2005/ и бивш цар /1943-1946/ Симеон Сакскобургготски почина на 7 април 2015 година в Мадрид.    ", "date": "2019.04.19", "title": "Веласкес вдъхновява Мириам де Унгрия"}
{"url": "https://standartnews.com/mneniya/ruskiyat-prizrak-ot-xx-vek-390098.html", "text": "Накъде се е запътила Русия: Към космическите програми за бъдещето или към тъмните сенки в миналото? Отговорите от Кремъл не са еднозначни. Защото докато днес руските учени празнуваха 48-годишнина от пускането на първата в света орбитална станция \"Салют\" и изчисляваха последиците от преминалия на опасно близо разстояние до Земята (219 000 километра) астероид GC6, политиците се върнаха 100 години назад. Председателят на Съвета за правата на човека към президента Путин Михаил Федотов разпали обществените страсти като заяви, че отдавна е дошло времето мавзолея на Ленин да се превърне в истински музей, защото сградата е от най-значимите архитектурни постижения за миналия век. Изказването на президентския човек идва в навечерието на рождения на ден на лидера на болшевиките. В понеделник се навършват 149 години от рождението на теоретика - марксист, който през 1917 година взе властта в Русия и направи първото съветско правителство. След смъртта на Ленин тялото бе балсамирано и положено в мавзолей на Червения площад, където се намира и днес. Часовете за посетители обаче са силно редуцирани през последните години.      Новата идея – музей, а не мавзолей, не е ясно доколко ще заплени  чужденците. Но вече налива масло в дискусията дали не е време за погребение на комунистическия вожд. Предложението на Фидотов съвсем очаквано накара руските комунисти моментално да настръхнат и да припомнят историческата му роля. Но докато те се опитват да възвърнат култа към Ленин, само преди дни стана ясно, че руснаците са издигнали на пиедестал неговия наследник.   60% харесват Сталин, това  е исторически рекорд за всички времена след неговото управление, стана ясно от публикувана в началото на седмицата анкета. Само за последните 10 години одобрението към личността му се е покачила с близо 16 пункта.   Веднага се завъртяха различни версии за неосталинизма в Русия. Преобладаващата е, че съвременните руснаци изцяло са подвласти на прагматичния 21-ви век и са загърбили емоционалния 20-ти. Днес те оценят факта, че Сталин е спасил страната им през Великата Отечествена война. И са на мнение, че всяка голяма победа има своята голяма историческа цена (жертви на режима).  Коментарите в социалните мрежи след това изследване бяха толкова многобройни и поляризирани, че само за дни Русия като че ли се върна десетилетия назад. В годините на студената война. Много  аргументи  за историческо високото одобрение към Сталин изказаха политолози, които виждат сходство в епохата тогава и сега по отношение на външния враг. Според тях успехите на правителството и по време на социализма били достигнати \"не благодарение на обстоятелствата, а въпреки тях\". И срещу младата съветска република също били въведени \"жестоки международни санкции\".  Очаква ни интересен День победы.   ", "date": "2019.04.19", "title": "Руският призрак от XX век"}
{"url": "https://standartnews.com/svyat/zelenski-obeshchava-referendum-za-nato-v-ukrayna-390043.html", "text": "Фаворитът за президентските избори в Украйна Володимир Зеленски обеща в интервю от вчера да организира национален референдум за присъединяването към НАТО, но само след като изгради национален консенсус по темата, предаде Асошиейтед прес. \"Избрахме ясно пътя си към Европа\", каза Зеленски в интервю за \"РБК Украйна\". Той обаче подчерта, че е необходимо осигуряването на солидно мнозинство в подкрепа на евентуално членство на Украйна в алианса, предаде БТА. \"Очевидно е, че НАТО значи сигурност и високо ниво на армията ни, но аз искам да обединя страната\", добави Зеленски. Той посочи, че ще призове живеещите в населената предимно с рускоезично население Източна Украйна да разсеят негативното си мнение за НАТО. \"Ще записвам ежедневно видеа с призиви към източните региони на Украйна, за да им кажа, че НАТО не е звяр, който ще ви погълне\", каза Зеленски. Съперникът му, действащият президент Петро Порошенко, настояваше за членство на Украйна в НАТО и ЕС, но нито един от двата съюза не иска скоро да дава на Киев писта към членството заради икономическите проблеми на Украйна, корупцията и продължаващия от пет години конфликт с подкрепяните от Русия сепаратисти в Източна Украйна, отбелязва Асошиейтед прес. Зеленски обеща да превърне слагането на край на боевете на изток в свой водещ приоритет. Във вчерашното интервю той обеща да протегне ръка към живеещите в контролираните от бунтовниците райони, за да ги накара отново да се чувстват част от Украйна. Зеленски добави, че ще настоява за предсрочни парламентарни избори. В момента украинската Върховна рада се контролира от партията на Порошенко, а следващите парламентарни избори са в края на октомври. Зеленски каза, че предсрочните избори са част от идеята му за \"обновление\" на управляващия елит в Украйна, но призна, че за осъществяването на това може да са нужни месеци. Според огласено вчера проучване той води преди балотажа срещу Порошенко с 58 процента подкрепа срещу едва 22 на сто за действащия президент. В друго интервю, този път за телевизионния канал \"1+1\", Зеленски представи бъдещия си управленски екип. Част от него ще бъде бившият министър на финансите Олександър Данилюк, предаде Ройтерс. Данилюк беше уволнен от правителството през 2018 г., а в началото на 2019 г. се присъедини към предизборната кампания на Зеленски. Потвърждението, че Данилюк ще бъде част от президентския екип вероятно ще успокои инвеститорите, за които Зеленски представлява нещо като неизвестна величина, по отношение на надеждността си в областта на икономическата политика. Пред \"1+1\" Зеленски добави, че ще търси алтернативи на руските доставки на нефтопродукти, предаде ТАСС. Съветникът му по енергийните въпроси Андрий Герус, който също присъстваше в студиото каза, че към момента 40 процента от украинския пазар са заети от нефтопродукти от Русия и че \"до 1 юни трябва да бъде намерен заместител, да бъдат организирани доставки от Полша и Балтика\". Герус допълни, че дотогава има \"достатъчно време\". Вчера руският премиер Дмитрий Медведев съобщи, че Москва въвежда забрана за доставките на нефт и нефтопродукти за Украйна в отговор на въведени от Украйна ограничения. Също вчера представителят на Зеленски в украинската централна избирателна комисия Серхий Калченко съобщи, че Зеленски няма да участва в днешния диспут с Порошенко по обществената телевизия, планиран за тази вечер, а причината е промяна на часа. Зеленски все пак ще участва в друг диспут с Порошенко отново тази вечер, който ще се състои на Националния спортен комплекс \"Олимпийски\" в Киев.", "date": "2019.04.19", "title": "Зеленски обещава референдум за НАТО в Украйна"}
{"url": "https://www.standartnews.com/sport/angliyska-dominatsiya-i-v-liga-evropa-390025.html", "text": "Английската доминация в евротурнирите продължава. След като Тотнъм и Ливърпул се класираха за полуфиналите в Шампионската лига тяхната съдба последваха, но в Лига Европа и Челси и Арсенал. Другите два тима във финалната четворка са Валенсия и Айнтрахт. Челси напрови голово шоу вкъщи за 4:3 срещу Славия (Прага) и продължи напред с общ резултат 5:3. Валенсия би вкъщи с 2:0 Виляреал и след 3:1 в първия мач събра общ резултат 5:1. Арсенал също имаше аванс от 2:0 среще Наполи преди реванша. В него \"артилеристите\" спечелиха с минималнто 1:0. Най-драматично бе във Франкфурт, където местният Айнтрахт успя да навакса изоставането си от 2:4 на Бенфика от първия мач. В реванша домакините стигнаха до 2:0 и с 4:4, но повече голове на чужд терен са на полуфинал. В полуфиналите на 2 и 9 май ще играят: Айнтрахт - Челси и Арсенал - Валенсия фото ЕПА/БГНЕС", "date": "2019.04.19", "title": "Английска доминация и в Лига Европа"}
{"url": "https://standartnews.com/svyat/namalyava-broyat-na-religioznite-amerikantsi-390028.html", "text": "Ново проучване, проведено от „Галъп“ разкрива, че принадлежността към някоя религия в момента в САЩ е по-ниска от когато и да било. Проучването, публикувано в четвъртък, показва, че само 50% от анкетираните са заявили, че принадлежат към някоя от основните деноминации и посещават църква, синагога или джамия през 2018 г. Но това не би трябвало да е твърде изненадващо, тъй като числото на религиозните американци постоянно намалява от 1998 г., когато 70% са отговорили, че изповядват една от трите религии. Това също е в съответствие с намаляването на броя на американците, които имат религиозни убеждения: между 1998 и 2000 г. 90% от респондентите заявяват, че имат религиозна принадлежност. Въпреки това, този брой спадна до 77% между 2016 и 2018 година. Интересно е, че САЩ винаги са били доста религиозно общество в сравнение с други богати нации, съобщава Спутник. През 2010 г. други проучвания на Галъп установиха, че сред най-богатите и развити страни /със среден доход на глава от населението от или над 25 000 долара/, в САЩ 65% от респондентите съобщават, че религията играе важна роля в ежедневния им живот. Предните места се заемат от Италия, Гърция, Сингапур и страните от Персийския залив. Средният брой на вярващите анкетирани сред населението на богатите страни е 47%. Един от факторите, допринасящи за намаляването на религиозната принадлежност е повишения брой на католиците, поставящи под въпрос вярата си в светлината на скандалите за насилие над деца, разтърсила католическия свят. През 2019 г. 37% от американските католици разкриха, че са помислили да напуснат църквата. Като друга причина се сочи фактът, че младите хора нямат религиозни предпочитания – във възрастовата група между 18 и 29 години броят на атеистите е най-голям. Методологията на „Галъп“ за събиране на информация включва проучване чрез телефонни интервюта, проведени с най-малко 2000 възрастни, навършили 18 години в цялата страна.", "date": "2019.04.19", "title": "Намалява броят на религиозните американци"}
{"url": "https://www.standartnews.com/sport/maritsa-specheli-kupata-na-blgariya-390036.html", "text": "Марица (Пловдив) спечели Купата на България за пети път в историята си и оформи четвъртия си златен дубъл. В големия финал за трофея, шампионките надиграха Берое (Стара Загора) с 3:0 (25:15, 25:13, 25:7) след само 58 минути игра пред 1200 зрители в зала \"Колодрума\" в Пловдив.  \r\n фото БГНЕС", "date": "2019.04.19", "title": "Марица спечели Купата на България"}
{"url": "https://www.standartnews.com/sport/roden-v-blgariya-vratar-s-debyut-za-rusiya-390058.html", "text": "Успешен дебют за националния тим по хокей на Русия направи роденият в България вратар Александър Георгиев. Младокът от Русе отрази 17 шайби при победата на \"Сборная\" с 5:2 (2:1, 2:1, 1:0) над Швейцария в Сочи. Мачът бе от турнира Еврочалъндж, който се явява последна подготовка за отборите преди Световното първенство през следващия месец. Стражът на Ню Йорк Рейнджърс получи похвали от легендата и президент на руската хокейна федерация Владислав Третяк. \"Ясно е, че той е истински професионалист. В този мач не му беше лесно, защото нямаше много удари към него, но се видя, че вече е съзрял да бъде вратар на националния отбор\", коментира Третяк. \"Като цяло съм доволен от представянето на момчетата. Показахме красива игра, открит хокей и създадохме много голови положения. Нападателите играха добре и с желание. Мисля, че всички се насладиха на мача с изключение на швейцарците, които от своя страна се представиха доста прилично в ситуациите при числено намален състав\", допълни той", "date": "2019.04.19", "title": "Роден в България вратар с дебют за Русия"}
{"url": "https://www.standartnews.com/sport/milioner-ot-tototo-daryava-za-blagotvoritelnost-390051.html", "text": "Соня Върбанова е 101-ият тото милионер на България. Тя спечели 3 272 500 лева от 28-и тираж на една от най-обичаните игри на Българския спортен тотализатор - \"Тото 2 - 6 от 49\". Соня Върбанова е на 66 години и играе с печелившата комбинация от 1993 г. Числата всъщност са на майка й, но попълва и комбинация, завещана от баща й, който дълги години работи в тото пункт. Четирите колонки в квитанцията допълва с две свои и всеки път пуска един и същи фиш. Освен в „Тото 2 – 6 от 49“ играе и в „Тото 2 – 5 от 35“. Любопитен факт е, че Соня е родена на 28 април, а номерът на тиража на игрите на СПОРТ ТОТО, от който печели, също е 28-и. Нощта преди тегленето сънувала пророчески сън. В него тя се видяла в асансьор и хората, с които се возела я попитали къде отива и че най-високият етаж е 60-ия. На другия ден, когато гледала тегленето на числата в 28-я тираж, започнала да отброява – първото го има, второ присъства, третото е там и така до 6-тото, от което по-нависоко нямало. Соня има двама сина, внучка и внук. С парите смята да помогне на семейството си и да дари една част от сумата за благородна кауза. На участниците в игрите на СПОРТ ТОТО пожелава късмет и да играят редовно, защото и на тяхната улица ще изгрее слънце. Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата www.toto.bg", "date": "2019.04.19", "title": "Милионер от тотото дарява за благотворителност"}
{"url": "https://standartnews.com/biznes/zlatev-poema-kontrola-na-lukoyl-blgariya-390099.html", "text": "ресслужбата на \"Лукойл България\" съобщиха, че Златев е назначен за председател на Контролния съвет на „ЛУКОЙЛ-България“, като заменя на тази длъжност представителя на президента на публичното акционерно дружество \"ЛУКОЙЛ\"  Алексей Ламбин. Заедно със зам.-председателския пост в Надзорния съвет на „ЛУКОЙЛ Нефтохим Бургас“, на новата си по-висока позиция той ще координира цялостната дейност на двете дружества от групата ЛУКОЙЛ и ще осъществява контролни функции над работата им, свързана с мястото им в социално-икономическия живот на страната. В решението на собственика на \"Лукойл България\" не се посочват причините за рокадата с постовете на Златев, който е начело на дружеството от март 2008 г.  ", "date": "2019.04.19", "title": "Златев поема контрола на \"Лукойл\" и  \"Нефтохим\""}
{"url": "https://standartnews.com/svyat/katolitsi-vv-filipinite-razpnati-na-krsta-390082.html", "text": "На католическия Разпети петък стотици боси мъже се самобичуваха, а десетина бяха приковани на кръста във Филипините, предаде Франс прес и БТА. Подобни церемонии на този ден се провеждат ежегодно в страната, където католиците са 80 милиона. Повечето от тях отиват на църква заедно със семействата си. Но в някои райони поклонниците вярват, че чрез страдания могат да се избавят от греховете си. а север от столицата Манила мъже с трънни венци на главите си се придвижват бавно под палещите слънчеви лъчи по път в провинция Пампанга. Те си нанасят удари по гърбовете със захванати за корда бамбукови пръчки. \"Това е религиозен ангажимент. Ще участвам в подобни церемонии, докато мога\", каза 38-годишният шофьор на камион Рести Давид, който се самобичува от близо 20 години. Той се надява, че Господ ще излекува брат му от рак. Кръв и пот се стичат по панталоните на участниците. Всеки удар предизвиква гримаси сред публиката. Някои зрители извръщат очи встрани, когато шествието минава пред тях. Най-важната му част обаче е приковаването към кръста. Осемсантиметрови гвоздеи се забиват в дланите на ръцете и в нозете на поклонници, преди дървеният кръст да бъде изправен от мъже, дегизирани като древни римляни, за да може множеството да види участника, подложил се доброволно на страдания. Церемонията всяка година и привлича голям брой туристи във Филипините. Няколко доброволци играят ролята на Исус Христос, докато стотици други ги бият с камшици, изобразявайки древните римски легионери, след това ги увесват на кръстовете. Разпнатите се намират на кръста само няколко минути. Официални представители на католическата църква в страната са против традицията. Според тях разпъването се извършва само заради привличането на туристи и е явен опит за комерсиализиране на Страстния петък. Представители на Червен кръст също изразяват недоволство от традиционната акция. В същото време един от разпнатите, който от години се подлага на това изпитание, заявил, че не го прави за пари, а от „чисто сърце” и по време на издигането на кръста се чувствал „много близо до Бог”. Традицията се е зародила в селището Сан Педро Кутуд преди близо 60 г.  Корените й са в уличната пиеса „Пътят на Кръста”, написана от местния жител Рикардо Наваро през 1956 година. \r\n ", "date": "2019.04.19", "title": "Католици във Филипините разпнати на кръста"}
{"url": "https://standartnews.com/svyat/mey-obleche-zhlta-zhiletka-na-razpeti-petk-390094.html", "text": "Британският премиер Тереза Мей облече жълта жилетка на католическия Разпети петък и се включи в традиционния празничен крос в нейния избирателен район Мейдънхед.  \r\nТя бе в отлично настроение след семейната ваканция в планините на Уелс и откъсването от проблемите в Парламента покрай Brexit и раздорите в собствената й партия.  \r\nПремиерът не спря да се шегува, докато раздаваше чаши с вода на ожаднелите бегачи и ги напътстваше, тя размени десетки \"дай 5\" с тях.", "date": "2019.04.19", "title": "Мей облече жълта жилетка на Разпети петък"}
{"url": "https://standartnews.com/biznes/vsichki-na-balkanite-sa-s-merak-za-gazov-khb-390059.html", "text": "-------------- \r\n--------------------------- - Турция е свързана с първата част от този газопровод, който ще има годишен капацитет 15,750 милиарда. Той ще бъде завършен в уговорения срок до края на годината. Тогава Турция ще получава природен газ на своята граница и ще може да го трансферира по собствените си тръби. - Търговията с природен газ и строежът на газопреносната система са два отделни въпроса. Аз предполагам, че разговорите между \"Боташ\" и \"Газпром\" ще доведат до необходимите решения да се намали цената за Турция и да се достигнат нива, каквито са валидни за Германия в момента. \r\nТурция има сериозно партньорство с Русия за \"Турски поток\". От гледна точна на енергийната сигурност, която е много важна, е добре да се реализира \"Турски поток\". Тогава ще премахнем договорите с Украйна, които са несигурни. Като се реализира втората част на \"Турски поток\", това ще е от полза и за България, и за Сърбия, и за Унгария. Ще се диверсифицират и доставките, и маршрутите. От 1997 г. Турция внася газ от Русия през България. Но сега Турция ще се ще се превърне в транзитна държава за България. Ще се създаде и взаимна зависимост между Турция и Русия, както и нуждата от мултикултурни отношения. Така всички заинтересовани страни ще си взаимодействат.  - Не само България, а и други страни, сред които и Турция, и Гърция, имат желание да станат хъб за разпределение на природния газ на Балканите. Това не е лесно, необходимо е да се приложи много сериозен търговски механизъм, за да се осъществи тази идея. Ако трябва да сме реалисти - има разлика между желаното и възможното да бъде направено. - В случая би трябвало да погледнеме нещата така: няма вас да ви изберат за разпределителен хъб, а вие трябва да предложите необходимата логистика, да имате инфраструктура, за да можете да бъдете такъв разпределител. - В Турция имаме голям капацитет за такъв газ. Имаме две стационарни станции, също и две подвижни станции, така че мога да кажа спокойно, че Турция разполага с огромен капацитет в това отношение. - В Турция мрежата за снабдяване на домакинствата с природен газ е много развита и може да се каже, че в почти всички населени места тя се използва. Употребата на природен газ е около 50 милиарда куб. метра годишно за домакинствата. Предполагам обаче, че с навлизането на зелената енергия, частта, която формира в ценовия микс природният газ, ще намалява. - Аз не мога отсега да направя далечна прогноза как ще се развие този сектор. Но ако гледаме отношенията между Турция и Русия - от една страна, и Турция и България - от друга, смятам, че развитието на атомната енергетика не е независимо от политическите отношения.                    ", "date": "2019.04.19", "title": "Всички на Балканите са  с мерак за газов хъб"}
{"url": "https://standartnews.com/svyat/zabranikha-protestite-na-zhltite-zhiletki-kray-notr-dam-390047.html", "text": "Властите в Париж забраниха протестите на „жълтите жилетки” край Нотр дам. Досега противниците на Макрон получиха забрани за митинги и шествия на „Шанз-Елизе”, както и до Елисейския дворец. Междувременно продължават усилията да бъдат спасени ценни произведения на изкуството от изгорялата катедрала. Всеобщата мъка след пожара в Нотр Дам обедини парижани. Те обаче се оказват разединени покрай мащабната кампания за набиране на средства за възстановяването на катедралата. От началото й досега са събрани над 1 млрд евро като освен големи компании, пари даряват и обикновени хора. „Виждаме, че се даряват големи суми. Мисля, че всеки трябва да дарява според възможностите си. Дори и малките дарения, когато станат много ще позволят да възстановим катедралата”, споделя Фабиен Марте, жител на Париж. „1 млрд евро, събрани толкова бързо. Като се замислим за всички проблеми във Франция и за какво може да послужат тези пари. Странно е, че има фирми, способни да осигурят 100 млн. само за „Нотр дам”, а има толкова хора на улицата, хора ,които страдат. Раздвоена съм”, заяви от своя страна друг жител на френската столица, Сандрин Леже. Междувременно, специализирани компании започват от днес тежката задача да преместят 13 големи картини от вътрешността на „Нотр дам”. Това са произведения на творци от XVII и XVII век, с височина до 5 метра, които се намират в страничните параклиси на катедралата. С преместването на картините се е заело френското министерство на културата, като за изваждането на всяка една от тях ще са необходими повече от 3 часа. Произведенията на изкуството ще бъдат превозени до Лувъра, където ще се съхраняват в отделно помещение, за да не заразят с влага останалите ценни експонати.", "date": "2019.04.19", "title": "Забраниха на \"жълтите жилетки\" да са край Нотр дам"}
{"url": "https://standartnews.com/sport/angliyska-dominatsiya-i-v-liga-evropa-390025.html", "text": "Английската доминация в евротурнирите продължава. След като Тотнъм и Ливърпул се класираха за полуфиналите в Шампионската лига тяхната съдба последваха, но в Лига Европа и Челси и Арсенал. Другите два тима във финалната четворка са Валенсия и Айнтрахт. Челси напрови голово шоу вкъщи за 4:3 срещу Славия (Прага) и продължи напред с общ резултат 5:3. Валенсия би вкъщи с 2:0 Виляреал и след 3:1 в първия мач събра общ резултат 5:1. Арсенал също имаше аванс от 2:0 среще Наполи преди реванша. В него \"артилеристите\" спечелиха с минималнто 1:0. Най-драматично бе във Франкфурт, където местният Айнтрахт успя да навакса изоставането си от 2:4 на Бенфика от първия мач. В реванша домакините стигнаха до 2:0 и с 4:4, но повече голове на чужд терен са на полуфинал. В полуфиналите на 2 и 9 май ще играят: Айнтрахт - Челси и Арсенал - Валенсия фото ЕПА/БГНЕС", "date": "2019.04.19", "title": "Английска доминация и в Лига Европа"}
{"url": "https://standartnews.com/sport/maritsa-specheli-kupata-na-blgariya-390036.html", "text": "Марица (Пловдив) спечели Купата на България за пети път в историята си и оформи четвъртия си златен дубъл. В големия финал за трофея, шампионките надиграха Берое (Стара Загора) с 3:0 (25:15, 25:13, 25:7) след само 58 минути игра пред 1200 зрители в зала \"Колодрума\" в Пловдив.  \r\n фото БГНЕС", "date": "2019.04.19", "title": "Марица спечели Купата на България"}
{"url": "https://standartnews.com/svyat/zhena-ubita-v-severna-irlandiya-390049.html", "text": "Смята се, че е терористичен инцидент Жена загина при \"терористичен инцидент\" в предградие на северноирландския град Лондондери, съобщи тази сутрин британската полиция, цитирана от ДПА. \"За жалост, мога да потвърдя, че след произведени изстрели тази нощ в Креган 29-годишна жена е била убита\", казва заместник полицейският началник Марк Хамилтън в Туитър, публикувано след това в същата социална мрежа от северноирландската полиция. \"Разглеждаме това като терористичен инцидент и сме започнали разследване за предумишлено убийство\", допълва той.   Снощи в района на Креган са хвърляни коктейли \"Молотов\", предаде британската агенция Прес асосиейшън. Прес асосиейшън разпространи снимки на изгорели автомобили и тежко въоръжени полицаи близо до мястото на нападението. Тези размирици в Лондондери се случват точно преди великденските празници, когато републиканските дисиденти традиционно отбелязват годишнината от Великденското въстание през 1916 г., отбелязва ДПА. В изявление Мишел О'Нийл, заместник-лидер на ирландската републиканска партия \"Шин фейн\", заклейми отговорните за убийството с думите, че това е нападение срещу цялото общество. \"Първите ми мисли, моите и на партията ми са със семейството на убитата жена. Това е безсмислена загуба на живот\", каза О'Нийл. \"Убийството на тази млада жена е човешка трагедия за семейството й, но е и атака срещу всички хора от нашето общество, атака срещу мирния ни процес и атака срещу Споразумението от Разпети петък\", добави тя. О'Нийл има предвид мирното споразумение между британското и ирландското правителство от 1998 г.  ", "date": "2019.04.19", "title": "Жена убита в Северна Ирландия"}
{"url": "https://standartnews.com/sport/milioner-ot-tototo-daryava-za-blagotvoritelnost-390051.html", "text": "Соня Върбанова е 101-ият тото милионер на България. Тя спечели 3 272 500 лева от 28-и тираж на една от най-обичаните игри на Българския спортен тотализатор - \"Тото 2 - 6 от 49\". Соня Върбанова е на 66 години и играе с печелившата комбинация от 1993 г. Числата всъщност са на майка й, но попълва и комбинация, завещана от баща й, който дълги години работи в тото пункт. Четирите колонки в квитанцията допълва с две свои и всеки път пуска един и същи фиш. Освен в „Тото 2 – 6 от 49“ играе и в „Тото 2 – 5 от 35“. Любопитен факт е, че Соня е родена на 28 април, а номерът на тиража на игрите на СПОРТ ТОТО, от който печели, също е 28-и. Нощта преди тегленето сънувала пророчески сън. В него тя се видяла в асансьор и хората, с които се возела я попитали къде отива и че най-високият етаж е 60-ия. На другия ден, когато гледала тегленето на числата в 28-я тираж, започнала да отброява – първото го има, второ присъства, третото е там и така до 6-тото, от което по-нависоко нямало. Соня има двама сина, внучка и внук. С парите смята да помогне на семейството си и да дари една част от сумата за благородна кауза. На участниците в игрите на СПОРТ ТОТО пожелава късмет и да играят редовно, защото и на тяхната улица ще изгрее слънце. Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата www.toto.bg", "date": "2019.04.19", "title": "Милионер от тотото дарява за благотворителност"}
{"url": "https://standartnews.com/svyat/proveryavat-vseki-kamk-predi-remonta-na-notr-dam-390065.html", "text": "Преди  на парижката  специалисти ще трябва да  върху  и да се вслушат в  на  , които издават повредите, съобщи Ройтерс, позовавайки се на директора на проекта за възстановяване на голяма нюйоркска катедрала след пожар. \r\nРемонтът надали ще е бърза работа, предупредиха архитектите и инженерите, реставрирали пет години епископската катедрала  след пожара през 2001 г. Френският президент Еманюел Макрон се зарече „Нотр Дам” да бъде реставрирана до пет години. Това може да се окаже неизпълнимо, казаха американските експерти. \r\n„ на  се движат много по-бавно, отколкото на всички останали - каза директорът на проекта за възстановяването на катедралата „Сейнт Джон” в Манхатън. - Всичко се прави по катедралното време”. ожарът в нюйоркската катедрала разруши голяма част от незавършения ѝ още северен кораб, повреди големия орган и остави всичко останало в черни сажди. Реставраторският екип с радост установява, че има скулптори, каменоделци, зидари, специалисти по витражите, които могат да съперничат с майсторството си на занаятчиите от едно време. \r\nДруго, не толкова видимо предизвикателство е била акустиката и нейното запазване при ремонта на стените и покрива. БГНЕС Преди реставрацията специалисти е трябвало да проверят, поправят и почистят каменните блокове. Както и при „Нотр Дам”, катедралата „Сейнт Джон” е построена предимно от варовик. След бързо загряване от огън и рязко охлаждане с вода, този камък може да се напука. Това намалява стабилността, а и повърхността може да започне да се люспи. , структурният инженер на проекта за реставрация на „Сейнт Джон” и негови колеги са „прослушвали” хиляди каменни блокове в катедралата месеци наред. \r\nМакар и да съществува модерна техника, старият подход - да удариш камъка с малко чукче и да прокараш по него верига, като се вслушваш за характерния кух звук, си остават най-сигурни. \"Като да свириш на инструмент е\", каза Опенхаймър. \r\nНякои пукнатини могат да бъдат подсигурени, лющещата се повърхност също може да бъде загладена, но ако камъните не са на една линия, се появяват сенки. \r\nПожарът в  тръгна от дървения покрив. Затова по  има депозити от изгорели дървесни нишки и смоли. Как могат да бъдат почистени те най-ефикасно - с химични реагенти, органични разтворители, минерални абразиви, ще покажат само проверките на място. БГНЕС В  специалистите са се спрели на напръскване на течен латекс, който след изсъхване се обелва заедно с наносите. \r\nВъзстановяването на  ще даде и възможност за осъвременяването на катедралата, особено що се отнася до пожарната безопасност. \r\nДебатът как да бъде възстановена изгорялата кула-стрела обаче разедини обществото. Президентът  обяви международен конкурс за проекта, като прикани и за съвременни решения. \r\nКомпютърно генерираните идеи в интернет, например за стъклена кула, вместо  , се оказаха прекалени дори за французите. Повече от 70 процента от анкетираните 35 000 души казаха, че са против съвременен дизайн, съобщи в. \"Фигаро\".", "date": "2019.04.19", "title": "Проверяват всеки камък преди ремонта на Нотр Дам"}
{"url": "https://standartnews.com/svyat/glavniyat-prokuror-na-rumniya-e-osvoboden-ot-dlzhnost-390066.html", "text": "Румънският президент Клаус Йоханис е подписал днес указ за освобождаване от длъжност на главния прокурор на страната Аугустин Лазар, съобщава Аджерпрес, цитирана от БТА. Според съобщение на президентската администрация мандатът на Аугустин Лазар ще приключи на 27 април, когато той излиза в пенсия. В сряда Лазар съобщи, че е подал молба за пенсиониране, като уточни, че мандатът му в главна прокуратура изтича на 27 април. Миналата година министърът на правосъдието Тудорел Тоадер, който снощи подаде оставка, поиска отстраняване от длъжност на главния прокурор, обвинявайки го в различни злоупотреби. Президентът Йоханис обаче отказа да даде ход на процедурата. Аугустин Лазар се кандидатира за втори мандат като главен прокурор, но на събеседването на 10 април министърът на правосъдието отхвърли и четиримата кандидати за поста. Неотдавна някои медии обвиниха Лазар, че е отказал на два пъти да освободи антикомунистически дисидент в средата на 80-те години. По това време той е бил прокурор в комисията, която взема решения за условното освобождаване в затвора Аюд. Лазар отхвърли тези твърдения и уточни, че никога не е бил офицер, агент или сътрудник на бившата тайна служба Секуритате.", "date": "2019.04.19", "title": "Главният прокурор на Румъния е освободен"}
{"url": "https://standartnews.com/sport/roden-v-blgariya-vratar-s-debyut-za-rusiya-390058.html", "text": "Успешен дебют за националния тим по хокей на Русия направи роденият в България вратар Александър Георгиев. Младокът от Русе отрази 17 шайби при победата на \"Сборная\" с 5:2 (2:1, 2:1, 1:0) над Швейцария в Сочи. Мачът бе от турнира Еврочалъндж, който се явява последна подготовка за отборите преди Световното първенство през следващия месец. Стражът на Ню Йорк Рейнджърс получи похвали от легендата и президент на руската хокейна федерация Владислав Третяк. \"Ясно е, че той е истински професионалист. В този мач не му беше лесно, защото нямаше много удари към него, но се видя, че вече е съзрял да бъде вратар на националния отбор\", коментира Третяк. \"Като цяло съм доволен от представянето на момчетата. Показахме красива игра, открит хокей и създадохме много голови положения. Нападателите играха добре и с желание. Мисля, че всички се насладиха на мача с изключение на швейцарците, които от своя страна се представиха доста прилично в ситуациите при числено намален състав\", допълни той", "date": "2019.04.19", "title": "Роден в България вратар с дебют за Русия"}
{"url": "https://standartnews.com/sport/blagoevgrad-domakin-na-prvenstvo-po-khandbal-390064.html", "text": "След 9-годишно прекъсване община Благоевград отново е домакин на Държавно първенство по хандбал за младежи до 19 години. Организатор на спортното събитие е ХК „Интер“–Благоевград. Турнирът ще се проведе в зала „Скаптопара“ от 20 до 22 април. Началото на турнира ще бъде дадено на 20 април в 10.00 часа. В следващите дни състезанията ще стартират в 9.00 часа. \r\n  \r\nУчастие в настоящото първенство ще вземат клубовете „Интер“, „Локомотив“–Горна Оряховица, „Левски“–гр. Левски, „Спартак“- Варна, „Фрегата“–Бургас, „Локомотив“– Мездра, „Добруджа“–Добрич, „Осъм“-Ловеч. Община Благоевград пожелава успех на всички състезатели!    ", "date": "2019.04.19", "title": "Благоевград домакин на първенство по хандбал"}
{"url": "https://standartnews.com/sport/mok-dari-500-000-evro-za-notr-dam-390069.html", "text": "Международният олимпийски комитет (МОК) дари 500 000 евро за възстановяването на пострадала от пожар катедрала \"Нотр Дам\" в Париж. Така комитетът иска да подпомогне монументалната сграда, за да може тя да бъде възстановена навреме за Игрите във френската столица през 2024. \"Целта на завършване на реконструкцията навреме за Олимпийските игри в Париж през 2024 ще бъде допълнителна мотивация за всички нас“, заяви президентът на МОК Томас Бах в писмо до шефа на Игрите в Париж Тома Естанге. „Цялото олимпийско движение и, в частност, Мок е изключително трогнато от мигновената връзка, която французите направиха между катедралата Нотр Дам и Олимпийските игри в Париж през 2024“, написа той в писмото. Естанге сподели, че олимпийското семейство е „искало да покаже своята солидарност към парижани и всички французи“. Приносът на Международния олимпийски комитет се присъединява към даренията, достигнали 850 млн. евро, след като легендарната катедрала бе покосена от пожар в понеделник вечер. Нотр Дам е включена в маршрута на маратона и на колоезденето в олимпийската програма на Париж 2024.", "date": "2019.04.19", "title": "МОК дари 500 000 евро за \"Нотр Дам\""}
{"url": "https://standartnews.com/sport/svetnik-na-ministr-kralev-otkri-turnir-po-futbol-390070.html", "text": "Съветникът на министъра на младежта и спорта Гошо Гинчев откри международния детски футболен турнир Challenge Cup, който се провежда от 18 до 21 април в Трявна. Шампионатът се провежда за трета поредна година в града и се организира от West Football Arena. В турнира участват 34 отбора от България и Румъния. „За мен е удоволствие да съм сред толкова много деца на този прекрасен турнир, който се превърна в традиционен. От името на министъра на младежта и спорта Красен Кралев искам да поздравя всички участници и да им пожелая успех в предстоящите мачове. Сигурен съм, че срещите през тези няколко дни ще преминат на много високо ниво и в духа на феър плея”, заяви Гошо Гинчев. Той благодари на организаторите от Уест Футбол Арена за усилията, които полагат за развитието на детския футбол и изрази надежда, че младите състезатели ще надминат успехите на най-големите български футболисти. На събитието присъстваха кметът на Община Трявна Дончо Захариев, зам.-кметът на града Николина Николова, председателят на Общинския съвет Силвия Кръстева и представителят на West Football Arena Илко Станчев.", "date": "2019.04.19", "title": "Съветник на министър Кралев откри турнир по футбол"}
{"url": "https://standartnews.com/sport/olimpiyska-shampionka-stana-pocheten-grazhdanin-na-sofiya-390071.html", "text": "Столичният общински съвет присъди званието „Почетен гражданин на София“ на олимпийската шампионка по гребане от Монреал 1976 г. Здравка Йорданова. Заедно с Йорданова почетни граждани на столицата станаха известният алпинист Дойчин Василев и музикантът Васил Георгиев - Васко Кръпката. В историята на българският спорт името на Здравка Йорданова е записано със златни букви. На Игрите в Монреал през 1976 година, тя става една от първите българки, спечелили олимпийска титла. В кариерата си има десетки отличия от световни и европейски първенства плюс призови места от други престижни регати. \r\nСлед завършване на състезателната си кариера, Здравка Йорданова продължава да бъде с много активна социална позиция. Тя е сред \r\nутвърдените вече спортни журналисти, член на Изпълкома на Българския олимпийски комитет, член на управата на Фондация „Български спорт“ и председател на Българската федерация на спортистите-ветерани. Тя е една от плеядата спортни звезди на България, които подкрепиха кандидатурата и работата на фондация \"София-Европейска столица на спорта\". \r\nИзтъкнатия алпинист Дойчин Боянов е силно социално ангажирана личност. \r\nТой е един от малкото българи изкачили най-високия връх на планетата – \r\nЕверест, утвърден преподавател в Национална спортна академия. Дойчин \r\nнеспирно инициира и развива нови позитивни предизвикателства и полезни \r\nпроекти, със своите ентусиазъм, амбиция и новаторство той е много силен \r\nпример за младите българи и за бъдещите поколения. \r\nПрез последните години Дойчин Боянов извърши апостолска работа по \r\nутвърждаването и промотирането на Витоша и на София като богатство и \r\nразнообразие от възможности за спорт, отдих, туризъм и активен начин на \r\nживот. Наред с това, той бе в основата на проекта с благотворителна цел \r\n„Витоша – достъпна за всички“. Съвместно с инициативата „София – \r\nевропейска столица на спорта\", кампанията подпомогна Природен парк \r\n„Витоша“ в набирането на средства за изграждане на алея и спортна \r\nплощадка в местността „Игликина поляна“ за хора с физически увреждания.", "date": "2019.04.19", "title": "Олимпийска шампионка стана \"Почетен гражданин на София\""}
{"url": "https://standartnews.com/sport/medvedev-nadvi-dzhokovich-v-monte-karlo-390079.html", "text": "Двукратният победител в турнира по тенис от сериите Мастърс 1000 в Монте Карло (5,2 млн. евро) Новак Джокович отпадна на четвъртфиналите. Световният номер едно от Сърбия отстъпи на №10 в схемата Данийл Медведев от Русия с 3:6, 6:3, 2:6 след 2:22 часа игра. В първата част Ноле игра без настроение и направи общо 21 непредизвикани грешки. Шампионът от София Медведев се възползва от това и взе сета с пробиви в първия и последния гейм. Във втората част Джокович успя да се съсредоточи и да намери своя ритъм на игра. Той проби за 2:1 и удържа аванса си до края на сета. След края му сърбинът отиде в съблекалнята и се забави повече от седем минути, което ядоса Медведев. Руснакът поиска физиотерапевт на корта след третия гейм заради проблеми в лявото бедро. Веднага след това руският тенисист успя да пробие за 3:1 и след това затвърди на нула. Серията на Медведев продължи и при 5:1 той сервираше за победата. Джокович отказа да се предаде и върна единия брейк. В следващия гейм обаче съперникът му стигна до мачбол след двойна грешка на белградчанина и го реализира незабавно с печеливш удар от бекхенд. На полуфиналите Данийл очаква отново сърбин. Това е Душан Лайович, който отстрани квалификанта Лоренцо Сонего от Италия с 6:4, 7:5.", "date": "2019.04.19", "title": "Медведев надви Джокович в Монте Карло"}
{"url": "https://www.standartnews.com/sport/blagoevgrad-domakin-na-prvenstvo-po-khandbal-390064.html", "text": "След 9-годишно прекъсване община Благоевград отново е домакин на Държавно първенство по хандбал за младежи до 19 години. Организатор на спортното събитие е ХК „Интер“–Благоевград. Турнирът ще се проведе в зала „Скаптопара“ от 20 до 22 април. Началото на турнира ще бъде дадено на 20 април в 10.00 часа. В следващите дни състезанията ще стартират в 9.00 часа. \r\n  \r\nУчастие в настоящото първенство ще вземат клубовете „Интер“, „Локомотив“–Горна Оряховица, „Левски“–гр. Левски, „Спартак“- Варна, „Фрегата“–Бургас, „Локомотив“– Мездра, „Добруджа“–Добрич, „Осъм“-Ловеч. Община Благоевград пожелава успех на всички състезатели!    ", "date": "2019.04.19", "title": "Благоевград домакин на първенство по хандбал"}
{"url": "https://standartnews.com/sport/dermendzhiev-ostavete-sdiite-na-mira-390086.html", "text": "Старши треньорът на Левски Георги Дерменджиев, в пълен противовес с наставника на ЦСКА Любослав Пенев, апелира съдиите да бъдат оставени на мира, за да свирят каквото виждат. Двата тима ще се изправят един срещу друг в събота, 20 април, от 17.15 часа на Националния стадион „Васил Левски” в среща от плейофите на Първа лига. За главен рефер беше определен Станислав Тодоров. Треньорът на „сините” даде традиционната пресконференция преди мач. На нея той похвали своя опонент – Любослав Пенев – като заяви, че е подобрил играта на ЦСКА. Георги Дерменджиев отрече клубът да е част от какъвто и да било заговор срещу „червените”. \r\n„Не мисля, че мачът с Лудогорец е бил пораженчески, имаме проблеми с контузени играчи и наказани, други се връщат, ще има 11 човека на терена. В един такъв мач, като този с ЦСКА, няма фаворити. Отборите са тренирани добре, знае се каква е цената на мача. Физически и двата тима ще бъдат на добро ниво”, сподели треньорът на Левски. ЦСКА ще бъде много концентриран. Мачът им с Ботев Пд за Купата на България няма нищо общо, мисля, че дори го бяха подценили леко, но двубоят сега ще е различен. Трябва да се концентрираме върху това какво ще покажем на зеления терен, за да може феновете да бъдат доволни от играта ни. Любо Пенев е добър треньор, той умее добре психологически да въздейства на играчите, да им намери добре позициите, има визия за отбора, качеството на игра значително е подобрено на ЦСКА, затова смятам, че трябва да направим добър и зрелищен мач\", каза още Дерменджиев. \r\n„Искам съдиите да ги оставим да свирят нормално, много ги коментираме преди и след мачове, нека да ги оставим да свирят това, което виждат. Важен е мачът за нас, всички точки са важни за нас. Не съм чел и няма как да участвам в такива неща (заговори срещу ЦСКА – бел.ред.), това е несъвместимо с името Левски. Имаме контузени, наказани, дори не сме говорили срещу съдиите, защо не е свирена дузпа и т.н. Искаме да изиграем мачовете, които остават на добро ниво. Не настройвам отбора психологически на такава тема, искам играчите да излязат и да играят. Може и индивидуално да се получи така, че да се реши мачът, а може и отборно. В тези мачове отборът трябва да бъде компактен и в атака, и в защита. Надявам се да не повтаряме индивидуалните си грешки. Като заряд, и този мач приемам като останалите, искам играчите да бъдат концентрирани и да зарадваме феновете с добра игра. \r\nОтносно бъдещето на вратаря Николай Михайлов, Дерменджиев каза: „Михайлов е играч на Левски, ще бъде играч на Левски, а всичко останало е спекулация. Видеото с Иван Горанов е от преди 4 години. Това е нормално момче, което е прекалено ангажирано и тренира съвестно, целият отбор сме зад него. Оттук натам вие знаете защо сега го показват и пускат видеото. Но той е наказан за този мач специално\", коментира треньорът скандалното видео с Иван Горанов от преди няколко дни. „Станислав Костов има дискомфорт в коляното, но болката не е такава, че да не може да играе”, завърши Дерменджиев.", "date": "2019.04.19", "title": "Дерменджиев: Оставете съдиите на мира"}
{"url": "https://www.standartnews.com/sport/mok-dari-500-000-evro-za-notr-dam-390069.html", "text": "Международният олимпийски комитет (МОК) дари 500 000 евро за възстановяването на пострадала от пожар катедрала \"Нотр Дам\" в Париж. Така комитетът иска да подпомогне монументалната сграда, за да може тя да бъде възстановена навреме за Игрите във френската столица през 2024. \"Целта на завършване на реконструкцията навреме за Олимпийските игри в Париж през 2024 ще бъде допълнителна мотивация за всички нас“, заяви президентът на МОК Томас Бах в писмо до шефа на Игрите в Париж Тома Естанге. „Цялото олимпийско движение и, в частност, Мок е изключително трогнато от мигновената връзка, която французите направиха между катедралата Нотр Дам и Олимпийските игри в Париж през 2024“, написа той в писмото. Естанге сподели, че олимпийското семейство е „искало да покаже своята солидарност към парижани и всички французи“. Приносът на Международния олимпийски комитет се присъединява към даренията, достигнали 850 млн. евро, след като легендарната катедрала бе покосена от пожар в понеделник вечер. Нотр Дам е включена в маршрута на маратона и на колоезденето в олимпийската програма на Париж 2024.", "date": "2019.04.19", "title": "МОК дари 500 000 евро за \"Нотр Дам\""}
{"url": "https://standartnews.com/sport/sportt-po-tv-za-19-april-390085.html", "text": "17,30 Футбол, България, Първа лига: Дунав - Локо Пд; 20,00 Септември - Славия (пряко) 21,45 Футбол, Англия, Чемпиъншип: Норич - Шефийлд У (пряко) 17,00 Футбол, Англия, Чемпиъншип: Бъртън - Портсмут; 19,15 Съндърланд - Донкастър (пряко) 21,45 Футбол, Франция, Лига 1: Лион - Анже (пряко) 20,15 Баскетбол, Евролига: Анадолу Ефес - Барселона; 22,15 Реал М - Панатинайкос (пряко) 22,00 Футбол, Испания, Ла Лига: Алавес - Валядолид (пряко) 06,00 Футбол, САЩ, МЛС: ЛА Галакси - Хюстън Данамо (пряко) 21,15 \"Спорт в обектива\" 20,00 УЕФА Шампионска лига - магазинно предаване", "date": "2019.04.19", "title": "Спортът по тв за 19 април"}
{"url": "https://www.standartnews.com/sport/svetnik-na-ministr-kralev-otkri-turnir-po-futbol-390070.html", "text": "Съветникът на министъра на младежта и спорта Гошо Гинчев откри международния детски футболен турнир Challenge Cup, който се провежда от 18 до 21 април в Трявна. Шампионатът се провежда за трета поредна година в града и се организира от West Football Arena. В турнира участват 34 отбора от България и Румъния. „За мен е удоволствие да съм сред толкова много деца на този прекрасен турнир, който се превърна в традиционен. От името на министъра на младежта и спорта Красен Кралев искам да поздравя всички участници и да им пожелая успех в предстоящите мачове. Сигурен съм, че срещите през тези няколко дни ще преминат на много високо ниво и в духа на феър плея”, заяви Гошо Гинчев. Той благодари на организаторите от Уест Футбол Арена за усилията, които полагат за развитието на детския футбол и изрази надежда, че младите състезатели ще надминат успехите на най-големите български футболисти. На събитието присъстваха кметът на Община Трявна Дончо Захариев, зам.-кметът на града Николина Николова, председателят на Общинския съвет Силвия Кръстева и представителят на West Football Arena Илко Станчев.", "date": "2019.04.19", "title": "Съветник на министър Кралев откри турнир по футбол"}
{"url": "https://standartnews.com/regionalni/zapochva-natsionalniyat-konkurs-za-khlyaba-nash-390046.html", "text": "XXI Национален ученически конкурс „За хляба наш...“ започва днес в Благоевград. Началото е в 16.00 часа на пл. „Народни будители“. \r\nПо традиция програмата ще започне с благославяне на хляба. Наградените творби на участниците във фестивала ще бъдат подредени в изложба, достъпна за жителите и гостите на града. Ученическият конкурс ще продължи и в събота, 20 април, от 10 часа, когато ще бъде и награждаването на отличените участници. \r\n  \r\nВторият ден ще започне с представяне на разработките на учениците във XXI издание на конкурса и защита на научните им дейности. Категориите, в които се състезават учениците, са „Обреди“ и „Драматизации“ и „Млад дизайнер“ на тема „Жътва“.", "date": "2019.04.19", "title": "Започва националният конкурс \"За хляба наш...\""}
{"url": "https://standartnews.com/regionalni/startira-proleten-festival-za-svremennoto-izkustvo-v-blagoevgrad-390061.html", "text": "В старинния квартал \"Вароша\" в Благоевград днес с откриването на изложбата \"Стаички\" бе поставено началото на пролетния фестивал на съвременното изкуство. Творби на едни от абстрактните творци на съвремието на подредени в къщата-музей \"Георги Измирлиев\". С много цвят, различен стил и вдъхновение авторите на творбите за пореден път превърнаха кв. „Вароша“ в арт център. Десетки картини са изложени по стените на къщата-музей и са достъпни за ценителите на изкуството. \r\n  \r\nИ тази година куратор на изложбата е Сашо Стоицов. В културния свят на Благоевград и в историята на „Стаички“ влизат и участниците Кирил Прашков, Людмил Лазаров, Галя Йотова, Медея Янкова, Лиана Димитрова, Любен Домозетски и Стоян Илев. “Стаички“ представлява съвкупност от самостоятелни камерни изложби на изявени творци. Тя ще остане подредена до 21 май. В градската художествена галерия в 18 часа ще бъде открита и изложбата \"Органични данни\", която също е част от пролетния фестивал на съвременното изкуство.", "date": "2019.04.19", "title": "Стартира „Пролетен фестивал на съвременното изкуство“ в Благоевград"}
{"url": "https://standartnews.com/regionalni/da-se-razkhodim-pod-chadrite-390062.html", "text": "Приказно съчетание от цветове отново може да бъде видяно по главната пешеходна улица „Тодор Александров“ в Благоевград. \r\nПрез пролетно-летния сезон хиляди чадъри ще правят цветна сянка и ще радват жителите и гостите на областния център. Инсталацията е по Еко стандарт и е изградена от въже, обезопасяващо и щадящо дървесната растителност. Емблематичната композиция се прави по идея на кмета на Благоевград д-р Атанас Камбитов и неговия екип, а целта е градът да бъде още по-атрактивен за жителите и гостите си. \r\nПъстрата композиция ще съпровожда Международния театрален фестивал „Тара-ра-бумбия”, литературното изложение „Литера Експо”, както и най-очакваното събитие - фестивалът, който събира световни звезди в Благоевград - Франкофоли. Идеята се реализира със съдействието на общината, „Карлсберг“-България, Largo Mall, Общинска Банка и кино „Синемакс“, БГ Радио, ЮЗУ „Неофит Рилски“, „Sky optic”, агенция „Диаманти“, “Aperol Spritz”, Vivacom, магазин „Sportdepot“ и „Ликата“.", "date": "2019.04.19", "title": "Да се разходим под чадърите!"}
{"url": "https://www.standartnews.com/sport/arbitrazhniyat-sd-onevini-spas-delev-390072.html", "text": "Спортният арбитражен съд (КАС) в Лозана анулира изцяло решението на ФИФА по делото между Берое, Спас Делев и Погон (Шчечин), съобщи адвокат Радостин Василев в личния си профил във Фейсбук, цитиран от БТА.  \"КАС смята показанията на изпълнителния директор на Берое за недостоверни и счита, че интересите на Спас Делев не са били адекватно защитени от клуба, което му е дало основание да прекрати трудовия договор с Берое законно, позовавайки се на Кодекса на труда\", се казва в решението на съда в Лозана. \r\nБерое съдеше бившия си футболист Спас Делев за неправомерно едностранно прекратяване на договора, чрез което националът е преминал в полския клуб Погон.", "date": "2019.04.19", "title": "Арбитражният съд оневини Спас Делев"}
{"url": "https://www.standartnews.com/sport/olimpiyska-shampionka-stana-pocheten-grazhdanin-na-sofiya-390071.html", "text": "Столичният общински съвет присъди званието „Почетен гражданин на София“ на олимпийската шампионка по гребане от Монреал 1976 г. Здравка Йорданова. Заедно с Йорданова почетни граждани на столицата станаха известният алпинист Дойчин Василев и музикантът Васил Георгиев - Васко Кръпката. В историята на българският спорт името на Здравка Йорданова е записано със златни букви. На Игрите в Монреал през 1976 година, тя става една от първите българки, спечелили олимпийска титла. В кариерата си има десетки отличия от световни и европейски първенства плюс призови места от други престижни регати. \r\nСлед завършване на състезателната си кариера, Здравка Йорданова продължава да бъде с много активна социална позиция. Тя е сред \r\nутвърдените вече спортни журналисти, член на Изпълкома на Българския олимпийски комитет, член на управата на Фондация „Български спорт“ и председател на Българската федерация на спортистите-ветерани. Тя е една от плеядата спортни звезди на България, които подкрепиха кандидатурата и работата на фондация \"София-Европейска столица на спорта\". \r\nИзтъкнатия алпинист Дойчин Боянов е силно социално ангажирана личност. \r\nТой е един от малкото българи изкачили най-високия връх на планетата – \r\nЕверест, утвърден преподавател в Национална спортна академия. Дойчин \r\nнеспирно инициира и развива нови позитивни предизвикателства и полезни \r\nпроекти, със своите ентусиазъм, амбиция и новаторство той е много силен \r\nпример за младите българи и за бъдещите поколения. \r\nПрез последните години Дойчин Боянов извърши апостолска работа по \r\nутвърждаването и промотирането на Витоша и на София като богатство и \r\nразнообразие от възможности за спорт, отдих, туризъм и активен начин на \r\nживот. Наред с това, той бе в основата на проекта с благотворителна цел \r\n„Витоша – достъпна за всички“. Съвместно с инициативата „София – \r\nевропейска столица на спорта\", кампанията подпомогна Природен парк \r\n„Витоша“ в набирането на средства за изграждане на алея и спортна \r\nплощадка в местността „Игликина поляна“ за хора с физически увреждания.", "date": "2019.04.19", "title": "Олимпийска шампионка стана \"Почетен гражданин на София\""}
{"url": "https://www.standartnews.com/sport/medvedev-nadvi-dzhokovich-v-monte-karlo-390079.html", "text": "Двукратният победител в турнира по тенис от сериите Мастърс 1000 в Монте Карло (5,2 млн. евро) Новак Джокович отпадна на четвъртфиналите. Световният номер едно от Сърбия отстъпи на №10 в схемата Данийл Медведев от Русия с 3:6, 6:3, 2:6 след 2:22 часа игра. В първата част Ноле игра без настроение и направи общо 21 непредизвикани грешки. Шампионът от София Медведев се възползва от това и взе сета с пробиви в първия и последния гейм. Във втората част Джокович успя да се съсредоточи и да намери своя ритъм на игра. Той проби за 2:1 и удържа аванса си до края на сета. След края му сърбинът отиде в съблекалнята и се забави повече от седем минути, което ядоса Медведев. Руснакът поиска физиотерапевт на корта след третия гейм заради проблеми в лявото бедро. Веднага след това руският тенисист успя да пробие за 3:1 и след това затвърди на нула. Серията на Медведев продължи и при 5:1 той сервираше за победата. Джокович отказа да се предаде и върна единия брейк. В следващия гейм обаче съперникът му стигна до мачбол след двойна грешка на белградчанина и го реализира незабавно с печеливш удар от бекхенд. На полуфиналите Данийл очаква отново сърбин. Това е Душан Лайович, който отстрани квалификанта Лоренцо Сонего от Италия с 6:4, 7:5.", "date": "2019.04.19", "title": "Медведев надви Джокович в Монте Карло"}
{"url": "https://standartnews.com/biznes/lukoyl-otstrani-valentin-zlatev-390097.html", "text": "Валентин Златев вече не е управител на \"Лукойл България\". С протоколно решение на едноличния собственик на капитала на дружеството – регистрираното в Холандия \"Лукойл Юръп Холдингс Б.В.\", от 19 април 2019 г. договорът на Златев е прекратен и той не представлява българското дружество, съобщи Mediapool.bg.  На негово място от Прага идва 44-годишният Булат Субаев, който в последните осем години е бил генерален директор на \"Лукойл ЦИЕ и Белгия\" - дивизията на \"Лукойл\" за Централна и Източна Европа. Преди това Субаев е бил шеф на дъщерната компания на \"Лукойл\" в Белгия, според руски публикации. В решението на собственика на \"Лукойл България\" не се посочват причините за смяната на Валентин Златев, който е начело на дружеството от март 2008 г.  ", "date": "2019.04.19", "title": "\"Лукойл\" отстрани Валентин Златев"}
{"url": "https://www.standartnews.com/sport/dermendzhiev-ostavete-sdiite-na-mira-390086.html", "text": "Старши треньорът на Левски Георги Дерменджиев, в пълен противовес с наставника на ЦСКА Любослав Пенев, апелира съдиите да бъдат оставени на мира, за да свирят каквото виждат. Двата тима ще се изправят един срещу друг в събота, 20 април, от 17.15 часа на Националния стадион „Васил Левски” в среща от плейофите на Първа лига. За главен рефер беше определен Станислав Тодоров. Треньорът на „сините” даде традиционната пресконференция преди мач. На нея той похвали своя опонент – Любослав Пенев – като заяви, че е подобрил играта на ЦСКА. Георги Дерменджиев отрече клубът да е част от какъвто и да било заговор срещу „червените”. \r\n„Не мисля, че мачът с Лудогорец е бил пораженчески, имаме проблеми с контузени играчи и наказани, други се връщат, ще има 11 човека на терена. В един такъв мач, като този с ЦСКА, няма фаворити. Отборите са тренирани добре, знае се каква е цената на мача. Физически и двата тима ще бъдат на добро ниво”, сподели треньорът на Левски. ЦСКА ще бъде много концентриран. Мачът им с Ботев Пд за Купата на България няма нищо общо, мисля, че дори го бяха подценили леко, но двубоят сега ще е различен. Трябва да се концентрираме върху това какво ще покажем на зеления терен, за да може феновете да бъдат доволни от играта ни. Любо Пенев е добър треньор, той умее добре психологически да въздейства на играчите, да им намери добре позициите, има визия за отбора, качеството на игра значително е подобрено на ЦСКА, затова смятам, че трябва да направим добър и зрелищен мач\", каза още Дерменджиев. \r\n„Искам съдиите да ги оставим да свирят нормално, много ги коментираме преди и след мачове, нека да ги оставим да свирят това, което виждат. Важен е мачът за нас, всички точки са важни за нас. Не съм чел и няма как да участвам в такива неща (заговори срещу ЦСКА – бел.ред.), това е несъвместимо с името Левски. Имаме контузени, наказани, дори не сме говорили срещу съдиите, защо не е свирена дузпа и т.н. Искаме да изиграем мачовете, които остават на добро ниво. Не настройвам отбора психологически на такава тема, искам играчите да излязат и да играят. Може и индивидуално да се получи така, че да се реши мачът, а може и отборно. В тези мачове отборът трябва да бъде компактен и в атака, и в защита. Надявам се да не повтаряме индивидуалните си грешки. Като заряд, и този мач приемам като останалите, искам играчите да бъдат концентрирани и да зарадваме феновете с добра игра. \r\nОтносно бъдещето на вратаря Николай Михайлов, Дерменджиев каза: „Михайлов е играч на Левски, ще бъде играч на Левски, а всичко останало е спекулация. Видеото с Иван Горанов е от преди 4 години. Това е нормално момче, което е прекалено ангажирано и тренира съвестно, целият отбор сме зад него. Оттук натам вие знаете защо сега го показват и пускат видеото. Но той е наказан за този мач специално\", коментира треньорът скандалното видео с Иван Горанов от преди няколко дни. „Станислав Костов има дискомфорт в коляното, но болката не е такава, че да не може да играе”, завърши Дерменджиев.", "date": "2019.04.19", "title": "Дерменджиев: Оставете съдиите на мира"}
{"url": "https://standartnews.com/regionalni/konsultirat-sstava-na-sektsionni-izbiratelni-komisii-390074.html", "text": "Кметът на Благоевград д-р Атанас Камбитов проведе консултации с представители на парламентарно представените партии и коалиции в 44-то НС за определяне състава на Секционни избирателни комисии за предстоящите избори за евродепутати, насрочени за 26 май. В консултациите участват и партии и коалиции, които имат избрани с техните листи членове на ЕП от Р България, но не са парламентарно представени.   В консултациите участие взеха представители на ПП ГЕРБ, Коалиция „БСП за България“, Коалиция „Обединени патриоти - НФСБ, АТАКА и ВМРО“, ДПС, Коалиция „България без цензура, ВМРО-БНД“, партия „Воля“, Коалиция Реформаторски блок. \r\n  \r\nОпределено бе и квотното разпределение за подвижната избирателна секция. Председател ще бъде представител на ПП ГЕРБ, зам.-председателското място е за Коалиция „БСП за България“, секретар ще бъде представител на „Обединени патриоти – НФСБ, АТАКА и ВМРО“, В секцията ще има по един член на ДПС, „Воля“, Коалиция „България без цензура, ВМРО-БНД, Земеделски съюз“, Коалиция „Реформаторски блок“", "date": "2019.04.19", "title": "Консултират състава на секционни избирателни комисии"}
{"url": "https://standartnews.com/biznes/karanikolov-otchete-narastvane-na-chuzhdite-investitsii-390063.html", "text": "Отчитам положителна тенденция за увеличаване на броя и размера на проектите, осъществявани в България, както от чуждестранни, така и от местни компании. Това каза министърът на икономиката Емил Караниколов по време на парламентарния контрол. По думите му положителното развитие намира отражения в макроикономическите показатели. „Преди около 20 дни излезе една от първите прогнози на Българската народна банка, която показваше, че преките чуждестранни инвестициите за 2018 г. възлизат на 1 милиард и 532 милиона евро”, каза още Караниколов, съобщи \"Нова тв\".  . Той допълни, че преди няколко дни е излязла и новата прогноза, според която инвестициите за 2018 г. към момента възлизат на 1 милиард 740 милиона евро, което показва ръст. Той уточни обаче, че това е предварителна 15-месечна прогноза. Министърът обърна внимание на информацията, която излезе за 2017 г., като по думите му, тъй като са минали почти 15 месеца, това вече са окончателни прогнози. Допреди 20 дни преките чуждестранни инвестиции в България за 2017 г. се отчитаха на 1 милиард и 390 милиона евро, а по последна информация инвестициите в България за 2017 г. са над 2 милиарда и 300 милиона евро.", "date": "2019.04.19", "title": "Караниколов отчете ръст на чуждите инвестиции"}
{"url": "https://standartnews.com/regionalni/potyagat-pravoslavni-khramove-s-dareniya-390075.html", "text": "Дарителска сметка за довършване и възстановяване на два православни храма в епархията ще бъде разкрита в първия ден след Великден, съобщи днес Старозагорският митрополит Киприан. Средствата ще бъдат за завършване на новопостроения храм „Свети Игнатий Старозагорски“ в Стара Загора и за реставрацията на близо 150-годишната църква в с. Памукчии „Света Параскева Петка Българска“. \r\nПо предварителни сметки за двата храма щели да бъдат необходими около 150 хил. лв. \r\nИдеята за дарителската кампания е на Старозагорската митрополия и на кмета Живко Тодоров, допълни митрополит Киприан. Той изрази надежда, че представителният храм „Св. Игнатий Старозагорски“ ще бъде довършен до октомври още тази година за празника на Стара Загора, 5 октомври, а за църквата в с. Памукчии – следващата година. \r\n Старозагорският градоначалник получи упреци в социалните мрежи, че инициира дарителска кампания за възстановяването на опожарената парижка катедрала Нотр Дам, а храмовете в Старозагорско тънат в разруха. \"Над 400 са храмовете в Старозагорска епархия, много от тях се нуждаят от ремонта и потягане\", припомни дядо Киприан.", "date": "2019.04.19", "title": "Потягат православни храмове с дарения"}
{"url": "https://www.standartnews.com/sport/sportt-po-tv-za-19-april-390085.html", "text": "17,30 Футбол, България, Първа лига: Дунав - Локо Пд; 20,00 Септември - Славия (пряко) 21,45 Футбол, Англия, Чемпиъншип: Норич - Шефийлд У (пряко) 17,00 Футбол, Англия, Чемпиъншип: Бъртън - Портсмут; 19,15 Съндърланд - Донкастър (пряко) 21,45 Футбол, Франция, Лига 1: Лион - Анже (пряко) 20,15 Баскетбол, Евролига: Анадолу Ефес - Барселона; 22,15 Реал М - Панатинайкос (пряко) 22,00 Футбол, Испания, Ла Лига: Алавес - Валядолид (пряко) 06,00 Футбол, САЩ, МЛС: ЛА Галакси - Хюстън Данамо (пряко) 21,15 \"Спорт в обектива\" 20,00 УЕФА Шампионска лига - магазинно предаване", "date": "2019.04.19", "title": "Спортът по тв за 19 април"}
{"url": "https://www.standartnews.com/sport/lyubo-penev-nyama-da-spra-da-se-zanimavam-s-referite-390089.html", "text": "Треньорът на ЦСКА Любослав Пенев даде редовния си брифинг преди дербито с Левски в събота. Ключовият сблъсък е на националния стадион „Васил Левски” от 17,15 часа, а главен рефер на мача е Станислав Тодоров. „Влизаме в този мач като основен конкурент за титлата. Радвам се на постигнатите резултати, доволен съм и искам да продължим по същата линия. Такава е програмата за всички, но сме длъжни да се справим, щом се целим в най-високото място. Винаги има „жертви” (бел. ред. – контузени) след мачовете, но в момента всички са на разположение”, сподели Пенев. „Не искам да хваля никого и не искам да си слагаме излишно медали, но отборът играе добре, вдигнахме нивото, стараят се футболистите във всяка тренировка. И това се вижда във всеки един мач, което ме радва. За кратко време успяхме да изградим един стил, който ще поддържаме. Отборът е с амбиции и настроение, което е много важно преди всеки един мач. Работим, за да печелим всички мачове. Никой не трябва да се отпуска, както онзи ден в мача с Ботев. Не искам да правим подаръци под никакъв вид на противниците”, допълни той. „Влизаме в този мач като основен конкурент за титлата. Радвам се на постигнатите резултати, доволен съм и искам да продължим по същата линия. Такава е програмата за всички, но сме длъжни да се справим, щом се целим в най-високото място. Винаги има „жертви” (бел. ред. – контузени) след мачовете, но в момента всички са на разположение”, сподели Пенев. „Не искам да хваля никого и не искам да си слагаме излишно медали, но отборът играе добре, вдигнахме нивото, стараят се футболистите във всяка тренировка. И това се вижда във всеки един мач, което ме радва. За кратко време успяхме да изградим един стил, който ще поддържаме. Отборът е с амбиции и настроение, което е много важно преди всеки един мач. Работим, за да печелим всички мачове. Никой не трябва да се отпуска, както онзи ден в мача с Ботев. Не искам да правим подаръци на никой”, допълни той. \r\nЛюбослав Пенев не подмина и темата със съдийството, което е много актуална в последно време. „Ние мислим за футбол. Не искам да се занимавам със съдии, БФС и така нататък. Те трябва да си гледат работата. Няма да спра да се занимавам обаче, ако продължават по този начин. Няма как, не се предавам, до последно. Тези хора пречат по този начин. Действайки по този начин, пречат и те го знаят. Лошото и жалкото е, че го правят нарочно. С цел. Затова нашият футбол се намира на едно доста, доста посредствено ниво. Трябва първо да ограничим действията на определени хора, които ръководят мачовете и са наясно кога трябва и кога не да показват картони. Аз съм съгласен и съм „за” да се показват картони, но когато са за противниковия отбор и са идентични ситуации, нека пак да се показват картони. Така всеки ще си направи равносметка и ще проведе разговор с този футболист. Критерият обаче е доста различен. Има определени съдии, които се държат много арогантно, нахално, усмихват ти се лекичко и си правят каквото си искат. Аз искам да говорим за футбол, цяла седмица се готвим за футбол, а не да коментираме определени елементи”, коментира Любослав Пенев. „Не изключвам нито един отбор в борбата. В  първата шестица всеки се бори за нещо. Никакво подценяване на никого, а има и отбори, които са съюзени срещу други. Никакво отказване, докъдето имаме сили. Кой е застрахован от загуба? Манчестър Сити с милиардите, не загуби ли онзи ден”, допълни още той.", "date": "2019.04.19", "title": "Любо Пенев: Няма да спра да се занимавам с реферите"}
{"url": "https://standartnews.com/sport/lyubo-penev-nyama-da-spra-da-se-zanimavam-s-referite-390089.html", "text": "Треньорът на ЦСКА Любослав Пенев даде редовния си брифинг преди дербито с Левски в събота. Ключовият сблъсък е на националния стадион „Васил Левски” от 17,15 часа, а главен рефер на мача е Станислав Тодоров. „Влизаме в този мач като основен конкурент за титлата. Радвам се на постигнатите резултати, доволен съм и искам да продължим по същата линия. Такава е програмата за всички, но сме длъжни да се справим, щом се целим в най-високото място. Винаги има „жертви” (бел. ред. – контузени) след мачовете, но в момента всички са на разположение”, сподели Пенев. „Не искам да хваля никого и не искам да си слагаме излишно медали, но отборът играе добре, вдигнахме нивото, стараят се футболистите във всяка тренировка. И това се вижда във всеки един мач, което ме радва. За кратко време успяхме да изградим един стил, който ще поддържаме. Отборът е с амбиции и настроение, което е много важно преди всеки един мач. Работим, за да печелим всички мачове. Никой не трябва да се отпуска, както онзи ден в мача с Ботев. Не искам да правим подаръци под никакъв вид на противниците”, допълни той. „Влизаме в този мач като основен конкурент за титлата. Радвам се на постигнатите резултати, доволен съм и искам да продължим по същата линия. Такава е програмата за всички, но сме длъжни да се справим, щом се целим в най-високото място. Винаги има „жертви” (бел. ред. – контузени) след мачовете, но в момента всички са на разположение”, сподели Пенев. „Не искам да хваля никого и не искам да си слагаме излишно медали, но отборът играе добре, вдигнахме нивото, стараят се футболистите във всяка тренировка. И това се вижда във всеки един мач, което ме радва. За кратко време успяхме да изградим един стил, който ще поддържаме. Отборът е с амбиции и настроение, което е много важно преди всеки един мач. Работим, за да печелим всички мачове. Никой не трябва да се отпуска, както онзи ден в мача с Ботев. Не искам да правим подаръци на никой”, допълни той. \r\nЛюбослав Пенев не подмина и темата със съдийството, което е много актуална в последно време. „Ние мислим за футбол. Не искам да се занимавам със съдии, БФС и така нататък. Те трябва да си гледат работата. Няма да спра да се занимавам обаче, ако продължават по този начин. Няма как, не се предавам, до последно. Тези хора пречат по този начин. Действайки по този начин, пречат и те го знаят. Лошото и жалкото е, че го правят нарочно. С цел. Затова нашият футбол се намира на едно доста, доста посредствено ниво. Трябва първо да ограничим действията на определени хора, които ръководят мачовете и са наясно кога трябва и кога не да показват картони. Аз съм съгласен и съм „за” да се показват картони, но когато са за противниковия отбор и са идентични ситуации, нека пак да се показват картони. Така всеки ще си направи равносметка и ще проведе разговор с този футболист. Критерият обаче е доста различен. Има определени съдии, които се държат много арогантно, нахално, усмихват ти се лекичко и си правят каквото си искат. Аз искам да говорим за футбол, цяла седмица се готвим за футбол, а не да коментираме определени елементи”, коментира Любослав Пенев. „Не изключвам нито един отбор в борбата. В  първата шестица всеки се бори за нещо. Никакво подценяване на никого, а има и отбори, които са съюзени срещу други. Никакво отказване, докъдето имаме сили. Кой е застрахован от загуба? Манчестър Сити с милиардите, не загуби ли онзи ден”, допълни още той.", "date": "2019.04.19", "title": "Любо Пенев: Няма да спра да се занимавам с реферите"}
{"url": "https://standartnews.com/regionalni/dve-novi-uslugi-za-detsa-v-risk-v-kazanlk-390084.html", "text": "В Центъра за обществена подкрепа в Казанлък днес бяха представени официално две нови услуги за града: спешен център за настаняване на деца в риск и „синя\" стая”.  \r\nСпешният център за прием на деца в риск ще работи и с деца, и с родители, преживели или станали свидетели на насилие. В него могат да бъдат настанявани до четири деца или родители едновременно, които в приятна , близка до семейната обстановка, могат да се отърсят от преживения стрес. Услугата е предназначена за деца между 3 и 18 години, а ако детето е под 3-годишна възраст Центърът позволява настаняване заедно с майката като придружител. \r\n\"Синята стая“ дава възможност за  щадящ  разговор на специалист с дете пострадало или станало свидетел на насилие, при максимална щадяща и дискретна обстановка. Двете помещения са свързани посредством венецианско стъкло, оборудвани с аудио и видео техника и специалистите могат да извлекат максимално полезни сведения за ситуацията. \r\n Дневният център за обществена подкрепа посреща деца не само от община Казанлък, но и от съседните общини - Мъглиж, Павел баня, Николаево, Гурково. Капацитетът му за работа с деца е увеличен от 60 на 80. Центърът разполага и с необходимия екип от психолози и социални работници за пълноценна работа. ", "date": "2019.04.19", "title": "Две нови услуги за деца в риск в Казанлък"}
{"url": "https://www.standartnews.com/chudesata_na_balgariya/maychina-kletva-rodila-zhdreloto-na-reka-erma-390077.html", "text": "Ломнишкото ждрело е било предмет на много вдъхновени описания. Местните обичат да разказват, че при вида му Алеко Константинов  възкликнал: \"Какво, Швейцария ли?\" Но всъщност това е заглавието на пътепис на Щастливеца за разходка до пролома над Погановския манастир, който сега е в Сръбско. \"Погледнете сега!... В този момент ще въздъхне ли някой за Тирол и Швейцария, че да го цапна по устата!\", пише Алеко, но какво ли щеше да излезе изпод перото му, ако беше видял Трънското ждрело. То е много по-величествено, по-магично и впечатляващо. А когато се осъществяваше проекта за благоустрояване на поляните под скалите, имаше идея направената преди доста години екопътека да бъде продължена и през границата със Сърбия и да стигне до Погановския манастир, но това все още е само хубава идея. Тя не е нова. Още преди 7-8 десетилетия който сега е обект на много красиви снимки. През последните години, привлечени от славата на тази природна красота, все повече туристи поемат към Ерма. Малко преди да се влезе в Трън, има един обект, който засега е извън туристическите пакети. На разклона за село Парамун има скромно ханче, чиято слава се носи от уста на уста заради вкусните гозби и млечните и месни продукти с вкус от детските спомени. А и от това място пред тях се разкрива неповторима гледка. Така сигурно се е родило предположението, че никак не е изключено \"Парамаунд пикчърс\" да е потеглила от Парамун, защото силуетът на отсрещния връх удивително напомня логото на легендарната филмова кампания. Дали това е изследвано, или предстои да се докаже, ще остане друга тема, както и не е изяснено дали все пак джинът не е измислен в трънското село Джинчовци, но то е по посока на ГКПП Стрезимировци. В града Трън се влиза през художествено оформен вход, а към центъра води улица с името \"Мосоловска\". през 1879 г. Тъкмо той кръстил Трън \"Българската Камчатка\", но не затова трънчани го обявили за почетен гражданин и до днес една от най-големите и важни улици носи неговото име. Руският генерал, влязъл в Трън начело на конен ескадрон, заради териториалните претенции на сърбите след Берлинския договор. След молба на местните княз Дондуков наредил на генерал Александър Мосолов от своята охрана по никакъв начин да не допуска сърбите в Трън. Когато генералът влязъл в Трън, бил посрещнат с ура и бурна радост. Наред с топлия прием обаче ескадронът изпитал на свой гръб и суровия климат в Знеполе. Когато си тръгнали, на баира при изхода от Трън, Мосолов обърнал ескадрона с лице към града и се провикнал \"Прощай болгарская Камчатка!\". Трън е известен и с това, че тук зимата на 1947 г. е измерена най-ниската температура на територията на България -38,3 C. Улицата води го градския площад, наричан на местен език \"пиац\". Италианската заемка в своебразното трънското наречие не е случайна, защото едно от първите неща, които се набиват на очи на този площад е добре поддържан войнишки паметник, дело на световния  италиански майстор Арнолдо Дзоки, автор на фигурата на Цар Освободител пред българския парламент, но и на статуята на Колумб в Буенос Айрес, на Франциск Азиски в Кайро и на Гарибалди в Болоня. Не може да се отмине и скулптурната фигура на трънския майстор Гига Ранчин,  събирателен образ на прословутите строители от този край. Встрани на площада е старата църква \"Св. Николай\" с трите дарени от местния еснаф музикални камбани. Отвън храмът изглежда приветливо, но вътре предстои ремонт и консервация. Другият храм в град Трън също е средновековен и е посветен на особено почитаната в този край света Петка.  Храмът е потегнат от вън, с приветлив двор, направени по проект, финансиран от ПРСР. В него е една от малкото познати икони на св. Терапонтий, за когото в \"История Славянобългарска\"  на Паисий Хилендарски се твърди, че е служил и се е подвизавал в Трън. Негова икона има и в църквата \"Св. Димитър\" в близкото село Ярловци, където сега привършва проект по обновление.  И ако храмът в гробищния парк на Трън не е така популярен, то запътилите се към този край туристи задължително питат за скалния параклис на св. Петка, превърнал се в истинска туристическа атракция. Той е добре поддържан, отначало по инициатива на хора от близката махала \"Баринци\", а сега  е под грижите на общината, макар, че е собственост на Църквата.  В параклиса има каменна пита, за която се разказва, че е замесена от самата света Петка, а от стените се стичат капки вода, за които се вярва, че лекуват болести по очите и други човешки страдания. За любителите на поклонническия туризъм в Трънско има толкова много обекти, обвеяни с още повече предания за чудеса и благословения, че двата почивни дни или предлаганите тридневни екскурзии никак няма да са достатъчни. Особено популярен е Трънският манастир \"Св. Архангел Михаил\", намиращ се на хълм, срещуположен на Трънското ждрело. От него е останала само църквата, където също приключва проект. В този храм като престол стои римска колона. Надписът върху нея: \"Марк Антоний Руф подарява на Божеството Сантос Казабонос\" е разчетен от Иречек, когато е пътешествал из тези места. Предание разказва, че проломът е резултат от меча на самия архангел Михаил.  След като разсякъл скалата на две, той докоснал с меча си един бук и от корените му потекъл бистър извор. Но това е само една от легендите. По-популярна е тази за чорбаджийската щерка  Мара, която се залюбила с бедния красавец Рангел. Майката на момата не харесвала любимия на щерка си и не искала да я даде за него. Младите решили да бягат, но ги стигнала майчина клетва, скалата се разцепила под краката им и те останали на двата високи  бряга на река Ерма, без да могат да се доближат. На едната скала, издигаща се на 150 метра в небето, й викат Жилав камък,  а по-ниската е Църквище или Манастирище. По отвесните стръмнини се провеждат алпиниади, има и пътека за екстремно каране на велосипеди.  В началото на 20 век в скалите са прокопани тунели с намерение оттук да минава влак, който да свърже София с Пирот и Ниш, но това така и не става. Затова пък сега оттук минава екопътека и по нея се разкриват невероятни гледки към Руй планина, Ракитски и Бунин камък, Богоина махала и Погановското ждрело отвъд границата със Сърбия. От години се говори при село Петачинци да има пункт, през който да се минава границата, на за това все не стигат парите. Освен този чуден каньон любителите на природните красоти могат да видят и Ябланишкото ждрело и Сини вир. Очевидци твърдят, че в скалите над водопада се появявал като  холограма образът на Пресвета Богородица. Наблизо е и село Трънска Банкя, където още през 1928 г. е направен басейн за топла 18 градуса минерална вода. Близо до басейна в пограничното село е и къща, разделена от границата  след Ньойския договор от 1919 г. В туристическите реклами за Трънския край задължително присъства и музеят на Бусинската керамика, добила световна слава чрез най-яркия си представител - майстора Петър Гигов, показвал своите самобитни грънци в Париж и на японски професори. В близкото село Студен Извор е единственият музей на киселото мляко, защото там се е родил откривателят на образуващия го млечно кисел микроорганизъм д-р Стамен Григоров. Всрани от пътя остават още много църкви и руини от манастири. Покрай тях има вековни дървета, за някои от които е доказано, че са над 800-годишни. Туристите могат да пренощуват в обновения през последните години спа хотел \"Ерма\" в центъра на града, едноименния хотел в Ярловци, комплексът в Орочевци, къщи за гости в  селата Зелениград и Бусинци. Ако решите да си тръгнете, то не пропускайте да спрете в ханчето на Парамун и за спомен отнесете няколко фрази, изписани на скромната фасада на неповторомия трънски говор. Ако не друго, то поне разгадаването им ще ви върне някой ден обратно  из Трънско.", "date": "2019.04.19", "title": "Майчина клетва родила ждрелото на река Ерма"}
{"url": "https://standartnews.com/sport/arbitrazhniyat-sd-onevini-spas-delev-390072.html", "text": "Спортният арбитражен съд (КАС) в Лозана анулира изцяло решението на ФИФА по делото между Берое, Спас Делев и Погон (Шчечин), съобщи адвокат Радостин Василев в личния си профил във Фейсбук, цитиран от БТА.  \"КАС смята показанията на изпълнителния директор на Берое за недостоверни и счита, че интересите на Спас Делев не са били адекватно защитени от клуба, което му е дало основание да прекрати трудовия договор с Берое законно, позовавайки се на Кодекса на труда\", се казва в решението на съда в Лозана. \r\nБерое съдеше бившия си футболист Спас Делев за неправомерно едностранно прекратяване на договора, чрез което националът е преминал в полския клуб Погон.", "date": "2019.04.19", "title": "Арбитражният съд оневини Спас Делев"}
{"url": "https://standartnews.com/regionalni/razsledvaneto-sreshchu-bencho-benchev-priklyuchva-do-kraya-na-may-390083.html", "text": "Разследването по делото срещу бившия общински съветник на БСП в Бургас Бенчо Бенчев трябва да приключи до края на май. Това съобщи днес административният ръководител на Апелативната прокуратура в морския град Любомир Петров. Бенчев беше един от задържаните в истанбулски хотел, заедно с Димитър Желязков - Очите. Срещу местния бизнесмен бяха повдигнати няколко обвинения и той  е на свобода под парична гаранция. \r\n„Материалите от Турция по последната молба за правна помощ са пристигнали в прокуратурата през тази седмица и в момента се извършвал легализиран превод. \"Ще анализираме всички материали по делото и вероятно ще се прецизират обвиненията“, добави апелативният прокурор Петров. \r\n  Той коментира и другото нашумяло разследване - по случая с разрушените дюни в къмпинг „Смокиня“. То пък се бавело заради изготвянето на сложните експертизи -  какъв вид защитена територия е, каква площ, в какво се изразява повреждането и унищожаването и т.н. \r\n експертизите. По случая има повдигнати обвинения срещу собственика на терена Иван Нончев и багериста Манол Пазвантов, освободени под парична гаранция.  След заключението на последната допълнителна експертиза, което се очаква другата седмица, щяло да се пристъпи към предявяване на цялостното разследване по делото.\"Най-късно до края на май   обвинителният акт трябва да е внесен в съда\", уточни прокурор Петров.  \r\n Според магистрати обвинението щяло да бъде най-вероятно за унищожаване на природна забележителност. За това престъпление законът предвижда глоба от 2 000 лв. до 10 000 лв. или лишаване от свобода до 3 години.", "date": "2019.04.19", "title": "Разследването срещу Бенчо Бенчев  приключва до края на май"}
{"url": "https://standartnews.com/svyat/chudo-pchelite-v-notr-dam-otselyakha-390026.html", "text": "200 000 пчели, обитаващи кошери в катедралата „Нотр Дам“, оцелели въпреки огнения ад, който погълна историческата забележителност във френската столица. „Пчелите са живи. До тази сутрин нямах никакви новини“, каза пчеларят Никола Жан, който се грижи за кошерите, които се държат на върха на ризницата, която граничи с катедралата. „Първоначално мислех, че трите кошера са изгорели, но нямах информация след пожара в понеделник. Тогава видях от сателитни снимки, че това не е така и тогава говорителят на катедралата ми каза, че те влизат и излизат от кошерите “, каза Жан пред АФП и допълни, че този вид пчела не изоставя кошера си, вместо това се гмурва в меда и не изоставя пчелата-майка. Всеки кошер в „Нотр Дам“ произвежда средно около 25 кг мед всяка година, който се продава на персонала на катедралата. Във френската столица става все по-обичайно да се поставят пчелни кошери на привидно невероятни места, включително и в Парижката опера.", "date": "2019.04.19", "title": "Чудо! Пчелите в Нотр Дам оцеляха"}
