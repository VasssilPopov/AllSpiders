{"url": "https://www.standartnews.com/lifestyle/slnchevo-kolelo-demonstrirat-na-koraba-griynpiys-394296.html", "text": "Ден на отворените врати ще събере днес на кораба на Грийнпийс,който е на бургаската морска гара, феновете на \"зелената\" екоорганизация. Всеки желаещ ще може да разгледа плавателния съд и да участва в проявите, които са подготвили   организаторите. \r\n   Най-масовата проява се нарича световно къпане на кея. Най-любопитната е демонстрация на велосипед, захранван от слънчеви панели. Необикновеното колело ще бъде представено от тийнейджърите Йордан Андреев и Любовслав Аначков от столичната гимназия \"Джон Атанасов\". Цената му е два пъти по ниска от  електрическо колело, рекламират го младите изобретатели, който са го конструирали от старо колело. \r\nНа кораба ще има и сериозна дискусия за нови енергийни решения като разработки за слънчевата енергия, за водорода и за пасивните къщи, които ще презентират специалисти от БАН и от бизнеса. \r\n  Културната програма четири включва четири представления на \"Прахоляшка в Черното Кралство\", която  показва как от въглищния прах можем да минем към слънцето.    ", "date": "2019.06.08", "title": "\"Слънчево колело\" демонстрират на кораба \"Грийнпийс\""}
{"url": "https://standartnews.com/kultura/anya-izmkna-lambo-ot-depresiyata-394283.html", "text": "Лекарите около Стефан Данаилов поздравиха Аня Пенчева не само за разбиващата сърцата й игра в „Актрисата“, но и за упорството й да измъкне Стефан Данаилов от депресията, гарнираща от достса време насам здравословните му проблеми.  „Ако тя не беше толкова настоятелна и убедителна, той едва ли щеше да се навие отново да излезе на сцената. А сега е във форма и готов за лятно турне на спектакъла“, коментираха доктори и колеги. Големият актьор, който играе Чарлз – швейцарски банкер и годеник на отказващата се от кариерата си примадона – спечели овации след всяко свое участие в действието с типичния си иронично-чаровен стил. В представлението, което той  постави заедно със своята племеница Росица Обрешкова, тъгата и смехът на живота звучат във всяка реплика. Препълнената зала в Народния за пореден път избухна в овации, когато Мастера се появи върху своя скутер и с черна тениска с надпис „Аз преборих анорексията“. На първите няколко реда бяха седнали най-големите фенове на Ламбо от партията майка – Сергей Станишев с красивата си доведена дъщеря , Корнелия Нинова с мъжа си, Драгомир Стойнев, Петър Курумбашев, Кирил Добрев. Около Станишев и Нинова вееше осезаем хлад. Дори Ламбо не успя да ги приобщи към една маса на стилното парти в „Чек пойнт Чарли“. Докато беше в изисканото заведение на Явор Дачков и сестра му, Нинова не се отдели от Ламбо. „Тя често е край него – докато го разведрява чисто човешки, не пропуска да се съветва за колизиите в БСП“, подхвърлиха близки и на двамата. Вежди Рашидов и Красимир Велчев също не пропусна премиерата на стария си приятел. Стефан Данаилов и Аня Пенчева бяха с целите си фамилии във вечерта на своя триумф в „Актрисата“. Владко Данаилов, родният син на Ламбо от Ирен Кривошиева, пристигна от Америка с жена си Виктория. Двамата засега не се канят да стават родители. „Какво бебе - много е зает с тая медицина“, отхвърли плъзналите напоследък слухове за внуче Ламбо. И се смя на „завещанието“, с което уж бил  разпределял апартаменти, вили и милиони на наследниците си. Плътно до него, както винаги, бяха доведеният му син Росен Цанков и племеницата му Росица Обрешкова с децата си – Виктор, Александра и Стефана. Близнаците на Росен – внуците на Мария, покойната съпруга на Мастера, и  кръстената на него внучка на покойната му сестра му Росица – буквално го обожават. Аня Пенчева пък организира първата премиера в Народния на внука си Александър – безкрайно сладкото бебе на Петя Дикова и Илиян Добромиров, което само на 45 дни сподели аплаузите с прочутата си баба. Тя го прегръщаше и целуваше, докато приемаше възторга и цветята на публиката. Щастливи от успеха й край нея бяха синът й Ангел с гаджето си Ива, мъжът й Ивайло Караньотов – в супер кондиция след приключенията си в Еверест, сестра й Валя със семейството си, както и сватовете – цялата фамилия на Илиян Добромиров. „Ламбо е набрал такава инерция, че продължаваме гастролите из България“ , сподели Аня.  Техните колеги в спектакъла също получиха десетки поздравления – Кирил Ефремов, Ненчо Илчев, Иван Панев и Павел Иванов. Мариус Куркински беше сред първите, които прегърнаха Аня, за да признае, че го е просълзила с една от финалните реплики на своята героиня: „Ние, артистите, сме най-самотните хора на света“.                                                            ", "date": "2019.06.08", "title": "Аня измъкна Ламбо от депресията"}
{"url": "https://standartnews.com/regionalni/rozovo-shestvie-shche-se-vikhri-v-kazanlk-394291.html", "text": "  „Заигра се… хоро голямо след розобер“ - под това мото в днешния след обяд по улиците на Казанлък ще се проведе празнично шествие на розоберачки. То ще завърши на централния площад „Севтополис“, където ще се извие пъстрото хоро. Проявата е отглас от  колоритния празник на розата преди седмица, който събра десетки хиляди гости от страната и чужбина в Града на розите. За онези, които са пропуснали да се потопят в ароматната атмосфера на празничните дни, в розовите градини на близкото до града с. Ясеново ще се проведат красивите ритуали „Розобер“. По-късно в етнографски комплекс в Казанлък ще бъде пресъздаден друг стародавен ритуал - „Розоварене“.       „История в снимка“ се нарича друга атракция, която ще предложат домакините на своите очаквани гости. Всеки от тях ще може да отнесе със себе спомен от красотата на Казанлък- снимка с традиционен български костюм с тазгодишнатаа Царица Роза.   ", "date": "2019.06.08", "title": "Розово шествие ще се вихри в Казанлък"}
{"url": "https://standartnews.com/biznes/vino-ot-santorini-nay-dobroto-na-balkanite-394311.html", "text": "Cuvee Monsignori Santorini 2017 на гръцката изба Estate Argyros е най-доброто вино на Балканите в момента. Tова реши журито на престижния Балкански международен винен конкурс и фестивал 2019 (BIWCF). Победителят бе обявен на пищна галавечеря “Балкански винени Оскари” в хотел “Хилтън” в петък вечер. Организаторите обявиха, че през 2020 г. домакин на конкурсната част на BIWCF ще бъде Сърбия. В края на работната седмица официално бе даден старт и на фестивалната част на открито, която ще посреща любители на виното и тази събота и неделя от 12 до 22 ч. в специално изграденото винено градче до НДК. Осмото издание на най-престижния балкански винен конкурс дойде и с нова категория. Освен традиционните награди и Гранд трофея за най-добро вино на Балканите, за пръв път в рамките на конкурса бяха връчени и наградите Best of Show за най-добро вино от всяка страна. Трофеят за “Най-добра изба на Балканите” бе разделена между българската Edoardo Miroglio и турската Chamlija Winery заради равния брой точки, получени в конкурса. Председателят на журито Константинос Лазаракис, Master of Wine, коментира, че случаят е прецедент в историята на конкурса. Трофей за най-добро бяло вино - Cuvee Monsignori Santorini 2017 на изба Estate Argyros, Гърция Трофей за най-добро червено вино - Kremen Kamen 2016 на изба Matalj, Сърбия Трофей за най-добро розе - Rose Pinot Noir на изба Zelanos, България Трофей за най-добро пенливо вино - пино ноар на изба Yalovo, България Трофей за най-добро десертно вино - Monemvasia-Malvasia 2012 на Monemvasia Winery, Гърция Трофей за най-добро оранжево вино (връчва се за първи път) - Uncensored 2017 на изба Bikicki, Сърбия Трофей за най-добро бяло вино от местни сортове - Kydonitsa 2018 на Monemvasia Winery, Гърция Трофей за най-добро червено вино от местни сортове - Mavrud Elenovo 2018 на Edoardo Miroglio, България Трофей за най-добро сладко вино от местни сортове - Domenii-Grasa 2014 на Casa de Vinuri Cotnari, Румъния Трофей за най добър дизайн на етикет - My Wine, България Наградите Best of Show бяха обявени по азбучен ред. Не всички участвали над 15 държави в конкурса и фестивала обаче получиха отличие. “За да бъде заслужена тази награда трябва вино от съответната държава да получи поне един медал”, обясни Константинос Лазаракис. На кого бяха присъдени отличията Best of Show по страни: Албания с Merlot Menea 2/2 2011 oт изба Korca 2000 Босна и Херцеговина с Chardonnay 2018 от изба Pajic Vinarija България с Katarzyna Reserve 2012 от Katarzyna Estate Грузия с бяло Tsolikouri 2016 от изба Burjanadze-Shanidze Wine Cellar - Qvibari Гърция с Ktima Gerovassiliou Sauvignon Blanc 2018 от изба Ktima Gerovassiliou Косово с Chardonnay 2018 от изба Daka Winery Румъния с Traminer 2014 от изба Crama Ratesti Северна Македония с червено каберне и мерло Oak Edition 2017 от изба Tikves Сърбия с мерло от изба Vinarija Rnjak 2015 Турция с Албариньо от изба Chamlija 2017 Хърватска с бяло вино Bogdanusa 2018 от изба Caric Черна гора с червено вино Tellus 2016 от изба Lipovac Чехия с Sauvignon suche (batch, n. 8335) от изба Znovin Znojmo Директорът на Балканския винен фестивал и конкурс  От 2020 година Конкурсът и Фестивалът ще бъдат разделени - фестивалната част остава в София, а конкурсната ще се провежда в различни балкански държави. Първият домакин на събитието извън българската столица ще бъде Белград, Сърбия. “Балканският международен винен конкурс е най-влиятелното събитие със състезателен характер в тази част на света. Страшно горд и много щастлив съм, че Сърбия ще бъде следващият домакин. Беше доста трудно решение, тъй като да организираш цялостната логистика е сложно. Но мисля, че това е стъпка в добра посока и по този начин ще можем да включим повече енергия, повече хора, повече винопроизводители, да концентрираме вниманието върху Балканския регион. Надявам се да видя всички присъстващи днес догодина в Белград и обещавам да си изкарате страхотно там!”, каза на сцената веднага след съобщаването на новината сръбският член на журито на BIWCF Игор Лукович. Той ще бъде основният координатор на конкурса през следващата година. Осмото издание на Балканския международен винен конкурс и фестивал 2019 се осъществява с подкрепата на Столична община и Българска търговско-промишлена палата, както и с медийното партньорство на Стандарт.    ", "date": "2019.06.08", "title": "Вино от Санторини най-доброто на Балканите"}
{"url": "https://standartnews.com/kultura/yavor-bakharov-se-pokayva-za-stari-greshki-394295.html", "text": "Явор Бахаров се покая за стари грешки -  призна, че е избухлив, а трябва да бъде по-интелигентно въздържан. „Оттам са идвали проблемите ми с органите на реда, които бяха пораздути от медиите“, призна той по БНТ. Актьорът, който няколко пъти беше заподозрян в прекаляване с алкохола и агресия, сподели още, че излизането от щата на военната трупа му е дало възможност да работи с театри и колеги от цялата страна. Той и батко му Захари Бахаров в близко бъдеще могат и да изненадат публиката като дует, ако открият качествена пиеса за двама братя. Явор довечера излиза в „199“ в най-новия спектакъл в афиша на сакралното мазе – „Най-бързият часовник във вселената“ от Филип Ридли с режисьор Стайко Мурджев.  Младши дели сцената с корифеите Малин Кръстев и Станка Калчева, партнират им и трима младоци. Всичко се случва в стая, котяо напомня огромно напукано яйце и се намира над изоставена фабрика за кожи в мъгливия Източен Лондон. „Това е черна комедия, тъмна приказка с герои, раздирани от крайни характери и обсесии, вълнуващи се от външната обвивка и консумацията. Авторът още през 90-те сякаш е предвидил днешните маниакалности около нас. За да се окаже, че всъщност любовта е най-бързият часовник на планетата“, казва Явор Бахаров. Самият той не крие, че социалните мрежи и тоталната показност на най-новите генерации му идват в повече и е почитател на по-камерните и не толкова споделяни изживявания.  ", "date": "2019.06.08", "title": "Явор Бахаров се покайва за стари грешки"}
{"url": "https://standartnews.com/kultura/ernestina-shinova-ostavam-tuk-394289.html", "text": "„Оставам тук. Няма как да отида в Брюксел с Андрейката  – имам възрастни родители за  гледане, подписани контракти, ангажименти. Аз съм отговорен и емпатичен човек“, сподели Ернестина Шинова по Би Ти Ви. Известната актриса и вече съпруга на евродепутат коментира, че не смята да се променя заради новото амплоа на Слабаков. „Дори не знам точно колко пари ще получава. Парите всъщност носят известна свобода. Но с Андрейката сме видели какво ли не. Докато живяхме 9 години в Италия, преминахме през отчайваща мизерия и финансово охолство“, върна лентата страхотната дама към времето, когато учи в Рим и заработва като манекен, а Слабаков първо бере чушки, а после става режисьор в телевизия РАЙ. И добави, че арт пазарът в България не предполага сигурност за повече от 3 месеца, но въпреки това не смята да го напуска. А Йоанна, дъщерята на Слабакови, направила единствен коментар, когато разбрала, че баща й става евродепутат: „Ами сега?“.   Тази вечер Ернестина и цялата компания, начело с Любо Нейков, играят за българите в Лондон  вихрената комедия „Жена ми се казва Борис“.     ", "date": "2019.06.08", "title": "Ернестина Шинова: Оставам тук"}
{"url": "https://standartnews.com/svyat/khilyadi-venetsueltsi-v-kolumbiya-za-khrana-i-lekarstva-394336.html", "text": "Хиляди венецуелци влязоха днес в съседна Колумбия, за да си купят храна и лекарства, след като президентът Николас Мадуро разпореди да бъде отново отворена границата, която бе затворена от четири месеца, предаде Асошиейтед прес, на която се позова БТА. Дълги опашки от граждани на Венецуела се извиха на два презгранична моста близо до колумбийския град Кукута. Хората, някои от които с деца на раменете, чакаха документите им да бъдат проверени от колумбийски митничари. Венецуелски граничари помагаха ситуацията да бъде държана под контрола. През февруари социалистическото правителство на Венецуела разпореди границите с островите Аруба, Бонер и Кюрасао, както и с Бразилия и Колумбия, да бъдат затворени, в момент, когато опозицията се опитваше да достави храна и лекарства. По-голямата част от помощта бе изпратена от Съединените щати, ключов съюзник на венецуелския опозиционен лидер Хуан Гуаидо. Миналия месец венецуелското правителство отвори отново границите с Аруба и Бразилия. Вчера службата на върховния комисар на ООН за бежанците съобщи, че 4 милиона венецуелци - близо 15 процента от населението на страната - са емигрирали, за да избягат от икономическата и политическата криза. Днес специалният пратеник на комисаря, американската актриса Анджелина Джоли, посети друг район по границата между Колумбия и Венецуела, за да се запознае с условията, при които живеят емигрантите и бежанците, и с техните нужди. Предвидено е холивудската звезда да се срещне с хуманитарни работници и с венецуелци и да обиколи палатков лагер, построен от ООН, съобщи АП. Анджелина Джоли призова международната общност да помогне на трите южноамерикански държави, приели най-много мигранти от Венецуела - Колумбия, Перу и Еквадор, предаде Ройтерс. 20 000 деца са изложени на риск да останат без основни граждански права, предупреди тя.", "date": "2019.06.08", "title": "Хиляди венецуелци в Колумбия за  храна и лекарства"}
{"url": "https://standartnews.com/kultura/kirkorov-katsna-idva-s-10-tir-a-dekori-i-kostyumi-394316.html", "text": "Независимо дали хората знаят руски език или не, няма значение, защото аз пея за любов. Това каза при кацането си на българска земя руската звезда Филип Киркоров, който след няколко часа ще изнесе грандиозен концерт в Зала 1 на НДК. Киркоров обеща шоу, каквото досега не е правено у нас. За целта пристига с 10 ТИР-а техника, декори и костюми, съобщи БГНЕС. \"Само аз сменям 10 костюма по време на шоуто\", разкри руската звезда с български корен. Той каза, че шоуто му \"Цветът на настроението\" е част от тазгодишното му турне, което на 10 юни ще зарадва феновете му в Пловдив, на 12 юни в Бургас, на 14 юни във Варна и на 17-ти в Русе. \"Преди 12 часа свърши руското грами при нас. Аз бях номиниран в пет категории, три от които спечелих - за най-добра песен на годината - \"Цветът на настроението\", дует на годината и певец на годината\", похвали се Киркоров и каза, че всяко идване в България е голямо събитие за него, защото чувства страната ни като свой втори дом. Певецът каза, че заради това е взел решението си именно тук да прави първо премиерите на новите си парчета извън Русия. Световноизвестният изпълнител изказа своето притеснение от факта, че цензурата се завръща в Русия и част от песните му са били спирани от излъчване, но според него това има обратен ефект, защото хората ги търсят в мрежата и по този начин те стават още по-популярни. „Удряй своите хора да не ходят напред, за да се страхуват чуждите. Така беше преди. Минаха почти 30 години оттогава и все още има корумпирани хора, които са живи и се опитват да спъват творчеството. Дори една весела песен като Ibiza беше критикувана, след това \"Цветът на настроението“, защото си мислеха, че дете пие шампанско, а това не беше така. Свалиха песента от радиото\", каза той и с огорчение добави, че отново се е върнало времето на цензурата. Изпълнителят припомни, че популярността си в Русия дължи на песните на Тончо Русев, който вече не е сред живите. Това стана и повод да каже, че за първи път откакто прави концерти у нас не може да обещае, че тази вечер ще изпълни песен на български. Киркоров уточни, че това решение ще вземе в последния момент и в зависимост от емоциите, които го владеят на сцената.  ", "date": "2019.06.08", "title": "Киркоров кацна, идва с 10 ТИР-а декори и костюми"}
{"url": "https://standartnews.com/kultura/madona-ne-sm-kanila-trmp-na-sreshcha-394306.html", "text": " „Не съм канила Тръмп на среща, когато преди години снимах фотосесия за „Версаче“ в имението му в Палм бийч. Той беше този, който постоянно ми звънеше, за да пита доволна ли съм от условията, удобно ли ми е леглото, да прави намеци... Един от неговите прес агенти пусна слуха, че сме излизали заедно, но това не е вярно. Тръмп има слаб характер, като компенсира своята неувереност именно с прояви на алфа самец.  Нито един мъж и въобще нито един човек, който е уверен в себе си, не заплашва хората“, твърди още Мадона пред „Ню Йорк таймс“.  Тя е не по-малко безмилостна във фактите, които споделя за нереза Харви Уейнстейн. „Той се опита да ме съблазни през 1991-а, докато снимахме документалния „В легло с Мадона“. Той пристъпи границите – беше сексуално игрив и нахален. Но беше женен и аз не бях заинтересована. Той винаги е бил мъж с много власт, с много успехи – и за това вярваше, че всичко му е позволено. Добре е, че най-после е привлечен под отговорност“, категорична е звездата. И повдига завесата над още лични преживявания.  „Откакто имам деца, премислям действията си по-внимателно – но в крайна сметка все пак правя точно това, което на мен ми харесва. Горда съм от най-големите между тях – дъщеря ми е танцьор и хореограф, синът ми е художник. Те винаги са идвали да ме гледат и слушат как работя – и вярвам, че по някакъв начин съм ги вдъхновила. Но съм крайно разочарована от последния си албум – Rebel heart. Беше пълен провал. Отне ми много време да се възстановя от лошия вкус, който остави в устата ми. Почувствах се изнасилена. Освен всичко друго, не обичам да слушам собствената си музика. Ако случайно чуя мое парче по улицата, в кръчма или някъде другаде, си казвам: “Уф“. Защо трябва да ми се напомня за нещо, което вече съм чула 5 милиарда пъти по време на работата по него. Според мен, е истинско престъпление, когато трябва да се обличам и да се държа провокативно. Каквото и да правиш, никога не можеш да спечелиш докрай. Ако снимат дупето ти, ще си осигуриш харесвания и последователи, но успоредно с това и много критики“, откровена е певицата, която прибра един милион долара от израелския милиардер Силван Адамс за участието си на финалното шоу от Евровизия.  Да припомним, че тя пристигна в Тел Авив със 135 човека, като между тях имаше 40 певци и музиканти, 25 танцьори, хореографи, режисьори и сценографи, както и треньори по йога и готвачи.  Тя си донесе всичко в Израел – от продуктите за готвене до пералните машини, а за нуждите на Мадона и огромния й екип беше осигурен специален палатков лагер. За шоуто й пък бяха използвани 30 тона декори и специално оборудване, осигурени с полет на транспортен самолет.  ", "date": "2019.06.08", "title": "Мадона: Не съм канила Тръмп на среща"}
{"url": "https://www.standartnews.com/sport/khrvatiya-nadvi-uels-po-ptya-km-evro-2020-394328.html", "text": "Световните вицешампиони по футбол от Хърватия постигнаха втора победа в групата си за място на Евро 2020. Днес те надвиха вкъщи Уелс с 2:1 у дома. С победата момчетата на треньора Златко Далич излязоха поне временно начело в група Е с 6 точки от три мача, три повече от Словакия, Унгария и днешния си съперник. Азербайджан, който играят в момента, все още няма точки. Два удара на Иван Перишич минаха над горната греда на уелската врата преди Хърватия да излезе напред в 17-ата минута. Защитникът на гостите Джеймс Лоурънс при опита си да изчисти топката, центрирана от лявото крило, си я вкара в собствената врата. Перишич направи 2:0 в началото на второто полувреме, след като навлезе с топката в наказателното поле, финтира един защитник и наказа от 10 метра вратаря Уейн Хенеси със слабия си десен крак. Капитанът на Драконите Гарет Бейл на два пъти можеше да върне гол за тима си, но това стори резервата Дейвид Бруукс. Ударът му в 77-ата минута извън наказателното поле рикошира в главата на хърватски бранител и подлъга вратаря Доминик Ливакович. Гостите тръгнаха напред в последните минути, за да търсят изравняване, а халфът Хари Уилсън пропусна последната възможност с глава. Ударът му след центриране на Бейл мина над горната греда, макар и нанесен от 5 метра. В група Н в ранна среща Исландия се наложи с 1:0 над Албания, а дербито късно тази вечер е межуд Турция и Франция. Единственото попадение на стадион \"Лаугардалсвьолур\" в Рейкьявик вкара защитникът Йохан Гудмундсон в 22-ата минута. По този начин Исландия събра 6 точков и заема 2-о място в групата след Франция, докато Албания с 3 е на 4-о място. Лидер е световният шампион Франция.", "date": "2019.06.08", "title": "Хърватия надви Уелс по пътя към Евро 2020"}
{"url": "https://standartnews.com/svyat/sagrada-familiya-s-razreshenie-za-stroezh-sled-137-godini-394334.html", "text": "Саграда Фамилия в Барселона – един от най-известните туристически обекти в Испания, която незаконно се строи повече от век – най-накрая получи разрешение за строеж. Впечатляващата недовършена църква, която се посещава от повече от четири милиона годишно, е плод на въображението на испанския архитект Антони Гауди. Строителството на екстравагантната сграда започва през 1882 година, а тя е готова едва на една четвърт, когато Гауди умира през 1926 година, блъснат от трамвай. През 2016 г. испанските власти признаха, че базиликата никога не е имала разрешение за строеж, което означава, че тя е работила нелегално повече от век. Миналата година беше постигнато споразумение с градските власти на Барселона, че операторите на Саграда Фамилия ще платят 36 милиона евро през следващите 10 години, като приходите ще се използват за подобряване на близките квартали и обществения транспорт в района. В изявление, публикувано на уебсайта на Саграда Фамилия, се казва, че Градският съвет на Барселона след 137 години е дал заветното разрешение за завършване на строителството. В изявлението се казва, че сега проектът на Антони Гауди може да продължи, а и лицензът ще струва 4,6 милиона евро.", "date": "2019.06.08", "title": "Саграда Фамилия с разрешение за строеж след 137 години"}
{"url": "https://standartnews.com/svyat/nad-500-restoranta-i-kafeneta-zatvoreni-v-iran-394333.html", "text": "\r\n\"Собствениците на ресторанти и кафенета, в които не се спазват ислямските принципи, бяха цел на тази операция, в рамките на която бяха затворени 547 заведения и бяха арестувани 11 нарушители\", каза Хосейн Рахими, цитиран на уебсайта на полицията, предаде БГНЕС.  Според агенция ФАРС, операцията е извършена през последните 10 дни. Престъпленията включват \"неконвенционална реклама в киберпространството, слушане на нелегална музика и разврат\", съобщава ФАРС. \"Спазването на ислямските принципи е ... една от основните мисии и отговорности на полицията\", каза шефът на полицията. Също в събота ръководителят на ръководния съд на Техеран, който се занимава с \"културни престъпления и социална и морална корупция\", призова гражданите на Техеран да съобщават за случаи на \"неморално поведение\", като изпращат текстови съобщения. \"Хората биха искали да съобщят за тези, които нарушават нормите, но не знаят как ... Решихме да ускорим справянето със случаи на обществени неморални действия\", казаха източници от съда. Гражданите могат да съобщават за случаи на премахване на \"хиджаб в коли\", \"смесени танцови партии\" или публикуване на \"неморално съдържание в Instagram\", каза същият източник. Според ислямския дрескод на Иран, където алкохолът е забранен, жените могат да показват само лицето, ръцете и краката си и трябва да носят скромни цветове. \r\n ", "date": "2019.06.08", "title": "Над 500 ресторанта и кафенета затворени в Иран"}
{"url": "https://standartnews.com/sport/khrvatiya-nadvi-uels-po-ptya-km-evro-2020-394328.html", "text": "Световните вицешампиони по футбол от Хърватия постигнаха втора победа в групата си за място на Евро 2020. Днес те надвиха вкъщи Уелс с 2:1 у дома. С победата момчетата на треньора Златко Далич излязоха поне временно начело в група Е с 6 точки от три мача, три повече от Словакия, Унгария и днешния си съперник. Азербайджан, който играят в момента, все още няма точки. Два удара на Иван Перишич минаха над горната греда на уелската врата преди Хърватия да излезе напред в 17-ата минута. Защитникът на гостите Джеймс Лоурънс при опита си да изчисти топката, центрирана от лявото крило, си я вкара в собствената врата. Перишич направи 2:0 в началото на второто полувреме, след като навлезе с топката в наказателното поле, финтира един защитник и наказа от 10 метра вратаря Уейн Хенеси със слабия си десен крак. Капитанът на Драконите Гарет Бейл на два пъти можеше да върне гол за тима си, но това стори резервата Дейвид Бруукс. Ударът му в 77-ата минута извън наказателното поле рикошира в главата на хърватски бранител и подлъга вратаря Доминик Ливакович. Гостите тръгнаха напред в последните минути, за да търсят изравняване, а халфът Хари Уилсън пропусна последната възможност с глава. Ударът му след центриране на Бейл мина над горната греда, макар и нанесен от 5 метра. В група Н в ранна среща Исландия се наложи с 1:0 над Албания, а дербито късно тази вечер е межуд Турция и Франция. Единственото попадение на стадион \"Лаугардалсвьолур\" в Рейкьявик вкара защитникът Йохан Гудмундсон в 22-ата минута. По този начин Исландия събра 6 точков и заема 2-о място в групата след Франция, докато Албания с 3 е на 4-о място. Лидер е световният шампион Франция.", "date": "2019.06.08", "title": "Хърватия надви Уелс по пътя към Евро 2020"}
{"url": "https://standartnews.com/svyat/trima-zaginali-sled-buryata-vv-frantsiya-394332.html", "text": "Франция започна да изчислява щетите след мощната буря, преминала през страната. Стихията уби трима души и остави хиляди домове без електричество. \r\nТрима спасители от френската морска спасителна служба загинаха в петък, когато корабът им се преобърна в бурното море, след като бурята „Мигел“ удари бреговете на Атлантическия океан. \r\nЛодката на спасителната служба със седем души на борда се е преобърнала на 800 метра от брега, съобщи местната прокуратура. Трима от членовете на екипажа са загинали, а четирима са успели да доплуват до брега. \r\nЕкипът се е опитвал да помогне на риболовна лодка, която се борела с гигантските вълни. Те бяха причинени от бурята „Мигел“, която удари бреговете с ветрове със скорост до 120 километра в час. \r\n\"От бурята едно дърво падна върху улична лампа на площад \"Битката при Сталинград\", която пък удари един човек\", съобщи пожарната служба. \r\nНационалната електрическа компания на Франция заяви, че в събота 28 000 домакинства са без ток, като Нормандия и северните части на Аквитания са най-силно засегнати. \"В засегнатите райони са мобилизирани повече от 1000 души\", се казва в изявление.", "date": "2019.06.08", "title": "Трима загинали след бурята във Франция"}
{"url": "https://standartnews.com/svyat/sashch-i-meksiko-otmenikha-mitata-394275.html", "text": "Президентът на САЩ Доналд Тръмп обяви, че  и че митата, които той планираше да въведе в понеделник, са  , предадоха световните агенции. \r\nТой допълни, че в скоро време  . По думите му Мексико ще вземе \"силни мерки, за да спре миграционния поток през страната по посока на южноамериканската граница\". \r\n\"Това ще позволи да се намали до голяма степен, или да се елиминира, \", посочи Тръмп. \r\nМалко след това  , който е във Вашингтон заради преговорите за митата и за незаконната имиграция с американски представители, потвърди в Туитър, че няма да има мита в понеделник. Той благодари на всички, които са помогнали да \"се покаже величието на Мексико\". \r\nПреговорите между двете страни започнаха в началото на седмицата. Тръмп заплашваше да въведе мита срещу Мексико от 10 юни  , идващи оттам. Прогресивно до 1 октомври митата трябваше да се увеличат до 25 процента. \r\nМексико ще вземе безпрецедентни мерки за борба с незаконната имиграция, се казва   след договарянето на споразумението за незаконната имиграция. \r\nСред мерките е  , приоритетно на южната граница на страната. В четвъртък Мексико обяви, че 6000 членове на гвардията ще бъдат разположени на южната граница. Сега в общата декларация тази цифра не се споменава. Разполагането по границата с Гватемала ще започне в понеделник. \r\nМексико ще вземе също решителни мерки,  , както и  , се казва в декларацията, прочетена от мексиканския външен министър Марсело Ебрард след дългите преговори във Вашингтон. \r\nМексико отстъпва пред американското искане и мигранти, кандидатстващи за убежище в САЩ, ще бъдат върнати в Мексико, където ще изчакат решението на американските власти. \r\nПрезидентът на Мексико Андрес Лопес Обрадор заяви, че е доволен, че американските мита са били избегнати, отбелязаха световните агенции. Той каза, че мексиканците ще се съберат в Тихуана днес, за да отпразнуват това.", "date": "2019.06.08", "title": "САЩ и Мексико отмениха митата"}
{"url": "https://standartnews.com/svyat/rusiya-i-belurus-obmislyat-obshcha-valuta-394312.html", "text": "Въвеждането на единна валута обсъждат Русия и Беларус. По време на икономическия форум в Санкт Петербург, наречен руския Давос, министрите на икономиката на двете страни увериха, че този въпрос се обсъжда, но решението ще бъде взето на ниво президенти, съобщи РИА Новости. Президентът на Беларус Александър Лукашенко заяви, че това не трябва да бъде нито руска, нито беларуска рубла. В Кремъл казват, че все още няма конкретна информация по този въпрос. По време на икономическия форум в Санкт Петербург се  проведоха преговори между икономическите министри на  Русия и Беларус - Максим Орешкин и Дмитрий Крутой. Двамата ръководят работната група по въпросите на интеграцията, създадена през 2018 г. Говорихте за единната валута - да, този въпрос е записан в споразумението на съюза, така че това се обсъжда. Има централни банки, които обсъждат дали си струва да се направи, как да го направя, в какъв срок да го направя, коментира  Орешкин  пред репортери след срещата. Крутой пък  отбеляза, че единната валута е една от точките на интеграционната програма и не бива да се изважда от общия контекст. \"Това ще бъде историята на пакета и пакетното споразумение\", каза Дмитрий Крутой.  ", "date": "2019.06.08", "title": "Русия и Беларус обмислят обща валута"}
{"url": "https://standartnews.com/svyat/ministr-iska-ulov-na-bobri-za-vecherya-394274.html", "text": "Полският министър на селското стопанство Ян Ардановски предизвика вълна от критики в страната, след като   и те да бъдат добавени към списъка с „животни за храна“, съобщава Би Би Си. \r\nПо време на конференция в полския парламент, посветена на селското стопанство, Ардановски говори за нуждата от намаляване на броя на бобрите заради вредите, които нанасят на обработваемата земя. Той подчерта, че въпреки че   има твърде малко желаещи да ги ловуват. В Полша, за разлика от мнозинството европейски държави, този вид животни са само частично защитени, като няма забрана за ловуването им между октомври и март, но при определени условия –  \r\n„Решил съм да призная бобрите и европейските бизони за  “, заяви министърът, посочвайки, че бобровата опашка е афродизиак. \r\nИ европейските бизони, и бобрите са животни, които в миналото са били ловувани заради вкусното си месо. Последният бизон в Беловежката гора е бил убит през 20-те години на миналия век. Популацията им в района е  \r\nОткакто и двата вида са защитени от закона в Полша, броят им нараства. Според последното преброяване \r\nИзказването на министъра обаче предизвика известно объркване в страната. Според експерти не съществува „списък с ядивни животни“ в Полша. И зависи от министъра на околната среда, а не от министъра на селското стопанство, да реши кои видове да са защитени от закона в страната. \r\nВ петък Ардановски уточни, че водел преговори с министъра на околната среда да постави бобрите, а не бизоните, в специален списък  – животни, които могат да се ловуват свободно и да се консумират. \r\nНо дори и така страната може да се окаже в доста интересна ситуация. Ако министърът на околната среда да реши да премахне законовите ограничения пред лова на бобрите, Полша ще попадне  о, тъй като ", "date": "2019.06.08", "title": "Министър иска улов на бобъри за вечеря"}
{"url": "https://standartnews.com/svyat/trmp-lunata-e-chast-ot-mars-394305.html", "text": "Президентът на САЩ Доналд Тръмп обяви Луната за част от планетата Марс. Това той направи чрез публикация в социалната мрежа Туитър, където често споделя мнението си. Той разкритикува  американското космическо управление НАСА, че си е поставило за цел да върне американските астронавти на Луната до 2024 г. и призова агенцията да се фокусира вместо това върху \"много по-големи\" инициативи, като полет до Марс, предаде БТА. \"На фона на всички пари, които се харчат, НАСА не бива да говори за отиване до Луната. Това е направено преди 50 години. НАСА трябва да се фокусира върху много по-значителни инициативи, включително Марс ( от която е част и Луната), отбраната и науката!\", написа в профила си президента.  Първоначално Тръмп застана зад лунната инициатива на НАСА, но сега както изглежда той намалява подкрепата си за нея.  Изявлението на Тръмп бе туитнато от президентския самолет, с който той пътува от Европа за Вашингтон. Мнението на държавния глава противоречи с призива на неговата администрация, отправен неотдавна към НАСА, да се върнат хората на лунната повърхност до 2024 г. вместо до поставената преди това за цел - 2028 г. НАСА планира да изгради космически аванпост в лунна орбита, в който да може да се сменят астронавти, стигащи до лунната повърхност. Целта е това да стане до 2024 г. Този план е част от по-голяма програма за използването на Луната за отправна точка за евентуални мисии до Марс. На сайта на НАСА в петък се казваше, че програмата \"Артемида ще прати първата жена и следващия мъж на Луната до 2024 г. и ще създаде устойчиво човешко присъствие на Луната до 2028 г.\". Програмата е кръстена на близначката на Аполон - Артемида, която е богиня на Луната в гръцката митология. Американската космическа агенция представя и детайли как космическото управление планира да превърне Луната в отправна точка за бъдещи мисии до Марс и за място за тестване на оборудване и на технологии за други походи из Слънчевата система. Частни компании също се включиха в надпреварата към земния спътник. Милиардерът Джеф Безос миналия месец представи макет на апарат за кацане на Луната, произведен от компанията му Blue Origin.", "date": "2019.06.08", "title": "Тръмп: Луната е част от Марс"}
{"url": "https://standartnews.com/sport/dominik-tiym-bi-dzhokovich-pak-e-na-final-sreshchu-nadal-394317.html", "text": "Доминик Тийм (Ав) и Рафаел Надал (Исп) за втора поредна година ще спорят за трофея от Откритото първенство на Франция по тенис – „Ролан Гарос“. Сблъсъкът между двамата стана факт, след като австриецът, който е №4 в схемата победи с 3:2 сета световния №1 Новак Джокович (Сърбия) на полуфиналите. Двубоят се игра два дни, заради дъжда в Париж.. Вкрайна сметка австриецът затвори мача с 6:2, 3:6, 7:5, 5:7, 7:5 и в неделя ще излезе за втория си финал в турнирите от Шлема. Загубата бе първа за Новак Джокович в турнир от Големия шлем от една година насам. За последно Ноле беше победен именно в Париж – на четвъртфиналите през 2018 г. от Марко Чекинато. С класирането си на финала Тийм си осигури 1,18 млн. евро от наградния фонд. При успех утре сумата ще бъде удвоена. През 2018-а Надал би на финала в Париж Тийм с 3:0 сета и спечели турнира за 11-и път. Ако спечели утре Рафа ще има вече 18 титли от турнири в Големия шлем. \r\n ", "date": "2019.06.08", "title": "Доминик Тийм би Джокович, пак е на финал срещу Надал"}
{"url": "https://standartnews.com/sport/rezultati-i-klasirane-za-evro-2020-394287.html", "text": "Квалификационни мачове за Евро 2020 по футбол Чехия - България 2:1 Черна гора - Косово 1:1 1. Англия - 6 т 2. Чехия – 3 т 3. Косово – 2 т 4. България – 2 т 5. Черна гора - 2 т Литва - Люксембург -1:1 Украйна - Сърбия - 5:0 1. Украйна - 7 т 2. Люксембург  - 4 т 3. Португалия  - 2 т 4. Литва - 1 т 5. Сърбия - 1 т Грузия - Гибралтар - 3:0 Дания - Ирландия - 1:1 1. Ирландия - 7 т 2. Швейцария  - 4 т 3. Грузия  - 3 т 4. Дания - 2 т 5. Гибралтар - 0 т Фарьорски острови - Испания - 1:4 Норвегия - Румъния - 2:2 Швеция - Малта - 3:0 1. Испания- 9 т 2. Швеция  - 7 т 3. Румъния  - 4 т 4. Малта - 3 т 5. Норвегия - 2 т 6. Файорски острови - 0 т Австрия - Словения - 1:0 Северна Македония - Полша - 0:1 Латвия - Израел - 0:3 1. Полша  - 9 т 2. Израел  - 7 т 3. Северна Македония  - 4 т 4. Австрия - 3 т 5. Словения - 2 т 6. Латвия - 0 т", "date": "2019.06.08", "title": "Резултати и класиране за Евро 2020"}
{"url": "https://standartnews.com/sport/toronto-e-na-pobeda-ot-prva-titla-v-nba-394277.html", "text": "Баскетболистите на Торонто записаха втори пореден успех като гост на шампиона Голдън Стейт с105:92 точки и поведоха с 3:1 успеха във финалната серия за титлата в Националната баскетболна асоциация на САЩ и Канада.  Така Торонто е само на победа от детрониране на шампионите и спечелване на първи трофей в историята си. Със силна игра в защита през първата четвърт домакините дръпнаха с 23:12, но съперникът съкрати изоставането си до 42:46 на почивката. Торонто постепенно изравни, а след 61:61 в последните четири минути на третата част използва серия от 18:6, за да дръпне със 79:67 и до края на позволи разликата да падне под 10 т. Канадците успяха да опазят звездата на съперника Стеф Къри, който вкара 27 точки, но записа едва две тройки от девет опита. Клей Томпсън беше най-резултатен за домакините с 28 точки. Кауай Ленърд завърши с 36 точки за победителите, 17 от които в решителната трета четвърт, като добави и 12 борби. Резервата Серж Ибака допринесе с 20 точки, а Паскал Сиакам добави 19. Само веднъж в историята отбор, който изостава с 1:3 победи във финалната серия, стига до титлата. Това беше Кливланд през 2016 година именно срещу Голдън Стейт. Торонто може да стигне до трофея още в понеделник вечерта в собствената си зала.", "date": "2019.06.08", "title": "Торонто е на победа от първа титла в НБА"}
{"url": "https://www.standartnews.com/sport/rezultati-i-klasirane-za-evro-2020-394287.html", "text": "Квалификационни мачове за Евро 2020 по футбол Чехия - България 2:1 Черна гора - Косово 1:1 1. Англия - 6 т 2. Чехия – 3 т 3. Косово – 2 т 4. България – 2 т 5. Черна гора - 2 т Литва - Люксембург -1:1 Украйна - Сърбия - 5:0 1. Украйна - 7 т 2. Люксембург  - 4 т 3. Португалия  - 2 т 4. Литва - 1 т 5. Сърбия - 1 т Грузия - Гибралтар - 3:0 Дания - Ирландия - 1:1 1. Ирландия - 7 т 2. Швейцария  - 4 т 3. Грузия  - 3 т 4. Дания - 2 т 5. Гибралтар - 0 т Фарьорски острови - Испания - 1:4 Норвегия - Румъния - 2:2 Швеция - Малта - 3:0 1. Испания- 9 т 2. Швеция  - 7 т 3. Румъния  - 4 т 4. Малта - 3 т 5. Норвегия - 2 т 6. Файорски острови - 0 т Австрия - Словения - 1:0 Северна Македония - Полша - 0:1 Латвия - Израел - 0:3 1. Полша  - 9 т 2. Израел  - 7 т 3. Северна Македония  - 4 т 4. Австрия - 3 т 5. Словения - 2 т 6. Латвия - 0 т", "date": "2019.06.08", "title": "Резултати и класиране за Евро 2020"}
{"url": "https://www.standartnews.com/sport/dominik-tiym-bi-dzhokovich-pak-e-na-final-sreshchu-nadal-394317.html", "text": "Доминик Тийм (Ав) и Рафаел Надал (Исп) за втора поредна година ще спорят за трофея от Откритото първенство на Франция по тенис – „Ролан Гарос“. Сблъсъкът между двамата стана факт, след като австриецът, който е №4 в схемата победи с 3:2 сета световния №1 Новак Джокович (Сърбия) на полуфиналите. Двубоят се игра два дни, заради дъжда в Париж.. Вкрайна сметка австриецът затвори мача с 6:2, 3:6, 7:5, 5:7, 7:5 и в неделя ще излезе за втория си финал в турнирите от Шлема. Загубата бе първа за Новак Джокович в турнир от Големия шлем от една година насам. За последно Ноле беше победен именно в Париж – на четвъртфиналите през 2018 г. от Марко Чекинато. С класирането си на финала Тийм си осигури 1,18 млн. евро от наградния фонд. При успех утре сумата ще бъде удвоена. През 2018-а Надал би на финала в Париж Тийм с 3:0 сета и спечели турнира за 11-и път. Ако спечели утре Рафа ще има вече 18 титли от турнири в Големия шлем. \r\n ", "date": "2019.06.08", "title": "Доминик Тийм би Джокович, пак е на финал срещу Надал"}
{"url": "https://www.standartnews.com/sport/toronto-e-na-pobeda-ot-prva-titla-v-nba-394277.html", "text": "Баскетболистите на Торонто записаха втори пореден успех като гост на шампиона Голдън Стейт с105:92 точки и поведоха с 3:1 успеха във финалната серия за титлата в Националната баскетболна асоциация на САЩ и Канада.  Така Торонто е само на победа от детрониране на шампионите и спечелване на първи трофей в историята си. Със силна игра в защита през първата четвърт домакините дръпнаха с 23:12, но съперникът съкрати изоставането си до 42:46 на почивката. Торонто постепенно изравни, а след 61:61 в последните четири минути на третата част използва серия от 18:6, за да дръпне със 79:67 и до края на позволи разликата да падне под 10 т. Канадците успяха да опазят звездата на съперника Стеф Къри, който вкара 27 точки, но записа едва две тройки от девет опита. Клей Томпсън беше най-резултатен за домакините с 28 точки. Кауай Ленърд завърши с 36 точки за победителите, 17 от които в решителната трета четвърт, като добави и 12 борби. Резервата Серж Ибака допринесе с 20 точки, а Паскал Сиакам добави 19. Само веднъж в историята отбор, който изостава с 1:3 победи във финалната серия, стига до титлата. Това беше Кливланд през 2016 година именно срещу Голдън Стейт. Торонто може да стигне до трофея още в понеделник вечерта в собствената си зала.", "date": "2019.06.08", "title": "Торонто е на победа от първа титла в НБА"}
{"url": "https://www.standartnews.com/sport/balkov-zadlzhitelno-e-da-biem-kosovo-394279.html", "text": "Националният селекционер на България по футбол Красимир Балъков заяви след загубата от Чехия, че не е доволен единствено от резултата.  „На нас ни се искаше да свърши по друг начин. Трябва да признаем, че отборът на Чехия е на доста добро ниво“, коментира Балъков. „Доволен съм като цяло от това, което изисквахме от футболистите. Нямахме късмет в някои ситуации“, добави той. „Видяхте, че тези високи и здрави чехи ни създадоха доста проблеми. Като първи мач съм доволен съм от представянето на отбора. Не съм доволен единствено от резултата. В мача имаше доста хубави неща от наша страна. Ще трябва да бъдем концентрирани и да създаваме повече положения. Трябва да се работи“, продължи националният селекционер на България.   „За първи път играем в тази схема, но се опитвахме да задържаме повече топката, да търсим диагоналните пасове, да излизаме от тяхната преса и да създаваме положения.“ „Смятам, че играчите, които съм привлякал в националния отбор имат място в него.Сърмов изигра един перфектен мач. Иса даде всичко от себе си и вкара гол“, допълни специалистът. „При по-младите футболисти е нормално да им е нужно повече време. Във футбола нямаме време да бъдем тъжни. Трябва да се възстановим и да се представим по-добре в мача срещу Косово. Имаме все още някакви шансове. Трябва да победим Косово на всяка цена и да очакваме развитието на останалите мачове. Ще подхождаме мач за мач“, каза още Красимир Балъков.  ", "date": "2019.06.08", "title": "Балъков: Задължително е да бием Косово"}
{"url": "https://standartnews.com/sport/balkov-zadlzhitelno-e-da-biem-kosovo-394279.html", "text": "Националният селекционер на България по футбол Красимир Балъков заяви след загубата от Чехия, че не е доволен единствено от резултата.  „На нас ни се искаше да свърши по друг начин. Трябва да признаем, че отборът на Чехия е на доста добро ниво“, коментира Балъков. „Доволен съм като цяло от това, което изисквахме от футболистите. Нямахме късмет в някои ситуации“, добави той. „Видяхте, че тези високи и здрави чехи ни създадоха доста проблеми. Като първи мач съм доволен съм от представянето на отбора. Не съм доволен единствено от резултата. В мача имаше доста хубави неща от наша страна. Ще трябва да бъдем концентрирани и да създаваме повече положения. Трябва да се работи“, продължи националният селекционер на България.   „За първи път играем в тази схема, но се опитвахме да задържаме повече топката, да търсим диагоналните пасове, да излизаме от тяхната преса и да създаваме положения.“ „Смятам, че играчите, които съм привлякал в националния отбор имат място в него.Сърмов изигра един перфектен мач. Иса даде всичко от себе си и вкара гол“, допълни специалистът. „При по-младите футболисти е нормално да им е нужно повече време. Във футбола нямаме време да бъдем тъжни. Трябва да се възстановим и да се представим по-добре в мача срещу Косово. Имаме все още някакви шансове. Трябва да победим Косово на всяка цена и да очакваме развитието на останалите мачове. Ще подхождаме мач за мач“, каза още Красимир Балъков.  ", "date": "2019.06.08", "title": "Балъков: Задължително е да бием Косово"}
{"url": "https://standartnews.com/sport/voleybolistite-spechelikha-geym-na-polsha-394318.html", "text": "Волейболистите на България загубиха от световния шампион Полша с 1:3 (25:22, 19:25, 25:27, 20:25). Срещата бе от втората седмица на Лигата на нациите по волейбол за мъже в Нинбо (Кит). Поражението бе четвърто поред в надпреварата за отбора воден от Силвано Пранди. Тодор Скримов получи травма на десния глезен и беше заменен принудително от Николай Пенчев в средата на първия гейм, в който \"трикольорлите\" дръпнаха с 15:12 и запазиха преднината си до края, за да поведат в резултата. След равностойно начало на втората част Полша направи три поредни точки, за да поведе с 13:10, а след това увеличи аванса си до 20:15 по пътя си към изравняването на резултата. Ключова за изхода на срещата се оказа оспорваната трета част, в която българите пропуснаха два геймбола при 24:23 и при 25:24, когато дори Пенчев можеше да затвори частта при контраатака, но беше спрян от блока на съперника. В последствие световните шампиони стигнаха до отбар след три последователни разигравания. В четвъртия гейм поляците доминираха. Те поведоха рано с 8:3, а в последствие увеличиха преднината си до 12:6. Българите съкратиха пасива до 13:16, но нова серия от три поредни точки предреши нещата в полза на съперника. Розалин Пенчев и Николай Учиков завършиха с по 14 точки за България. За победителите Бартош Беднорж завърши със 17 точки, а Мачей Музай допринесе с 14. В неделя България играят срещу Франция.", "date": "2019.06.08", "title": "Волейболистите спечелиха гейм на Полша"}
{"url": "https://www.standartnews.com/sport/voleybolistite-spechelikha-geym-na-polsha-394318.html", "text": "Волейболистите на България загубиха от световния шампион Полша с 1:3 (25:22, 19:25, 25:27, 20:25). Срещата бе от втората седмица на Лигата на нациите по волейбол за мъже в Нинбо (Кит). Поражението бе четвърто поред в надпреварата за отбора воден от Силвано Пранди. Тодор Скримов получи травма на десния глезен и беше заменен принудително от Николай Пенчев в средата на първия гейм, в който \"трикольорлите\" дръпнаха с 15:12 и запазиха преднината си до края, за да поведат в резултата. След равностойно начало на втората част Полша направи три поредни точки, за да поведе с 13:10, а след това увеличи аванса си до 20:15 по пътя си към изравняването на резултата. Ключова за изхода на срещата се оказа оспорваната трета част, в която българите пропуснаха два геймбола при 24:23 и при 25:24, когато дори Пенчев можеше да затвори частта при контраатака, но беше спрян от блока на съперника. В последствие световните шампиони стигнаха до отбар след три последователни разигравания. В четвъртия гейм поляците доминираха. Те поведоха рано с 8:3, а в последствие увеличиха преднината си до 12:6. Българите съкратиха пасива до 13:16, но нова серия от три поредни точки предреши нещата в полза на съперника. Розалин Пенчев и Николай Учиков завършиха с по 14 точки за България. За победителите Бартош Беднорж завърши със 17 точки, а Мачей Музай допринесе с 14. В неделя България играят срещу Франция.", "date": "2019.06.08", "title": "Волейболистите спечелиха гейм на Полша"}
{"url": "https://www.standartnews.com/sport/ludogorets-kupi-top-futbolist-394319.html", "text": "Лудогорец осъществи трансферен удар с привличането на Дан Битон от Ашдод, твърди Gong.bg. Българският шампион по футбол ще плати 1 250 000 евро за 23-годишния полузащитник. Битон подписа своя договор с Лудогорец и ще се присъедини към подготовката на отбора през следващата седмица. За подписа на играча разградчани успяха да надцакат израелските грандове. Битон бе трансферна цел на Макаби Хайфа, Макаби Тел Авив и Бейтар Йерусалим, но в крайна сметка избра предложението на Лудогорец. 23-годишният Битон е едно от най-горещите имена на пазара. Причината е, че остави зад гърба си отличен сезон. В 32 мача той отбеляза 5 гола и има още толкова асистенции. Ашдод пък финишира на пето място във втората осмица на първенството. Дан Битон е роден на 20 юли 1995 година, висок е 175 сантиметра. Може да играе на всеки пост в халфовата линия, включително и като ляво крило. Юноша е на Апоел Беер Шева. За този тим изиграва 11 мача между 2014 и 2017 година. През сезон 2016/17 е под наем в Ашдод, за който участва в 27 шампионатни мача и вкарва 3 гола. С изявите си убеждава клуба да го откупи. От лятото на 2017 година насам има общо 55 двубоя за първенство, в които се е разписал 8 пъти. Ръководството на Лудогорец се надява Битон успешно да замени остаряващия Марселиньо, който даде доста на разградчани, но си личи, че има спад в неговото представяне.", "date": "2019.06.08", "title": "Лудогорец купи топ футболист"}
{"url": "https://www.standartnews.com/sport/erdogan-stana-kum-na-yozil-394323.html", "text": "Германският футболист от турски произход Месут Йозил и турската манекенка и актриса Амине Гюлше се ожениха снощи, а кум на сватбата им беше турският президент Реджеп Ердоган, предаде АФП. Сватбата се състоя в луксозен хотел на брега на Босфора в Истанбул. С настъпването на вечерта там дойде президентският кортеж и Ердоган и съпругата му Емине бяха забелязани да влизат в хотела, а после и да стоят до младата двойка, докато чиновник официализираше брака. Йозил обяви през пролетта, че е помолил президента да му бъде кум. Тогава началникът на германското канцлерство Хелге Браун каза, че е натъжен от този факт. Присъствието на Ердоган на сватбата може да съживи полемиката от миналата година, разтърсила Германия, след като още тогава Йозил афишира близостта си с турския президент. Футболистът беше остро критикуван, след като беше заснет да подарява фланелка на Ердоган, чийто отношения с канцлера Ангела Меркел са обтегнати от над две години. След поражението на германците на Мондиала миналата година в Русия, Йозил реши да прекрати участието си в националния отбор на Германия. Той обвини Германската футболна федерация в расизъм и дискриминация заради турските му корени. Йозил, който е роден в Гелзенкирхен /Западна Германия/, е трето поколение имигрант и няма турско гражданство. В Турция Ердоган редовно присъства на сватби на знаменитости и обича да се показва в компанията на звезди, особено в предизборни периоди. Присъствието му на сватбата на Йозил е в навечерието на новите избори за кмет на Истанбул, след спорното анулиране на вота, спечелен през март от опозицията. Футболистът обеща да плати операциите на 1000 деца по света.", "date": "2019.06.08", "title": "Ердоган стана кум на Йозил"}
{"url": "https://www.standartnews.com/sport/berbatov-nyama-da-biem-lesno-kosovo-394321.html", "text": "Последната голяма звезда на българския футбол Димитър Бербатов по традиция награди децата от турнира Данониада, чийто финали се проведоха днес. Бербатов малко закъсня за финала, в който ЦСКА победи Локомотив (Пловдив) с 1:0. \r\n\"Вече 11 години награждавам и говоря на децата. Някои неща си остават вечни и няма нужда да ги променяш. Загубите са част от живота, както и победите. Но това е една много хубава инициатива, която кара децата да спортуват, а после най-добрите да отидат в Барселона. И аз ще отида с тях, ще бъде готино преживяване\", каза Бербатов и след това беше попитан за мнението му за предстовянето на националния отбор. \r\nСлед две равенства при Петър Хубчев, снощи при дебюта на Красимир Балъков националите инкасираха първо поражение в европейските квалификации - 1:2 при визитата на Чехия. \r\n\"Гледах снощния мач. Всички обичаме да критикуваме. Аз също мога да си позволя да кажа много неща, но няма смисъл, тъй като не съм част от отбора и не съм близо до нещата, за да говоря каквото и да е. Но от опита си като футболист много, много неща мога да кажа. Лошото е, че загубихме, защото тръгнахме много добре. Но се надявам, че мачът, който идва момчетата да го спечелят (в понеделник у дома с Косово). Но няма да е лесен мача. Да го изчакаме да мине, после пак можем да говорим\". \r\nПо въпроса със селекцията и генералното ниво на българския футбол, Бербатов беше пределно деликатен. \r\n\"Не съм съгласен, че материалът не е добър. Аз идвам и съм част от този материал, ако щеш - имам високо мнение за себе си като футболни качества. Така че това е мнение на хора, които не че не разбират, но търсят начин да изкажат възмущението си от загубата. Но момчетата се стараха и опитаха да дадат това, което могат. Така че аз не мога да търся вина, че не са дали всичко от себе си. Накрая разбира се, резултатът е важен, а той не беше в наша полза. И се надявам следващият мач да бъде корекция на този снощи. Винаги трябва да си оптимист за всичко в живота. Специално за националния отбор, винаги съм оптимист и винаги ще го подкрепям. Не мога да давам оценка на Красимир Балъков като треньор, защото самият аз не съм все още треньор. Мога да кажа, но някакси не съм аз това\". \r\nИ няма новини, когато беше попитан какви са бъдещите му планове: \"В момента трудното при мен тепърва идва, защото аз трябва да се концентрирам, да се фокусирам върху нещо в живота, да се отдам на него и да го гоня на 100 процента. А в момента съм се разпръснал в доста инициативи. Но се опитвам да избистря плана си в главата и когато този момент дойде, знам, че ще го преследвам на 100 процента\". \r\n ", "date": "2019.06.08", "title": "Бербатов: Няма да бием лесно Косово"}
{"url": "https://standartnews.com/sport/ludogorets-kupi-top-futbolist-394319.html", "text": "Лудогорец осъществи трансферен удар с привличането на Дан Битон от Ашдод, твърди Gong.bg. Българският шампион по футбол ще плати 1 250 000 евро за 23-годишния полузащитник. Битон подписа своя договор с Лудогорец и ще се присъедини към подготовката на отбора през следващата седмица. За подписа на играча разградчани успяха да надцакат израелските грандове. Битон бе трансферна цел на Макаби Хайфа, Макаби Тел Авив и Бейтар Йерусалим, но в крайна сметка избра предложението на Лудогорец. 23-годишният Битон е едно от най-горещите имена на пазара. Причината е, че остави зад гърба си отличен сезон. В 32 мача той отбеляза 5 гола и има още толкова асистенции. Ашдод пък финишира на пето място във втората осмица на първенството. Дан Битон е роден на 20 юли 1995 година, висок е 175 сантиметра. Може да играе на всеки пост в халфовата линия, включително и като ляво крило. Юноша е на Апоел Беер Шева. За този тим изиграва 11 мача между 2014 и 2017 година. През сезон 2016/17 е под наем в Ашдод, за който участва в 27 шампионатни мача и вкарва 3 гола. С изявите си убеждава клуба да го откупи. От лятото на 2017 година насам има общо 55 двубоя за първенство, в които се е разписал 8 пъти. Ръководството на Лудогорец се надява Битон успешно да замени остаряващия Марселиньо, който даде доста на разградчани, но си личи, че има спад в неговото представяне.", "date": "2019.06.08", "title": "Лудогорец купи топ футболист"}
{"url": "https://standartnews.com/svyat/tornado-v-germaniya-12-dushi-sa-raneni-394292.html", "text": "Дванадесет души бяха ранени, един от които сериозно, при преминаване на торнадо в германския град Лангенберг в провинция Северен Рейн-Вестфалия, предаде ДПА, цитирана от БНР.  \r\nПострадалите били затиснати от шатра, която била вдигната във въздуха от стихията.  \r\nВчера ветрове със скорост от близо 130 километра в час преобърнаха спасителна лодка в Атлантическия океан край западното крайбрежие на Франция. Загинаха трима от общо седемте членове на екипажа.", "date": "2019.06.08", "title": "Торнадо в Германия, 12 души са ранени"}
{"url": "https://standartnews.com/sport/avstraliyka-specheli-rolan-garos-394324.html", "text": "Австралийка е новата шампионка на \"Ролан Гарос\". Ашли Барти победи на финала Маркета Вондрушова с 6:1, 6:3. Успехът изкачи австралийката на втора място в световната ранглиста. За победата на финала, който продължи само 70 минути Барти ще получи 2,3 млн.е евро. За 18-годишата Вондрушова остана утешението, че игра на финала и чек за 1,18 млн. евро.", "date": "2019.06.08", "title": "Австралийка спечели \"Ролан Гарос\""}
{"url": "https://www.standartnews.com/sport/cherna-gora-uvolni-tumbakovich-394326.html", "text": "Футболната федерация на Черна Гора уволни днес сръбския треньор Любиша Тумбакович от поста национален селекционер. Причината е неговия отказ да води отбора при равенството 1:1 срещу Косово в Подгорица в петък. Двата тима са съперници на България в група „А“ на квалификациите за Евро 2020. „Изпълкомът на черногорския футболен съюз единодушно реши да уволни Тумбакович, след като той еднолично реши да не води отбора в мача срещу Косово. Освен неприятната изненада, Тумбакович показа непрофесионално отношение и наруши отговорностите по договора си. Изпълкомът също така съжалява, че оказаният натиск от определени кръгове доведе до това, че футболистите Филип Стойкович и Мирко Иванич също отказаха да играят в срещата. В този случай това няма нищо общо с футбола и спорта“, се казва в официалното съобщение на централата. Националната агенция МИНА съобщи, че натиск от Белград е принудил Тумбакович, Стойкович и Иванич, който също са родени в Сърбия и играят за местния гранд Цървена звезда, да откажат участие в мача. Косово, където живеят около 90 процента етнически албанци, обяви независимост от Сърбия през 2008 година, като е призната за независима държава от над 110 страни. Сърбия, Русия, Китай, както и пет държави от Европейския съюз пък са сред страните, които отказват да я признаят. Мачът в Подгорица се игра без публика заради наказание на домакините заради расистки обиди към играчи на Англия при загубата с 1:5 през март. Миодраг Дюдович и Драгойе Лекович ще водят временно Черна гора при гостуването на Чехия в следващия мач от групата в понеделник.", "date": "2019.06.08", "title": "Черна гора уволни Тумбакович"}
{"url": "https://standartnews.com/sport/erdogan-stana-kum-na-yozil-394323.html", "text": "Германският футболист от турски произход Месут Йозил и турската манекенка и актриса Амине Гюлше се ожениха снощи, а кум на сватбата им беше турският президент Реджеп Ердоган, предаде АФП. Сватбата се състоя в луксозен хотел на брега на Босфора в Истанбул. С настъпването на вечерта там дойде президентският кортеж и Ердоган и съпругата му Емине бяха забелязани да влизат в хотела, а после и да стоят до младата двойка, докато чиновник официализираше брака. Йозил обяви през пролетта, че е помолил президента да му бъде кум. Тогава началникът на германското канцлерство Хелге Браун каза, че е натъжен от този факт. Присъствието на Ердоган на сватбата може да съживи полемиката от миналата година, разтърсила Германия, след като още тогава Йозил афишира близостта си с турския президент. Футболистът беше остро критикуван, след като беше заснет да подарява фланелка на Ердоган, чийто отношения с канцлера Ангела Меркел са обтегнати от над две години. След поражението на германците на Мондиала миналата година в Русия, Йозил реши да прекрати участието си в националния отбор на Германия. Той обвини Германската футболна федерация в расизъм и дискриминация заради турските му корени. Йозил, който е роден в Гелзенкирхен /Западна Германия/, е трето поколение имигрант и няма турско гражданство. В Турция Ердоган редовно присъства на сватби на знаменитости и обича да се показва в компанията на звезди, особено в предизборни периоди. Присъствието му на сватбата на Йозил е в навечерието на новите избори за кмет на Истанбул, след спорното анулиране на вота, спечелен през март от опозицията. Футболистът обеща да плати операциите на 1000 деца по света.", "date": "2019.06.08", "title": "Ердоган стана кум на Йозил"}
{"url": "https://www.standartnews.com/sport/avstraliyka-specheli-rolan-garos-394324.html", "text": "Австралийка е новата шампионка на \"Ролан Гарос\". Ашли Барти победи на финала Маркета Вондрушова с 6:1, 6:3. Успехът изкачи австралийката на втора място в световната ранглиста. За победата на финала, който продължи само 70 минути Барти ще получи 2,3 млн.е евро. За 18-годишата Вондрушова остана утешението, че игра на финала и чек за 1,18 млн. евро.", "date": "2019.06.08", "title": "Австралийка спечели \"Ролан Гарос\""}
{"url": "https://standartnews.com/sport/cherna-gora-uvolni-tumbakovich-394326.html", "text": "Футболната федерация на Черна Гора уволни днес сръбския треньор Любиша Тумбакович от поста национален селекционер. Причината е неговия отказ да води отбора при равенството 1:1 срещу Косово в Подгорица в петък. Двата тима са съперници на България в група „А“ на квалификациите за Евро 2020. „Изпълкомът на черногорския футболен съюз единодушно реши да уволни Тумбакович, след като той еднолично реши да не води отбора в мача срещу Косово. Освен неприятната изненада, Тумбакович показа непрофесионално отношение и наруши отговорностите по договора си. Изпълкомът също така съжалява, че оказаният натиск от определени кръгове доведе до това, че футболистите Филип Стойкович и Мирко Иванич също отказаха да играят в срещата. В този случай това няма нищо общо с футбола и спорта“, се казва в официалното съобщение на централата. Националната агенция МИНА съобщи, че натиск от Белград е принудил Тумбакович, Стойкович и Иванич, който също са родени в Сърбия и играят за местния гранд Цървена звезда, да откажат участие в мача. Косово, където живеят около 90 процента етнически албанци, обяви независимост от Сърбия през 2008 година, като е призната за независима държава от над 110 страни. Сърбия, Русия, Китай, както и пет държави от Европейския съюз пък са сред страните, които отказват да я признаят. Мачът в Подгорица се игра без публика заради наказание на домакините заради расистки обиди към играчи на Англия при загубата с 1:5 през март. Миодраг Дюдович и Драгойе Лекович ще водят временно Черна гора при гостуването на Чехия в следващия мач от групата в понеделник.", "date": "2019.06.08", "title": "Черна гора уволни Тумбакович"}
{"url": "https://standartnews.com/sport/berbatov-nyama-da-biem-lesno-kosovo-394321.html", "text": "Последната голяма звезда на българския футбол Димитър Бербатов по традиция награди децата от турнира Данониада, чийто финали се проведоха днес. Бербатов малко закъсня за финала, в който ЦСКА победи Локомотив (Пловдив) с 1:0. \r\n\"Вече 11 години награждавам и говоря на децата. Някои неща си остават вечни и няма нужда да ги променяш. Загубите са част от живота, както и победите. Но това е една много хубава инициатива, която кара децата да спортуват, а после най-добрите да отидат в Барселона. И аз ще отида с тях, ще бъде готино преживяване\", каза Бербатов и след това беше попитан за мнението му за предстовянето на националния отбор. \r\nСлед две равенства при Петър Хубчев, снощи при дебюта на Красимир Балъков националите инкасираха първо поражение в европейските квалификации - 1:2 при визитата на Чехия. \r\n\"Гледах снощния мач. Всички обичаме да критикуваме. Аз също мога да си позволя да кажа много неща, но няма смисъл, тъй като не съм част от отбора и не съм близо до нещата, за да говоря каквото и да е. Но от опита си като футболист много, много неща мога да кажа. Лошото е, че загубихме, защото тръгнахме много добре. Но се надявам, че мачът, който идва момчетата да го спечелят (в понеделник у дома с Косово). Но няма да е лесен мача. Да го изчакаме да мине, после пак можем да говорим\". \r\nПо въпроса със селекцията и генералното ниво на българския футбол, Бербатов беше пределно деликатен. \r\n\"Не съм съгласен, че материалът не е добър. Аз идвам и съм част от този материал, ако щеш - имам високо мнение за себе си като футболни качества. Така че това е мнение на хора, които не че не разбират, но търсят начин да изкажат възмущението си от загубата. Но момчетата се стараха и опитаха да дадат това, което могат. Така че аз не мога да търся вина, че не са дали всичко от себе си. Накрая разбира се, резултатът е важен, а той не беше в наша полза. И се надявам следващият мач да бъде корекция на този снощи. Винаги трябва да си оптимист за всичко в живота. Специално за националния отбор, винаги съм оптимист и винаги ще го подкрепям. Не мога да давам оценка на Красимир Балъков като треньор, защото самият аз не съм все още треньор. Мога да кажа, но някакси не съм аз това\". \r\nИ няма новини, когато беше попитан какви са бъдещите му планове: \"В момента трудното при мен тепърва идва, защото аз трябва да се концентрирам, да се фокусирам върху нещо в живота, да се отдам на него и да го гоня на 100 процента. А в момента съм се разпръснал в доста инициативи. Но се опитвам да избистря плана си в главата и когато този момент дойде, знам, че ще го преследвам на 100 процента\". \r\n ", "date": "2019.06.08", "title": "Бербатов: Няма да бием лесно Косово"}
{"url": "https://standartnews.com/svyat/yotova-evrovott-razrushi-khegemoniyata-394294.html", "text": "Сигурно е, че след евроизборите в края на май не можем да кажем, че гражданите на ЕС стоят отстрани и наблюдават онова, което става в Брюксел и Страсбург и не се интересуват от европейската тема. Това заяви пред БНР вицепрезидентът Илияна Йотова, която е и бивш евродепутат.  \r\n„За съжаление това не се отнася за нашата страна. Но това, че активността (средно за ЕС, бел. ред.) надмина 50% - през 2014 на евровота тя бе на санитарния минимум – може би най-слабият резултат от гледна точка на участие за целия период от създаването на Европейския парламент като изборен орган“, каза Йотова в предаването „Събота 150“ на програма „Хоризонт“.  \r\n„Дали това се дължи на засиленото участие на антиевропейските партии или че много европейски граждани решиха да не дадат в техни ръце европейския проект, е въпрос на сметки… Едно е сигурно, след тези избори имаме много съществени промени“, допълни тя.  \r\nЙотова подчерта, че за първи път от много години е разрушена хегемонията между лявото и дясното – социалдемократи и Европейската народна партия, които години наред определяха високите постове в Комисията, в ЕП, след това и председателя на Съвета, както и върховния представител за външна политика.  \r\n„Тази година имаме още едно предизвикателство, въпреки че, като че ли наблюдатели и политици не искат да го слагат в една кошница, но то е факт – смяната на председателското място на Европейската централна банка. Марио Драги е с изтекъл мандат и е много важно кой ще поеме и с каква политика поста му“, посочи вицепрезидентът.  \r\nТя изтъкна като важно и почти удвоеното присъствие в ЕП на членове на либералния алианс, както и изключително силното представяне на зелените партии: „А антиевропейските партии няма да имат блокираща квота“.  \r\n„Промени ще има и след октомври, когато ще видим какво ще се случи с Брекзит“, когато се очаква британските евродепутати да напуснат ЕП, каза още Йотова.  \r\nСпоред нея темата миграция не се превърна в основна тема за евроизборите.  \r\n„Всички европейски граждани, включително и ние, ще бъдем много по-внимателни към онова, което се случва в Брюксел“,", "date": "2019.06.08", "title": "Йотова: Евровотът разруши хегемонията"}
{"url": "https://standartnews.com/svyat/nedostroen-nebostrgach-plamna-vv-varshava-394331.html", "text": "Новостроящ се небостъргач в центъра на Варшава пламна, съобщи полицията в полската столица, цитирани от RT и Нова. Огънят е избухнал към 23 часа в петък вечерта. Изгорели са последните три етажа на сградата. В сградата не е имало хора. Полицията незабавно е отцепила мястото, за да предотврати наранявания от падащите отломки. Няма пострадали хора. Около 120 пожарникари са взели участие в операцията за овладяване на пожара, съобщават от пожарната пред местните медии. Пожарът е погасен към 02 часа сутринта, но сградата е оставена под наблюдение за още 12 часа. В небостъргача, който е трябвало да бъде построен до 2020 г., са предвидени луксозен хотел и офиси.  ", "date": "2019.06.08", "title": "Недостроен небостъргач пламна във Варшава"}
