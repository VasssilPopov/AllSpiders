{"url": "https://www.standartnews.com/sport/kaliforniya-nakaza-kobrata-392123.html", "text": "Атлетическата комисия на щата Калифорния наложи конкретно наказание на българския боксьор Кубрат Пулев във връзка с придобилата широка популярност целувка с репортерката Джени Суши. От спортния ръководен орган на американския щат решиха лицензът на Кобрата в Северна Америка да бъде отнет до 23 септември или иначе казано - 6 месеца от датата на целувката. Дотогава той има срок да завърши обучителен курс във връзка със сексуалните посегателства. Освен всичко друго софиянецът трябва да заплати глоба от 2500 щатски долара. На 22 юли Пулев ще трябва да се яви отново пред комисията и да представи доказателства за приключването на наложения вече курс. Едва тогава той може да кандидаства за възстановяването на своите права. Ако Пулев по някакъв начин не изпълни указаните му действия, наказанието автоматично придобива 12-месечен характер и бива придружено от допълнителни глоба от 2500 долара. Друго изискване, с което българинът трябва да се съобрази, е, че когато Пулев кандидатства за възстановяване на боксовия си лиценз, той трябва да го стори задължително пред Атлетическата комисия на Калифорния. При каквото и да е било бъдещо провинение от подобен характер, Пулев ще бъде лишен до живот от правото да се боксира в пределите на щата Калифорния. В САЩ обаче съществува практиката независимите една от друга комисии да уважават решенията на останалите, които членуват в Асоциацията на боксовите комисии. Наказанието беше наложено с пълно единодушие при гласуването сред 7-членната комисия.", "date": "2019.05.14", "title": "Калифорния наказа Кобрата"}
{"url": "https://standartnews.com/sport/kaliforniya-nakaza-kobrata-392123.html", "text": "Атлетическата комисия на щата Калифорния наложи конкретно наказание на българския боксьор Кубрат Пулев във връзка с придобилата широка популярност целувка с репортерката Джени Суши. От спортния ръководен орган на американския щат решиха лицензът на Кобрата в Северна Америка да бъде отнет до 23 септември или иначе казано - 6 месеца от датата на целувката. Дотогава той има срок да завърши обучителен курс във връзка със сексуалните посегателства. Освен всичко друго софиянецът трябва да заплати глоба от 2500 щатски долара. На 22 юли Пулев ще трябва да се яви отново пред комисията и да представи доказателства за приключването на наложения вече курс. Едва тогава той може да кандидаства за възстановяването на своите права. Ако Пулев по някакъв начин не изпълни указаните му действия, наказанието автоматично придобива 12-месечен характер и бива придружено от допълнителни глоба от 2500 долара. Друго изискване, с което българинът трябва да се съобрази, е, че когато Пулев кандидатства за възстановяване на боксовия си лиценз, той трябва да го стори задължително пред Атлетическата комисия на Калифорния. При каквото и да е било бъдещо провинение от подобен характер, Пулев ще бъде лишен до живот от правото да се боксира в пределите на щата Калифорния. В САЩ обаче съществува практиката независимите една от друга комисии да уважават решенията на останалите, които членуват в Асоциацията на боксовите комисии. Наказанието беше наложено с пълно единодушие при гласуването сред 7-членната комисия.", "date": "2019.05.14", "title": "Калифорния наказа Кобрата"}
{"url": "https://www.standartnews.com/sport/domuschiev-stoycho-stoev-ostava-trenor-392113.html", "text": "Собственикът на Лудогорец Кирил Домусчиев коментира всички актуални теми в родния футбол. Той заяви, че не е доволен от играта на неговия отбор. Но Лудогорец е толкова  напред, че няма как Левски и ЦСКА да го настингат. Домусчиев разкри, че Стойчо Стоев остава треньор на \"Орлите\" и през следващия сезон. \r\n„Не мога да кажа, че съм доволен от играта на отбора. Видимо, е че има сериозен спад. За мача с Левски опитните футболисти трябва да покажат, че класата е вечна, а младите да покажат защо са при нас. Не знам на какво се дължи спада в играта. Имаме силни имаме и слаби мачове. Видно, е че отбора ни е застарял. В топ 10 сме като средна възраст в Европа. Имаме нужда от освежаване. Няколко по млади момчета ще бъдат взети. Не казвам българи или чужденци. \r\nСтойчо Стоев остава начело на Лудогорец. Той пое риска, когато нещата не вървяха. Отборът е в мини криза. Не е правил подготовка, така че остава. Лятото ще работи и по селекция и по подготовка. Лудогорец е много напред и колкото и назад да вървим Левски и ЦСКА не могат да ни стигнат. С равенството с ЦСКА направихме малка крачка към титлата. За това пък първенството ни е интересно и гледаемо. Трябва да стане чудо Левски да е втори. \r\nКрасимир Балъков е сериозен човек и има какво да даде на националния отбор. Дай боже да има успехи”, завърши босът на Лудогорец.", "date": "2019.05.14", "title": "Домусчиев: Стойчо Стоев остава треньор"}
{"url": "https://www.standartnews.com/sport/kobrata-dade-svoyata-versiya-pred-komisiyata-392119.html", "text": "Българският боксьор Кубрат Пулев разказа своята версия за случилото се с Джени Суши след победата му над Богдан Дину през март месец тази година, разказва Nova.bg. Пулев се изправи пред Атлантическата комисия в щата Калифорния (САЩ) заедно с мениджъра си Ивайло Гоцев и коментира полемичната ситуация. Пулев отново заяви, че реакцията му да целуне Суши е бил била плод на силните му емоции след срещата, извини се и съжали.  Припомняме, че Джени Суши е представлявана от популярната адвокатка Глория Олред. Тя има богат опит по делата за сексулано насилие отвъд океана.  Иначе след решението на Атлетическата комисия на щата Калифорния ще стане ясно дали българската звезда има бъдеще в спорта на американска територия.  Именно тази комисия отне временно лиценза му да се състезава на територията ѝ, а в останалите щати негласно се съгласяват с нея. Така това е огромна пречка засега пред развитието на Пулев да се бори за популярност на най-големия боксов пазар в света. Сега всеки мач е изключително важен за мен. Аз съм официален претендент за световната титла. Мачът бе много тежък за мен. В 4-ия рунд бях почти загубил и след като победих бях изключително щастлив. Бях супер доволен от себе си, че показах характер. Всички хора около мен допринесоха за моята емоционалност. След мача бях супер, супер емоционален. Исках да обърна внимание на всички мои фенове дошли от други държави и щати на Америка. Трябваше да взема голямо решение дали да ме шият на момента, защото горе-долу черепът ми се виждаше и все още кървях. Обръщах внимание на феновете ми. Тогава дойде госпожица Равало. Аз съм такъв човек, исках да обърна внимание на всеки един. Тогава дойде госпожица Равало. Бе малко нахално от нейна страна. Тя не се съобрази. Дойде да ми каже, хайде, хайде, да направим интервю. Аз ѝ казах възможно най-мило да изчака и ще направим интервю след 10 минути. С нея се запознахме предния ден на кантара и направихме готино интервю. Всичко бе наред. Тя бе мила. На излизане от залата с Георги се качихме на колата. Той караше. Видяхме госпожица Равало в нейната кола, говореше с мъж на стъклото. Тя ме попита кога ще направим парти. Тогава аз ѝ казах, че партито е лесно, а за мен е изключително важно да победя. Тя ми отвърна, че ще пребия Дину, а аз да кажа кога ще направим парти“, започна подробно Пулев. „Връщам се на ситуацията, когато аз говорех с моите фенове и след това влязохме в съблекалнята. Тя дойде веднага. Помолих я да е по-кратно интервюто. Направихме го, в което аз съм с изключително лош английски. Почти не я разбирах. Но аз бях изключително щастлив, в еуфория, мога да го сравня със състояние на човек, който е под влияние на наркотици. Целунах я, тя бе близо до мен. Действах емоционално. Съжалявам много и ѝ се извинявам. Бях изключително развълнува. Бях щастлив и когато ми задаваше въпросите се почувствах още по-щастлив. Следваха въпрос след въпрос. Първо не можех да отговарям, второ исках да се зарадвам на победата и от еуфория, за да прекратя интервюто я целунах. След това тя каза добре, благодаря. Зарадва се, каза ми, че съм бил невероятен и аз ѝ казах добре, чао, и я прегърнах. Не съм я хващал за дупето. Няма такова нещо. Просто я прегърнах и тя мен и тя си отиде. Всичко бе до там“, продължи Пулев. „След което аз отидох в болницата, шиха ме, отидох в хотела, бях много зле, след шиенето ми се гадеше и ме болеше главата. Усмихвах се, но не бях добре. Отидохме, бяхме с мои приятели на парти, което никой не бе организирал. Просто се видяхме във фоайето. От някъде дойде госпожица Равало и седна до мен, почна, не веднага, но примерно след малко седна до мен и започна да ми сипе комплименти. На мен ми стана приятно. Тя ми правеше комплименти. В един момент обаче ми стана неудобно. Исках да сменим темата. Взех си телефона. След малко това се повтори. Тя пак дойде и пак ми правеше комплименти. Стояхме си нормално. Тя бе суперщастлива. Говореше с всички. Бях седнал на дивана, тя дойде и седна до мен прекалено близо. Това, което чух от нея е, че тя може би, не си спомня, но ние се целунахме. Може да я питате. Наистина съжалявам за постъпката си, не е редно, но аз се чувствах с оглед начина, по който тя общуваше с мен преди и след мача, не като журналист. Чувствах я като приятел. На партито си говорехме. Казах ѝ „моля те, изтрий частта от видеото, на която те целувам пред камерата, защото бях прекалено емоционален и имам приятелка, за която не е ОК това нещо“. Тя ми каза, че ще го направи. Това е самата истина. Всичко, което казвам е истината“, допълни Пулев.    След изказването на Пулев думата взе адвокатът на Джени Суши - Глория Олред. Тя опроверга думите на Кобрата, като заяви, че до момента той не се е свързвал с клиентката ѝ, за да ѝ поиска извинение. Тя също така акцентира на това, че между Суши и Пулев няма как да е възникнало приятелство, тъй като двамата са се запознали в деня преди боя на българина с Дину.  Колкото до видеата, които бяха разпространени от щаба на Пулев от партито в лобибара на хотела, Олред подчерта, че те в никакъв случай не променят фактите.  фото Nova.bg", "date": "2019.05.14", "title": "Кобрата даде своята версия пред комисията"}
{"url": "https://standartnews.com/sport/vitosha-bistritsa-s-chetvrta-poredna-titla-pri-veteranite-392121.html", "text": "Четвърта поредна титла спечелиха футболистите на Витоша (Бистрица) при ветераните. Във финала те победиха Лудогорец с 3:1. Премиерът Бойко Борисов бе титуляр и капитан на отбора си, но този път предпочете вместо да е голмайстор, да бъде ляво крило. Той показа завиден поглед върху играта и захранваше с перфектни пасове съотборниците си през целия мач. Георги Пеев откри от дузпа в 20-тата минута, след като Борисов изведе перфектно Светослав Петров, който бе спънат в пеналта на разградчани. До почивката Витоша вкара и втори гол Росен Василев в 35-ата. След почивката Демир Пасхалис покачи на 3:0. Почетният гол за Лудогорец вкара Валентин Станчев 78-а. \r\n\"Получи се хубаво аматьорско първенство за ветерани за хората, които са играли преди по терените, да могат да се видят\", коментира веднага след мача Борисов. Златните медали на победителите връчи Румен Вълков, член на Изпълкома на БФС.", "date": "2019.05.14", "title": "Витоша (Бистрица) с четвърта поредна титла при ветераните"}
{"url": "https://standartnews.com/sport/dzheni-rivalo-ne-mislya-che-pulev-szhalyava-392122.html", "text": "Дженифър Равало обясни по време на изслушването пред комисията в Лос Анджелис, че е получавала съобщения от Кубрат Пулев, неговия брат и неговата приятелка в социалната мрежа Instagram, обяви Nova.bg от мястото на събитието. В тях тримата казвали, че имат още видеоклипове с нейно участие, и че Кобрата ще направи всичко, за да изчисти името си.  „Искахме да му отнемем правата, защото не мисля, че той съжалява за това, което е направил”, заяви Суши. Комисията, гласува предложението при поредно подобно провинение в рамките на изпитателния срок от 3 месеца, лицензът на Пулев да бъде отнет до живот.", "date": "2019.05.14", "title": "Джени Ривало: Не мисля, че Пулев съжалява"}
{"url": "https://www.standartnews.com/sport/vitosha-bistritsa-s-chetvrta-poredna-titla-pri-veteranite-392121.html", "text": "Четвърта поредна титла спечелиха футболистите на Витоша (Бистрица) при ветераните. Във финала те победиха Лудогорец с 3:1. Премиерът Бойко Борисов бе титуляр и капитан на отбора си, но този път предпочете вместо да е голмайстор, да бъде ляво крило. Той показа завиден поглед върху играта и захранваше с перфектни пасове съотборниците си през целия мач. Георги Пеев откри от дузпа в 20-тата минута, след като Борисов изведе перфектно Светослав Петров, който бе спънат в пеналта на разградчани. До почивката Витоша вкара и втори гол Росен Василев в 35-ата. След почивката Демир Пасхалис покачи на 3:0. Почетният гол за Лудогорец вкара Валентин Станчев 78-а. \r\n\"Получи се хубаво аматьорско първенство за ветерани за хората, които са играли преди по терените, да могат да се видят\", коментира веднага след мача Борисов. Златните медали на победителите връчи Румен Вълков, член на Изпълкома на БФС.", "date": "2019.05.14", "title": "Витоша (Бистрица) с четвърта поредна титла при ветераните"}
{"url": "https://www.standartnews.com/sport/grisho-zagubi-i-s-noviya-trenor-392120.html", "text": "Григор Димитров отпадна на старта на Мастърс 1000 турнира на червени кортове в Рим. Най-добрият български тенисист отстъпи с 4:6, 7:6 (5), 3:6 пред Ян-Ленард Щруф в двубой, който продължи точно 2 часа. Това бе първия мач в който Радек Щепанек става част от екипа на Димитров като треньор. Следващият турнир в който хасковлията ще участва е \"Ролан Гарос\", който започва в края на месеца.", "date": "2019.05.14", "title": "Гришо загуби и с новия треньор"}
{"url": "https://www.standartnews.com/sport/dzheni-rivalo-ne-mislya-che-pulev-szhalyava-392122.html", "text": "Дженифър Равало обясни по време на изслушването пред комисията в Лос Анджелис, че е получавала съобщения от Кубрат Пулев, неговия брат и неговата приятелка в социалната мрежа Instagram, обяви Nova.bg от мястото на събитието. В тях тримата казвали, че имат още видеоклипове с нейно участие, и че Кобрата ще направи всичко, за да изчисти името си.  „Искахме да му отнемем правата, защото не мисля, че той съжалява за това, което е направил”, заяви Суши. Комисията, гласува предложението при поредно подобно провинение в рамките на изпитателния срок от 3 месеца, лицензът на Пулев да бъде отнет до живот.", "date": "2019.05.14", "title": "Джени Ривало: Не мисля, че Пулев съжалява"}
{"url": "https://www.standartnews.com/sport/dvoyka-na-135-godini-specheli-turnir-na-ntl-392090.html", "text": "Национална  тенис лига, която продължава с голямата подкрепа на \"Спиди\" и през 2019 година установи още един рекорд в своето развитие – двойката на Христо Ангелов и Георги Бучков с обща възраст 135 години спечели купата на турнира в Хасково. При чудесна организация и най-накрая слънце и топло време на кортовете в Кенана се разгоряха сериозни двубой. Тенисистите играеха с настроение и огромно желание за победа. Най-достойни за нея бяха: Светослав Господинов/ 18-40/, Ивайло Стоянов/40+/, Георги Милев/55+/, както и  двойките на Станислав Манолов и Мирослав Христов и Даниела Христова и Даниел Колев. Изключително стойностен финал, превърнал се в украшение на турнира, изиграха двойки мъже 45+ , в който с тайбрек победата отиде при най-възрастната двойка в историята на лигата! Пожелаваме им здраве и дълголетие на корта! Следващата ни проява е на 31 май- 02 юни в КК“Санта Марина“, където билетите за Уимбълдън очакват победителите!", "date": "2019.05.14", "title": "Двойка на 135 години спечели турнир на НТЛ"}
{"url": "https://standartnews.com/biznes/eksperti-ochakvat-novo-poskpvane-na-gorivata-392094.html", "text": "От Българската петролна и газова асоциация (БПГА) очакват ново поскъпване на цените на горивата от 16 август, когато влиза в сила новата тол система за камионите, стана ясно на конференцията на асоциацията, която се провежда в момента в София. Новата тол система ще оскъпи транспорта на петролни продукти с близо 30%. Отделно увеличение, според анализаторите, ще има и заради изсветляване на сивия сектор по същата причина. В момента между 15 и 30% от сектора на горива се намира в сивия сектор, според различни оценки, което нанася щети на бюджета от 600 до 700 млн. лв. годишно. Освен това увеличение на цените може да има и заради движението на международните котировки на горивата. В момента цените на горивата на международните пазари вървят нагоре. Освен това от бранша апелират към министър Караниколов да бъде приета час по-скоро новата нормативна уредба, която ще даде възможност за влизане в сила на Закона за горивата, с който ще се затегне контрола на търговците на горива. Сивият сектор при горивата се определя между 15 и 30 процента, каза Тихомир Безлов от Центъра за изследване на демокрацията. Той посочи и с колко се ощетява хазната: \"Тази огромна индустрия всъщност това е най-големият пазар в България, няма собствени оценки за това колко е голям незаконният пазар на петролни продукти. Част от акциза все пак се събира по ред причини. Част от ДДС-то се източва през различни варианти и е доста сложно да се оцени, но ако приемем една средна оценка, става дума за 600-700 милиона ДДС и акцизи, разбира се, има и по-високи оценки годишно\", каза Тихомир Безлов на конференция, организирана от Българската петролна и газова асоциация.", "date": "2019.05.14", "title": "Експерти очакват ново поскъпване на горивата"}
{"url": "https://standartnews.com/biznes/drzhavata-namerila-rabota-na-blizo-230-000-dushi-392080.html", "text": "В резултат от работата на бюрата по труда през 2018 г. 229 089 регистрирани безработни лица са започнали работа, от които 16,1%, или 36 936, са продължително безработни, съобщават от Министерството на труда и социалната политика. Средномесечният брой на безработните лица, регистрирани в дирекции „Бюро по труда\" за 2018 г., е 202 994. От тях продължително безработни, т.е. с регистрация над 12 месеца в поделенията на Агенцията по заетостта, са 65 072 души, или 32,1%. През годината, по програми и мерки за заетост, финансирани от държавния бюджет и схеми на Оперативна програма „Развитие на човешките ресурси\", е осигурена субсидирана заетост на 32 272 безработни, от които 10 819 (33,5%) са продължително безработни. За същия период от регистрация като безработни в бюрата по труда са отпаднали общо 73 002 лица поради неизпълнение на задълженията им; отказали са предложената им подходяща работа, вкл. по програми и мерки за заетост и обучение за възрастни или, са прекратили участието си в обучения; както и тези, които не са декларирали в определения срок промяна или са декларирали неверни данни относно статуса си на безработни лица. В 14-годишния период на работа на Националната програма „От социални помощи към заетост\" са участвали общо 811 144 лица. Програмата стартира през 2002 г. с осигуряването на заетост на 55 293 лица; през 2004 г. достига до 125 609 лица, след което броят на наетите по Програмата намалява постепенно до 33 388 лица през 2014 г., и изпълнението й приключва през 2015 г. с осигурената заетост на 5 980 безработни лица.", "date": "2019.05.14", "title": "Държавата намерила работа на близо 230 000 души"}
{"url": "https://standartnews.com/biznes/1208-lv-sredna-zaplata-prez-prvoto-trimesechie-392110.html", "text": "Средната заплата в България е 1208 лева, показват данните на Националния статистически институт за първото тримесечие на 2019-а година. Спрямо края на миналата година тя нараства с 3,2 процента. По предварителни данни на националната статистика наетите на работа в България към края на март 2019 г. се увеличават с 1.1% спрямо края на декември 2018 г. и достигат малко над 2,3 милиона души.", "date": "2019.05.14", "title": "1208 лв. средна заплата през първото тримесечие"}
{"url": "https://standartnews.com/biznes/gopro-hero-7-s-tripod-v-magazinite-na-vivacom-392081.html", "text": "Лятото започва, а VIVACOM дава още една отлична възможност за запазване на горещите летни спомени с камера   Black с трипод shorty. Удобната преносима камера позволява заснемането на снимки и видео с изключително високо качество в динамични условия. Камерата е подходяща както за  професионалисти, така и за любители. Може да се използва във всякакви ситуации – при спорт и практикуване на екстремни занимания, за заснемане на семейни празници и ваканции. Нейните отлични функционалности ще запечатат с перфектно качество моментите, които трябва да се помнят и споделят. Камерата GoPro HERO 7 Black прави гладко видео дори и при сериозни трептения на снимащия и без допълнително устрoйство за стабилизиране на образа. Камерата автоматично се адаптира към околните условия за максимално качество.  Функцията Time Lapse Videos позволява продължителни преживявания да бъдат превърнати в кратки, забавни и лесни за споделяне моменти. Модерна и функционална, камерата прави Full HD видео с до 60 кадъра в секунда. Могат да се заснемат и 10MP снимки с невероятно качество. Важна отличителна черта на GoPro HERO 7 Black е възможността да работи под вода на дълбочина до 10 м дълбочина без допълнителни приставки. Камерата разполага с 2.0“ сензорен екран. Устройството дава свобода на движенията и възможност за лесно заснемане на снимки и видео с функцията си за изпълняване на гласови команди. Разполага с функция 2x SloMo Video за правене до 8 пъти забавени видеа. Потребителите могат да споделят в реално време това, което заснемат и да го предават на живо в социалните мрежи.  Сега VIVACOM предлага камерата GoPro HERO 7 Black  с трипод shorty на цена от 34,98 лв. на месец с абонаментен план за мобилна услуга. Допълнителният  аксесоар улеснява стационарното снимане и селфитата. Телекомът предлага и по-бюджетен вариант на портативна камера GoPro HERO 7 White за 21,98 лв. на месец в комбинация с тарифен план за мобилна услуга.  ", "date": "2019.05.14", "title": "GoPro Hero 7 с трипод в магазините на VIVACOM"}
{"url": "https://standartnews.com/biznes/prevozvachi-plashat-s-protest-zaradi-tol-sistemata-392088.html", "text": "Браншовите сдружения в сектор „Транспорт“ и „Спедиция“ са подготвили писмо до премиера Бойко Борисов, с което искат от него съдействие по най-проблемните моменти около предстоящото въвеждане на тол системата в България, съобщава БГНЕС. „Подкрепяме въвеждането на тол системата в България, но искаме това да стане при реални правила и стриктно обосновани цени“, заяви на специална пресконференция Йордан Арабаджиев от Съюза на международните превозвачи. Представители на браншовите сдружения на превозвачите проведоха среща с медиите на тема „Транспортният бизнес за социално справедливи и прозрачни тол такси“, а причината за нея станаха предстоящите тестове на тол системата, които МРРБ ще стартира на 15 май. Към средата на август пък се очаква системата да заработи изцяло. „Досега никой от МРРБ не даде яснота по какъв начин ще бъде изградена и как ще функционира точно тази система“, подчерта още Йордан Арабаджиев. За да онагледят своите притеснения, от бранша бяха поканили IT специалиста Мартин Димитров, който е и специалист в областта на тол системите. Пред всички присъстващи той обясни, че българската система ще бъде базирана на GPS позициониране, което я прави една от най-модерните в света. Има обаче и една уловка. За да функционира тя, трябва да бъдат изградени 420 броя портални рамки на определени места в страната. За целта е предвидено да бъдат изградени 100 нови, а съществуващите 320 преброителни пункта на АПИ да бъдат преоборудвани. „Те заснемат регистрационния номер на превозното средство и определят размера и теглото на превозното средство. Ако няма такива рамки обаче, всеки ползвател на пътната мрежа може да реши дали да заплати или не, а българската държава няма да има начин, по който да го глоби“, обясни Мартин Димитров. Според превозвачите обаче все още такива рамки няма, а те изразяват опасение, че това може да доведе до реален риск от настъпване на хаос при работата на системата. „Настояваме да бъде налична цялата инфраструктура, тогава тестово да се стартира системата. Искаме още предоставяне на пътна карта за тези рамки, за да е ясно на транспортния и спедиторския бизнес къде ще са ситуирани те и по какъв начин ще се извършва контролът“, подчерта още Йордан Арабаджиев. От бранша отправиха и други искания. Те настояват тол системата у нас да обхваща само магистралите и първокласните пътища, които са част от европейските транспортни коридори, при осигурени и алтернативни безплатни маршрути. Към момента се предвижда тя да заема 55% от пътната мрежа у нас. Превозвачите настояват още и за пълна прозрачност на разходите за поддръжка, за събирането и разходване на сумите от тол таксите, а размерът на таксите да бъде съобразен с БВП на страната ни. Сред исканията им фигурира още възможност за приемане на облекчения за опериращите на вътрешния пазар, които превозват стоки от първа необходимост – храни и горива за населението. Превозвачите са категорични в едно – не искат формата им на общуването с правителството и управляващите да бъде чрез протести, но все пак са готови и на такива.", "date": "2019.05.14", "title": "Превозвачи плашат с протест заради тол системата"}
{"url": "https://standartnews.com/regionalni/detsa-risuvat-isperikh-392082.html", "text": "С поредица от събития отбелязват в Исперих 85-годишнината от именуването на лудогорския град  на създателя на българската държава хан Аспарух. Честванията, чийто завършек съвпада с празника на града 24 май, започнаха с ученически  конкурс за тематично представяне. В него се включиха 53 творци. Най-малките нарисуваха  Исперих на картички, а по–големите представиха  града си в постери и рекламни афиши. Гимназистите презентираха родния си град с мултимедийни продукти. Авторските проекти са подредени в изложба в салона на читалище „Съзнание“ в града. Областният управител на Разград Гюнай Хюсмен лично раздаде наградите на призьорите и им  пожела да обичат родния си град и да се  гордеят с него.  ", "date": "2019.05.14", "title": "Деца рисуват Исперих"}
{"url": "https://standartnews.com/regionalni/maroko-gostuva-v-blagoevgrad-392083.html", "text": "Нейно превъзходителство Закиа Ел Мидауи, посланик на Кралство Мароко в България и зам.-кметът по европейски проекти и програми на община Благоевград Зорница Кралева поставиха началото на Дни на Мароко в Благоевград. По време на откриването Н.Пр. Закиа Ел Мидауи изказа своята благодарност за гостоприемството, подготовката и организацията на Дните на Мароко в Благоевград. „Като представител на френско говорящите, съм радостна днес да съм тук, защото Благоевград олицетворява духа на Франкофонията, тъй като този красив град ежегодно организира най-престижния фестивал на френската музика „Франкофоли“, който ще се проведе за пети път на 21 и 22 юни, играе важна роля за представянето на френския език и култура в България и останалата част на света“, заяви посланикът на Мароко. Заместник-кметът Зорница Кралева приветства участниците и гостите от името на кмета на община Благоевград д-р Атанас Камбитов. „Винаги съм споделяла убеждението, че традициите трябва да се съхраняват, да се поддържат, да се предават и на поколенията след нас. Вярвам в това, че всяка държава крие много тайнства, които се разгадават именно чрез традициите. Община Благоевград и Кралство Мароко имат добри взаимоотношения, изградени приятелски пътища и добри партньорски контакти. Именно за това съм щастлива от факта,че избрахте нашия град и че днес Благоевград ще може да се запознае с Вашите традиции, обичаи и културното наследство“, каза в приветствието си Зорница Кралева. Мароко докосна благоевградчани. Много цветове пресъздадоха културното богатство на Кралство Мароко. Програмата включваше изложба от постери от Мароко, традиционни марокански сувенири, местни продукти, ръчно произведени сувенири  козметика на арганова основа, дефиле на кафтани, чаена церемония. Бяха представени и фолклорни обичаи от Мароко и България.  ", "date": "2019.05.14", "title": "Мароко гостува в Благоевград!"}
{"url": "https://standartnews.com/svyat/merkel-ostana-bez-samolet-bus-go-chuknal-392087.html", "text": "Правителственият самолет на германския канцлер Ангела Меркел не можа да излети от летището в Дортмунд заради въодушевена нейна почитателка. Тя изскочи от буса си, за да направи снимка на Меркел, но забрави да използва спирачката и превозното средство продължи да се движи, и се удари леко в носа на самолета, съобщава БТА. Електронното издание на германското сп. \"Шпигел\" публикува снимка на лекия сблъсък с машината \"Глоубъл 5000\" и съобщи, че водачката на колата е служителка на летището. Германските военно-въздушни сили потвърдиха в Twitter, че вчера Меркел се е върнала в Берлин с хеликоптер, след като самолетът й бил повреден от превозно средство, но не дадоха подробности. Инцидентът е допълнителен проблем за ВВС, след поредица от широко отразени аварии на остарелия правителствен самолетен парк, предизвикали забавяния в пътувания на Меркел и други политици.", "date": "2019.05.14", "title": "Меркел остана без самолет, бус го чукнал"}
{"url": "https://standartnews.com/biznes/stopani-uvelichavat-stopanstvata-si-s-krediti-po-oprostena-protsedura-392100.html", "text": "„Как да намеря изгодно финансиране при облекчена процедура и съкратени срокове“, „Има ли коректен и надежден партньор, който да финансира бизнес идеите ми“, „Как да си набавя необходимите средства за настоящия земеделски сезон, без да разчитам на   кредитната си история“. Това са само част от въпросите, които си задават земеделските стопани, в търсене на изгодни кредити и оборотни средства, с които да обезпечат дейността си през настоящия земеделски сезон. Решение на всички тези казуси дава специализираното дружество „Агрион Финанс. Специално за тазгодишното издание на международното изложение „БАТА АГРО“, което се провежда в Стара Загора от 14-17 май, „Агрион Финанс“ обяви промоционална лихва от 2.9% за първата година по ипотечните си кредити.  Всички земеделски производители и заинтересовани, които посетят щанда на „Агрион“ по време на международното изложение, ще получат специален промо код, с който ще могат да кандидатстват за финансиране с промоционалните условия, валидни до 17 юни 2019 г., казаха от „Агрион Финанс“. Промоционалната лихва важи за кредити до 200 хил. лева, като минималният срок на заема е 5 години, а гратисният период за плащане по главницата е 12 месеца. След промоционалната първа година, лихвата до края на периода е 8,5%“, уточниха от финансиращото дружество. За обезпечение се приемат земеделска земя или други недвижими имоти, като процентът на финансиране може да достигне до 80% от размера на пазарната им оценка. Оценката на земеделската земя се прави от експертите на „Агрион“ и е абсолютно безплатна за кредитоискателите. Изчисленията на експертите на компанията показват, че финансовият ефект за земеделските производители от промоционалната лихва може да надхвърли 11 хил. лева. Според наблюдатели на пазара едно от най-сериозните предимства на финансовите услуги на „Агрион“ е, че до отпускането на кредита, кредитополучателите нямат никакви разходи. Не се изисква такса за разглеждане на документи и такса за ангажимент. „Целта ни е максимално да облекчим малките и средни производители и собствениците на земя, които често са лишени от финансиране“, казаха от „Агрион Финанс“. Улесненият достъп до кредитиране позволява на земеделските стопани да бъдат много по- гъвкави и конкурентноспособни на пазара, категорични са експертите в агросектора. За разлика от другите финансови институции, процедурата за отпускане на кредити от „Агрион Финанс“ е максимално облекчена, а сроковете са значително съкратени. От фермерите не се търсят гаранти, бизнес-планове, баланси или други счетоводни документи. Единственото, което компанията иска в залог, е земеделска земя или друго недвижимо имущество. Информация за пълните условия на кредитите на „Агрион Финанс“ може да бъде намерена на сайта на компанията на адрес  . През май „Агрион“ отбелязва 5 години, откакто се появи на българския пазар. За този период дружеството се наложи категорично като най-разпознаваемият и предпочитан земеделски бранд в България. Компанията въведе най-модерните и съвременни форми на управление на поземлени активи. „Агрион“ предложи уникален бизнес модел, което го превърна в най-предпочитаният партньор на земеделските производители. „Агрион“ е първата българска компания, която изгради професионална верига от офиси на ключови точки в страната и въведе нови стандарти в земеделието, излизайки от анонимния модел на повечето посредници в бранша. Дружеството се ползва с най-голямо доверие в бранша и се посочва от фермерите като предпочитан партньор при сделка.  ", "date": "2019.05.14", "title": "Стопани увеличават стопанствата си с кредити по опростена процедура"}
{"url": "https://standartnews.com/svyat/samoleti-se-sblskakha-kray-alyaska-petima-zaginakha-392055.html", "text": "Петима души са загинали, а други десет са ранени, след като  , съобщи ABC News, позовавайки се на Федералната авиационна администрация на САЩ. \r\n  \r\nПо първоначални данни двата самолета са се сблъскали   от град Кетчикан в югоизточната част на щата. \r\nВ самолетите са пътували общо 14 пътници и двама души екипаж. Трима от пострадалите са в тежко състояние. \r\nЗапочнало е разследване за причините, довели до инцидента.", "date": "2019.05.14", "title": "Самолети се сблъскаха край Аляска, петима загинаха"}
{"url": "https://standartnews.com/svyat/whatsapp-razkri-probiv-v-sigurnostta-392060.html", "text": "WhatsApp , който е позволил чрез гласовите съобщения по приложението  , пише Файненшъл таймс. \r\nПриложението се използва от 1.5 милиарда души по света. Оказало се, че през дупка в системата за сигурност, може да се инсталира  , който работел както на телефоните на Епъл, така и на ползващите операционна система Андроид. \r\nЗловредният софтуер, разработен от потайната израелска компания Ен Ес Оу Груп (NSO Group) можел да зарази телефона дори клиента да не отговори на позвъняването. След това номера на автора на обаждането изчезвал от списъка с повиквания. \r\nОт WhatsApp казаха, че   и не знаят колко телефона са били засегнати. \r\nПритежаваната от Facebook компания работи от дни за намирането на решение на проблема. Инженери в Лос Анджелис и Лондон изграждат преграда срещу програмата на сървърите на WhatsApp. В понеделник беше пуснат и пач за  \r\nNSO са известни с разработката на Пегас (Pegasus) - програма, която може да включи камерата и микрофона на мобилен телефон, да прегледа СМС съобщенията и електронната поща и да източи информация за местоположението на телефона.  от Западна Европа и Близкия изток и твърдеше, че е програма за борба с тероризма и организираната престъпност. \r\n\"Тази атака носи всички белези на разработка на частна компания, която работи с правителства за доставянето на шпионски софтуер, поставящ под контрол определени функции на операционната система на мобилните телефони. Известихме редица организации за защита на човешките права и разпространихме информацията, която можем да публикуваме, за да известим гражданското общество\", казаха от WhatsApp.", "date": "2019.05.14", "title": "WhatsApp разкри пробив в сигурността"}
{"url": "https://standartnews.com/svyat/predupredikha-za-ataki-na-idil-v-germaniya-392067.html", "text": "Германското външно разузнаване предупреди, че ИДИЛ може да организира атентати в Европа, пише Дойче веле, цитирана от БГНЕС. За пръв път директорът на Федералната служба за защита на конституцията (BfV) Томас Ханделванг беше домакин на годишния симпозиум на службата за външно разузнаване в Берлин. Ханделванг предупреди, че никой не трябва да се заблуждава от военния разгром на ИДИЛ в Сирия. Организацията продължава да действа, като пример са атентатите в Шри Ланка, където загинаха стотици. \"Продължава разпространението на пропаганда от привържениците на ИДИЛ и тази пропаганда призовава за атаки срещу цели на Запад\", каза директора на BfV. На срещата на разузнавачите беше засегната и темата за крайнодесния и крайнолевия екстремизъм.", "date": "2019.05.14", "title": "Предупредиха за атаки на ИДИЛ в Германия"}
{"url": "https://standartnews.com/svyat/lunata-se-sviva-i-se-trese-392095.html", "text": "Това сочат нови данни на НАСА, цитирани от „Индипендънт“ \r\nЗа последните 10 години учените са установили, че вътрешността на Луната се е охладила и тя се свива като стафида. Резултатът от това е, че скали разцепват нейната повърхност, пише блиц. \r\nНов анализ на данните, събрани от мисии на НАСА, сочи, че и сега Луната се свива. Докато това става се наблюдава сеизмична активност около издълбаните от скалите падини. Учените сравняват процеса със свиването на гроздово зърно и как по него се образуват гънки докато се охлажда и свива. За разлика от ципата на гроздето, обаче, кората на спътника не е разтеглива и вместо да се набръчка, тя се разцепва. \r\nРазломите се формират, когато кората се мести и една част от нея е избутана над друга. Те образуват необикновено изглеждащи скали, които се виждат на повърхността и се издигат на много километри височина. \r\nНай-малко 8 места на сблъсък на части от лунната кора са намерени под повърхността. Разломите не са в резултат на удар с астероид или друго външно въздействие. Така се потвърждава, че земният спътник все още преминава през сериозна сеизмична активност.", "date": "2019.05.14", "title": "Луната се свива и се тресе"}
{"url": "https://standartnews.com/kultura/divim-se-na-drevni-mozayki-ot-kapitoliyskite-muzei-v-rim-392107.html", "text": "В Националния археологически институт с музей при БАН на 15 май откриват изложбите \"Цветни картини от Древен Рим: мозайки от Капитолийските музеи\" и \"Усет за разкош: Римски мозайки от България\". Министърът на културата Боил Банов, Негово превъзходителство Стефано Балди, Луиджинна Педи, шеф на Италианския институт, представителите на Капитолийските музеи Надя Аньоли и Серена Гулиелми, куратори ще бъдат сред първите зрители. „Това събитие е израз на отличните отношения между Италия и България и на общите ценности, които нашите страни споделят. За мен е чест да представим тези уникални мозайки, които за първи път ще бъдат изложени извън Рим“, коментира Негово превъзходителство Стефано Балди. „С паралелната изложба предлагаме на посетителите на Националния археологически музей възможността да се насладят на някои от най-големите художествени постижения в мозайките през вековете,“ сподели Христо Попов, директор на НАИМ при БАН. Експозицията \"Цветни картини от Древен Рим: мозайки от Капитолийските музеи\" представя фрагменти от 21 мозайки от Рим от І в. пр. Хр. до ІV в. сл. Хр., открити във втората половина на ХІХ и началото ХХ век  при изкопни работи във Вечня град. Наред с подовите мозайки от частни и обществени сгради са представени и стенни мозайки, характерни за района на Рим от императорската епоха. Сред експонатите са и примери, открити в гробници. Мозайките са изработени от кубчета от различни видове варовик и мрамор, и стъклена паста. Те дават идея за обстановката в домовете на богатите римляни, но също за възможностите и вкуса на представители на средната прослойка от столичното общество. Най-впечатляващите от тях са открити във вили и градски градини на римската аристокрация. Мозайките от Капитолийските музеи са съпътствани от постерната изложба \"Усет за разкош: Римски мозайки от България\", която показва някои от най-представителните римски мозайки от територията на България, датирани от втората половина на І в. сл. Хр. до около средата на V век. Те са разкрити при археологически разкопки в сгради в големите градски центрове от императорската епоха - Улпия Ескус, Марцианопол, Филипопол, Пауталия, Никополис ад Нестум, както и в извънградски имения. В изложбата е и фрагмент от мозаичния под на сграда от Августа Траяна, открита преди десет години при спасителни разкопки в Стара Загора, която представя спътници на Дионис, богът на възраждащата се природа, виното и опиянението. Мозайките представляват израз на възможностите и амбициите на римския провинциален елит, както и на стремежа им да следват водещите художествени тенденции на епохата по отношение на мозаечното изкуство.", "date": "2019.05.14", "title": "Дивим се на древни мозайки от Капитолийските музеи в Рим"}
{"url": "https://standartnews.com/svyat/trmp-se-stremi-km-po-dobri-otnosheniya-s-rusiya-392109.html", "text": "Американският президент Доналд Тръмп иска подобряване на отношенията с Русия, заяви държавният секретар на САЩ Майк Помпео преди началото на преговорите му с руския външен министър Сергей Лавров, цитиран от ТАСС. „Президентът Тръмп прави всичко, за да поправи връзките между нашите страни“, отговори Помпео на журналистически въпрос. „Всяка от нашите две страни, естествено, защитава и своите собствени интереси. Не винаги и не по всички въпроси позициите ни са в синхрон, но има огромен брой въпроси, където интересите ни съвпадат. Затова трябва да направим всичко, за да постигнем подобряване на двустранните ни отношения в името на общата безопасност“, каза Помпео. Към сферата на съществено съвпадения на интересите между Москва и Вашингтон той причисли борбата с тероризма, съкращаване на натрупаните въоръжения, неразпространение на ядреното оръжие и урегулирането на регионалните конфликти. Ще продължим диалога. Зная, че и нашите президенти искат да положим необходимите усилия – усилия за стабилизиране на отношенията ни, в частност“ и на ситуацията като цяло“, заключи Помпео.", "date": "2019.05.14", "title": "Тръмп се стреми към по-добри отношения с Русия"}
{"url": "https://standartnews.com/svyat/oshche-zhertvi-na-ubiystvata-s-arbalet-v-germaniya-392097.html", "text": "Полицията в Германия е открила още две жертви по време на разследването си на убийствата с арбалет в баварски хотел. Така жертвите стават общо пет. Вчера бяха намерени трима убити в хотел край град Пасау. Днес стана ясно, че в понеделник са открити още две тела на жени в апартамент в град Витинген, намиращ се на 650 километра от първото местопрестъпление. Жилището било обитавано от 30-годишна жена, която е една от убитите в хотела. Другите две тела - на мъж и жена - са били в леглото в хотелската стая, хванати за ръце и прободени с няколко стрели от арбалет. Не е имало следи от борба или от присъствие на друг човек на мястото, уточняват от полицията. Всички пет жертви са германски граждани. В самата стая в хотела са намерени две стрели, а трета - в чанта, принадлежала на туристите. Убитата в леглото двойка е от северната провинция Райнланд-Фалц. жената е на 33, а мъжът на 53 години. Мъжът е бил прободен два пъти в главата и три пъти в гърдите, а жената имала по една рана в главата и в гърдите. Третата жертва - 30-годишната жена - лежала пред двойното легло с рана между гърлото и брадичката. Според германския всекидневник Merkur тя е сестра на една от жените, намерени мъртви във Витинген. Настанила се в апартамента през март. Според полицията още не е ясно колко дълго мъртвите тела са стояли в жилището. До тях стигнали, след като съсед чул в новините за трагедията в Пасау и сигнализирал в полицията, че пощенската кутия на апартамента е препълнена, а от него се носи странна миризма. Не е ясна и връзката между трите жертви в хотела. Знае се, че са резервирали стая с двойно и единично легло за три нощувки и са се регистрирали в петък, без да поръчат закуска. Гост на хотела казва пред местен вестник, че през нощта е било абсолютно спокойно. Полицията е задържала бял камион, паркиран отвън, на който има стикери на ловен клуб, регистриран в провинция Райнланд-Фалц. Друг гост на хотела разказва, че мъжът бил с дълга бяла брада, а жените са били облечени в черно. Като цяло групата изглеждала „странно“. При пристигането си в петък вечер поздравили останалите гости с „Добър вечер“, след което се качили в стаята си на втория етаж и носели бутилки с вода и Кока-Кола. Съсед във Витинген също описва като странна 30-годишната жена. Винаги носела черни дрехи и имала готически вид.", "date": "2019.05.14", "title": "Още жертви на убийствата с арбалет в Германия"}
{"url": "https://standartnews.com/svyat/bezpilotni-samoleti-udarikha-neftoprovod-392102.html", "text": "Енергийният министър на Саудитска Арабия Халид ал Фалих съобщи, че две станции за изпомпване на петрол като част от нефтопровода Изток-Запад са били ударени от безпилотни самолети с експлозиви, информира АП. Министърът нарече атаката \"терористичен акт\", насочен срещу глобалните доставки на петрол. Фалих поясни, че производството и износът на суров саудитски петрол и рафинирани продукти продължава без прекъсване, но държавният петролен гигант Aramco е спрял изпомпването, докато се направи оценка и станциите бъдат възстановени. Телевизия, управлявана от хусите в Йемен, съобщи, че свързаното с Иран движение е провело атаките с безпилотни самолети срещу саудитски инсталации. Не се разкриват подробности за мишените и кога са извършени нападенията. Masirah TV информира, позовавайки се на военен представител на хусите, че седем безпилотни самолета са извършили атаките  ", "date": "2019.05.14", "title": "Безпилотни самолети удариха нефтопровод"}
{"url": "https://standartnews.com/biznes/chast-ot-tsigarite-u-nas-veche-poskpnali-392044.html", "text": "По-високи цени на част от цигарите у нас вече са факт. Увеличението на една от най-масовите марки цигари у нас е с 20 стотинки. Това показва справка в публичния регистър на цените на тютюневите изделия, съобщи бТВ. От бранша обясняват поскъпването с ценовата политика на всяка компания, а не с промени при акциза. Така разходите на пушачите скачат. Досега покупката на кутия цигари на ден излиза на месечния им бюджет 156 лв. С новите цени сумата вече скача на 162 лв. Търговците отчитат, че новите цени не преориентират пушачите към по-евтини марки. От Института за пазарна икономика отчитат, че и без поскъпването, цигарите у нас са по- недостъпни в сравнение с Европа. С разполагаемия дневен доход на човек от населението в България може да бъдат купени 5,8 кутии, докато в други държави от Евросъюза количеството е значително по-голямо. Поскъпването на цигарите може да промени нагласите на така наречената рискова група пушачи, отчитат икономистите. Това са около 250 хил. души, които при скок в цените и при наличност биха си купили незаконни цигари Последните анализи на пазара показаха, че делът на нелегалните цигари е около 4,4%.", "date": "2019.05.14", "title": "Част от цигарите у нас вече поскъпнали"}
{"url": "https://www.standartnews.com/sport/valverde-ostava-v-barselona-392066.html", "text": "Треньорът на Барселона Ернесто Валверде обяви, че не мисли да подава оставка въпреки отпадането на полуфинала в Шампионската лига от Ливърпул. „Не, не мисля да подавам оставка. Изобщо не ми е минавало през ума. Очаквах феновете да реагират, като ни подкрепят, щастливи сме и сме благодарни\", допълни Валверде. Той не пропусна да поздрави и Хосеп Гуардиола за спечелената шампионска титла във Висшата лига с Манчестър Сити. \"Той има изключителни заслуги, не само, защото спечели титлата във Висшата лига сега, но и за това, което прави толкова дълго време\", коментира Валверде за Гуардиола. фото ЕПА/БГНЕС", "date": "2019.05.14", "title": "Валверде остава в Барселона"}
{"url": "https://standartnews.com/biznes/folksvagen-otlaga-zasega-reshenieto-za-zavoda-392047.html", "text": "Германският автомобилен производител „Фолксваген“ няма да вземе скоро окончателно решение за местоположението на своя нов завод в Източна Европа, за който кандидат е и България. \"Беше решено да се пристъпи към конкретни преговори за планирания нов заводи за множество марки в Европа с останалите потенциални кандидати“, става ясно от oфициaлнoто пресcъoбщeниe cлeд cpeщaтa нa нaдзopния и yпpaвитeлния cъвeт нa гepмaнcĸия ĸoнцepн, съобщава Инвестор.бг. Така очевидно решение няма да бъде взето през май, а вероятно такова ще има при следващото заседание на Борда, планирано през октомври. Πъpвoнaчaлнo ce oчaĸвaшe oĸoнчaтeлнoтo peшeниe за местонахождението дa бъдe взeтo дo ĸpaя нa мapт, а след това стана ясно, че то се отлага. Бългapия e coчeнa зa един от оставащите кандидати oт изгpaждaнeтo нa зaвoдa, ĸъдeтo може дa бъдe пpoизвeждaнa мapĸaтa „Шкода“. Ocвeн страната ни ĸaтo възмoжeн избop се обсъждат oщe съседните ни Typция, Pyмъния и Cъpбия.", "date": "2019.05.14", "title": "Фолксваген отлага засега решението за нов завод?"}
{"url": "https://www.standartnews.com/sport/nadal-vdiga-svatba-prez-yuni-392091.html", "text": "Испанският телевизионен канал Telecinco оповести детайли около сватбеното тържество на Рафаел Надал и приятелката му Мария Франсиска Перело, с която са заедно 14 години. По информация на телевизията, тържеството ще е на остров Майорка и ще се проведе през юни, а не есента, когато се очакваше да е събитието. Очакванията са да има над 500 гости на младото семейство. Менюто за специалния ден на Рафа и Мария е създадено от шеф-готвач Кике Дакоста, който управлява ресторант с 3 звезди Мишлен.", "date": "2019.05.14", "title": "Надал вдига сватба през юни"}
{"url": "https://standartnews.com/regionalni/obshchina-tsar-kaloyan-s-plan-za-finansovo-ozdravyavane-392089.html", "text": "Община Цар Калоян откри процедура по финансово оздравяване. Кметският екип е натоварен да изработи и предложи за публично обсъждане  план, който да подобри състоянието на  публичните финанси, стана ясно след последната сесия на местния парламент. Спешните мерки се налагат след като  министреството на финансите включи най-малката община в област Разград в списъка на 17-те  български общини, които, според правителството, се намират във финансово затруднение. Подобна квалификация се дава въз основа на анализа на изпълнението на местните бюджети, когато е налице ниско ниво на собствените приходи по  поне три показателя, формиращи приходната им част. Необходимостта от финансово оздравяване е ново предизвикателство за местната управа в Цар  Калоян. Общината за първи път попада  в списъка на закъсалите кметства. Възможно е след като изчерпи собствените си ресурси за подобряване на бюджетните баланси, екипът на кмета Дауд Аляовлу да поиска безлихвен заем от републиканския бюджет.  ", "date": "2019.05.14", "title": "Община Цар Калоян с план за финансово оздравяване"}
{"url": "https://standartnews.com/biznes/sanktsii-na-sashch-mozhe-da-zasegnat-i-turski-potok-392074.html", "text": "Сенатът на САЩ ще разгледа законопроект за налагане на санкции срещу компании, участващи в реализацията на руски газопроводи, сред които „Северен поток 2“. Това съобщи сп. „Форин полиси“, което разполага с копие от съответното предложение, разработено от сенаторите Тед Круз и Джийн Шахийн, пише днес московският в. „Известия“. Според законопроекта лицата, които вземат участие в полагането на „Северен поток 2“ и дават под аренда плавателни съдове за морската част на тръбопроводи, ще получат забрана за посещение в САЩ, а активите им ще бъдат замразени. Санкциите ще засегнат и тези, които предоставят финансова и техническа подкрепа за проекта. Под ограничения ще попаднат всички кораби, свързани с полагането на тръбопроводи. По този начин санкциите може да засегнат от Турски поток“. Сенаторите предлагат „наказание“ за швейцарската компания Allseas и за италианската Saipem, които се занимават с полагане на тръби за „Северен поток 2“. В основата на законопроекта са предишни опити на САЩ да ограничат петролния износ на Иран. Вашингтон неведнъж се е обявявал против строителството на „Северен поток 2“, припомня „Известия“.", "date": "2019.05.14", "title": "Санкции на САЩ може да засегнат и Турски поток"}
{"url": "https://standartnews.com/svyat/pompeo-katsna-v-sochi-sreshcha-se-s-putin-392104.html", "text": "Американският държавен секретар Майкъл Помпео пристигна във вторник в Сочи, където се очаква да се срещне с руския външен министър Сергей Лавров и да бъде приет от президента Владимир Путин. Това е първата визита на дипломат №1 на САЩ в Русия. По-рано Помпео отмени планираното си посещение в Москва. Очаква се в хода на преговорите в Сочи двете страни да обсъдят съвместния си план по иранската ядрена програма, ситуацията в Сирия и Венецуела, както и продължаването на Договора за съкращаване на стратегическото настъпателно въоръжение. Не е изключено тема на  разговорите да стане възможността за преговори между Путин и американския му колега Доналд Тръмп. По-рано държавният глава на САЩ заяви, че планира да се срещне с Путин по време на форума на Г-20 в Япония, който ще се проведе в края на юни, предаде Би Би Си. \"Да, ще се срещна с Путин\", заяви той пред журналисти в Белия дом. По думите на Тръмп, неговата администрация е била най-твърда по отношение на санкциите срещу Русия, но в същото време той вижда смисъл в подобряването на отношенията между Москва и Вашингтон.", "date": "2019.05.14", "title": "Помпео кацна в Сочи, среща се с Путин"}
{"url": "https://standartnews.com/biznes/konferentsiya-obszhda-pazara-na-goriva-u-nas-392048.html", "text": "Развитието на пазара на горива ще обсъждат участниците в конференция по случай 20-годишнината на Българската петролна и газова асоциация. Събитието ще бъде открито от енергийния министър Теменужка Петкова и министъра на икономиката Емил Караниколов. Ще бъдат обсъдени проблемите и сивия сектор на пазара за горивата, както и възможностите за използване на втечнени природен газ и пропан бутан като автомобилно гориво.", "date": "2019.05.14", "title": "Конференция обсъжда пазара на горива у нас"}
{"url": "https://www.standartnews.com/sport/vdignakha-biletite-v-rim-zaradi-federer-392093.html", "text": "Рекордьорът по титли в тениса от Големия шлем Роджър Федерер разкритикува организаторите на Мастърс 1000 турнира в Рим на пресконференция за увеличените цени на билетите, разкри БНР. Шефът на Италианската тенис федерация Анджело Бинаги обяви двойни цени на пропуските, след като Маестрото реши да участва в последния момент.в състезанието. Така билетите от 60 евро вече се продават за 132 евро. Бинаги се оправда за това решение, че така възнаграждавал зрителите, закупили си талони за „Форо Италико“ преди да знаят, че Федерер ще участва. „Чух фенове, които бяха разочаровани от новите цени. Това е нещо, което не ми беше приятно да разбера. Обяснението за „награждаването“ на закупилите по-рано билети ми звучи странно. Надявам се това да не се отрази на интереса към турнира“, коментира 37-годишният швейцарец. „Иначе съм щастлив да бъда отново в Рим, където винаги съм се наслаждавал на страхотната атмосфера по трибуните. Амбициран съм да се представя добре“, завърши Роджър Федерер, който никога не е печелил титлата във Вечния град.", "date": "2019.05.14", "title": "Вдигнаха билетите в Рим заради Федерер"}
{"url": "https://standartnews.com/biznes/karanikolov-mozhem-da-proizvezhdame-avtomobili-392079.html", "text": "Емил Караниколов заяви, че страната ни има готовност да произвежда автомобили. Икономическият министър обаче се въздържа от изказване по темата за решението на германския автомобилен концерн \"Фолксваген\" за бъдеща инвестиция в България. Работниците и бизнесът в България стигнаха до ниво, когато могат да правят цели автомобили, допълни пред журналисти министърът след участието си в конференцията на Българската петролна и газова асоциация, предава БТА. Той изтъкна, че всеки стратегически инвеститор трябва сам да обяви за решението къде ще направи нови вложения и допълни, че скоро се очаква решението на Борда на директорите на компанията. В отговор на въпрос за сливането на агенциите по приватизация и по инвестициите, министърът каза, че това е задължително и целта е засилване на инвестиционната част. Той мотивира сливането и с факта, че експертите от приватизационната агенция досега са работили със сериозни инвеститори и с документи, с които работят и в Агенцията за инвестиции. Караниколов изтъкна, че приватизацията вече е изчерпана като механизъм. Министърът съобщи, че новата агенция, която ще обедини двете досегашни, ще остане с двустепенна форма на управление. Това е най-добрият орган, поради тази двустепенна форма на управление, която ще зависи както от НС, така и от МС, допълни министърът. По въпроса за отпадането на забранителния списък на предприятията за приватизация, министърът напомни, че досега по закон при приватизация на държавно дружество, което е в този списък, трябва да се вземе решение за това от НС. Сега този забранителен списък отпада и занапред приватизацията на всичко ще става само след санкция на парламента, подчерта министър Караниколов и напомни, че и в момента има дружества, които не са в забранителния списък. Министър Порожанов е изключителен експерт, но това е личен акт, който аз не мога да коментирам, каза пред журналисти министърът на икономиката Емил Караниколов в коментар за оставката на министъра на земеделието Румен Порожанов. Така или иначе ГЕРБ показват своите европейски ценности - дори и да има съмнение за нещо, те предприемат тези действия, каза Министърът информира, че утре ще има среща със заинтересованите страни по т.нар. закон за горива и наредбата, с която ще се определят редът и условията за водене на регистър на лицата, осъществяващи икономически дейности, свързани с нефт и продукти от нефтен произход. Работено е, има текстове, има дадени предложения, които не са толкова много и толкова драстични, а администрацията ги е анализирала и утре започваме обсъждането, каза министърът и напомни, че по закон наредбата трябва да влезе в сила на 27 юли. Преди това тя трябва да ще бъде пусната за обществено обсъждане. По въпроса за заместник на подалия оставка ресорен по темата \"горива\" заместник-министър на икономиката Александър Манолев, Караниколов напомни, че по закон министрите не назначават заместниците си, а това се прави от премиера. Към момента Министерството е разпределило задачите и функциите си, нямаме необходимост, но това ще го решим в по-късен етап и е решение все пак на премиера, коментира още министър Караниколов.", "date": "2019.05.14", "title": "Караниколов: Можем да произвеждаме автомобили"}
{"url": "https://www.standartnews.com/sport/bez-parfyumi-na-finala-za-kupata-392099.html", "text": "Полицията обяви мерките за сигурност преди утрешния финал в турнира за Купата на България между Ботев Пд и Локо Пд. Мачът е на националния стадион от 19,00 часа. \r\n\"В деня на мача няма да бъдат продавани билети както на касата пред стадион \"Васил Левски\" така и в цялата система на Eventim в страната. Днес е последната възможност за закупуването на пропуски като бе обявено, че това ще е възможно до 19,00 на касата и до 20,00 в мрежата на Eventim. В деня на мача за всички, които смятат да пътуват с коли е важно да отбележим, че бензиностанциите и отбивките на магистралата към София и обратно ще бъдат затворени. Желателно е тези от Вас, които ще посетят финала да се съобразят и с извършващите се ремонти дейности на магистарала „Тракия“, както и с трафика в столицата. \r\nВажно е всички да носят лични карти, както и да бъдат информирани, че деца до 16 години влизат само с декларация и придружител, а юноши до 18 години само с придружител. За деца до 7 годишна възраст входът е свободен. Вратите на стадиона ще бъдат отворени след 16,00 часа. \r\nНа стадиона няма да бъдат допускани: чадъри, парфюми, всякакъв вид оръжия както и други предмети, които по някакъв начин биха застрашили безопасното протичане на мача. В случай, че времето не е благоприятно може да носите дъждобрани.", "date": "2019.05.14", "title": "Без парфюми на финала за Купата"}
{"url": "https://www.standartnews.com/sport/golyama-promyana-v-prva-liga-392101.html", "text": "От сезон 2019/2020 година ще има директно изпадащ отбор във Втора лига. Това стана ясно след изпълкома на Българския футболен съюз, който се проведе днес в Националната футболна база в Бояна.  \r\nСлед завършването на мачовете от втория поток ще бъде извършено класиране на отборите на трето и четвърто място в Група “А” и Група Б. Отборът с най-лоши показатели ще изпада директно във Втора лига. Отборите на Първо, второ и трето място сформират една нова група с изичстен актив всеки срещу всеки. Първият ще запази мястото си в елита, вторият ще играе бараж срещу третия във Втора лига, а третия срещу втория от Втора лига.Борислав Михайлов коментира и темата с реферите в Първа лига.  Според президента на БФС тази година реферските отсъждания са на много по-високо ниво в сравнение с предните сезони. Не знам какви задължения има Левски. Към НАП е възможно разсрочване и Левски са го направили, така че те нямат проблем с лиценза”, завърши Михайлов.  ", "date": "2019.05.14", "title": "Голяма промяна в Първа лига"}
{"url": "https://www.standartnews.com/sport/ofitsialno-balkov-e-selektsioner-na-blgariya-392098.html", "text": "Красимир Балъков бе представен официално като новия селекционер на Националния отбор по футбол на България. Лично президента на БФС Борислав Михайлов връчи фланелка с номер 20 на Балъков. Договорът на специалиста е до ноември 2021 година.  \r\nПомощници ще бъдат Станислав Генчев и Йончо Арсов, треньор на вратарите ще бъде Калоян Чакъров и нова роля на анализатор Иван Славов.  \r\nКрасимир Балъков разкри, че ще завърши сезона начело на Етър (Велико Търново). Борислав Михайлов призна, че вече бившият селекционер Петър Хубчев е бил раздвоен, защото има оферта от клубен отбор и в крайна сметка е решил да напусне поста си като селекционер на България.  , каза Михайлов.", "date": "2019.05.14", "title": "Официално: Балъков е селекционер на България"}
{"url": "https://standartnews.com/sport/valverde-ostava-v-barselona-392066.html", "text": "Треньорът на Барселона Ернесто Валверде обяви, че не мисли да подава оставка въпреки отпадането на полуфинала в Шампионската лига от Ливърпул. „Не, не мисля да подавам оставка. Изобщо не ми е минавало през ума. Очаквах феновете да реагират, като ни подкрепят, щастливи сме и сме благодарни\", допълни Валверде. Той не пропусна да поздрави и Хосеп Гуардиола за спечелената шампионска титла във Висшата лига с Манчестър Сити. \"Той има изключителни заслуги, не само, защото спечели титлата във Висшата лига сега, но и за това, което прави толкова дълго време\", коментира Валверде за Гуардиола. фото ЕПА/БГНЕС", "date": "2019.05.14", "title": "Валверде остава в Барселона"}
{"url": "https://standartnews.com/sport/dvoyka-na-135-godini-specheli-turnir-na-ntl-392090.html", "text": "Национална  тенис лига, която продължава с голямата подкрепа на \"Спиди\" и през 2019 година установи още един рекорд в своето развитие – двойката на Христо Ангелов и Георги Бучков с обща възраст 135 години спечели купата на турнира в Хасково. При чудесна организация и най-накрая слънце и топло време на кортовете в Кенана се разгоряха сериозни двубой. Тенисистите играеха с настроение и огромно желание за победа. Най-достойни за нея бяха: Светослав Господинов/ 18-40/, Ивайло Стоянов/40+/, Георги Милев/55+/, както и  двойките на Станислав Манолов и Мирослав Христов и Даниела Христова и Даниел Колев. Изключително стойностен финал, превърнал се в украшение на турнира, изиграха двойки мъже 45+ , в който с тайбрек победата отиде при най-възрастната двойка в историята на лигата! Пожелаваме им здраве и дълголетие на корта! Следващата ни проява е на 31 май- 02 юни в КК“Санта Марина“, където билетите за Уимбълдън очакват победителите!", "date": "2019.05.14", "title": "Двойка на 135 години спечели турнир на НТЛ"}
{"url": "https://www.standartnews.com/sport/dinu-iska-kobrata-v-sofiya-392111.html", "text": "Интригуващо предложение получи Кубрат Пулев от последния си съперник Богдан Дину. Промоутърите на румънеца предлагат на Пулев да се организира още една среща в София, като ще осигурят и опонент на по–малкия му брат Тервел. Офертата от страна на екипа на Дину идва часове преди двамата трябваше да се изправят пред Атлетическата комисия на щата Калифорния за изслушване. На срещата там Богдан Дину поиска анулиране на двубоя между двамата, поради непозволени удари от страна на Кобрата, довели до нокаута му. „Готови сме с оферта за Пулеви“, казват от лагера на румънеца, ако искането на Дину бъде уважено, в което лагерът му са убедени, те са готови да приложат предложението им. Залогът ще остане същия, а именно – статутът на задължителен претендент за световната титла на IBF. Цезар Журатони ще бъде евентуалният опонент на Тервел Пулев. След слабият период, който Журатони премина, е готов да се завърне и да бъде включен в битка за континентална или интерконтинетална титла. Промоутърът на румънския боксьор Сорин Флоря казва още: \"Ако не искат бой с него, можем да предложим и Даниел Буциуц, както и други класни състезатели. Готови сме да направим страхотна гала в София, в която съм убеден, че Дину ще е крайният победител над Пулев. Богдан може да го бие във всяка точка на земното кълбо\". Богдан Дину споделя пред родните си медии, че очаква с нетърпение да бие Пулев дори в собствения му дом, тъй като самият той смята , че Кобрата не е по-добър от него в абсолютно нищо. \"Нямам търпение да си отмъстя на Пулев\", непоколебимо заявява Дину.", "date": "2019.05.14", "title": "Дину иска Кобрата в София"}
{"url": "https://standartnews.com/sport/vdignakha-biletite-v-rim-zaradi-federer-392093.html", "text": "Рекордьорът по титли в тениса от Големия шлем Роджър Федерер разкритикува организаторите на Мастърс 1000 турнира в Рим на пресконференция за увеличените цени на билетите, разкри БНР. Шефът на Италианската тенис федерация Анджело Бинаги обяви двойни цени на пропуските, след като Маестрото реши да участва в последния момент.в състезанието. Така билетите от 60 евро вече се продават за 132 евро. Бинаги се оправда за това решение, че така възнаграждавал зрителите, закупили си талони за „Форо Италико“ преди да знаят, че Федерер ще участва. „Чух фенове, които бяха разочаровани от новите цени. Това е нещо, което не ми беше приятно да разбера. Обяснението за „награждаването“ на закупилите по-рано билети ми звучи странно. Надявам се това да не се отрази на интереса към турнира“, коментира 37-годишният швейцарец. „Иначе съм щастлив да бъда отново в Рим, където винаги съм се наслаждавал на страхотната атмосфера по трибуните. Амбициран съм да се представя добре“, завърши Роджър Федерер, който никога не е печелил титлата във Вечния град.", "date": "2019.05.14", "title": "Вдигнаха билетите в Рим заради Федерер"}
{"url": "https://standartnews.com/sport/nadal-vdiga-svatba-prez-yuni-392091.html", "text": "Испанският телевизионен канал Telecinco оповести детайли около сватбеното тържество на Рафаел Надал и приятелката му Мария Франсиска Перело, с която са заедно 14 години. По информация на телевизията, тържеството ще е на остров Майорка и ще се проведе през юни, а не есента, когато се очакваше да е събитието. Очакванията са да има над 500 гости на младото семейство. Менюто за специалния ден на Рафа и Мария е създадено от шеф-готвач Кике Дакоста, който управлява ресторант с 3 звезди Мишлен.", "date": "2019.05.14", "title": "Надал вдига сватба през юни"}
{"url": "https://standartnews.com/kultura/rusa-krasavitsa-pee-ss-sting-v-sofiya-392118.html", "text": "Младата поп изпълнителка Чинчила ще видим на сцената преди Стинг на 1 юни в „Арена Армеец“. Тя дебютира през 2019-а със забележителния си сингъл “Elements”, с който  пречупва музикалните жанрове. Прекарва по-голямата част от времето си в Лондон, където се изявява като текстописец и продуцент. Определя себе си като „силна, умна и горда жена“. Нейната кариера е повлияна от множество изпълнители и силни женски икони – Бионсе, Риана, Джанис Джоплин, Арета Франклин. Европейското турне, планирано от Стинг за 2019-а, носи името My Songs. Концертите в него ще са наистина много специални. Многобройните почитатели на великия музикант ще аплодират ново невероятно и динамично шоу. \"My Songs\" е и заглавието на новия албум на Стинг, който излиза на 24 май. Колекцията включва най-обичаните и популярни песни от забележителната музикална кариера на 17-кратния носител на „Грами“, преработени и обогатени в съвременен стил. В разговор за албума той споделя: \"\"My Songs\" е моят живот в песни.\" Записът включва  модернизирани интерпретации на песни, верни на оригиналните аранжименти, белязали впечатляващата музикална кариера на Стинг като един от най-отличаващите се и влиятелни артисти. От формирането на бандата The Police през 1977-а със Стюарт Копланд и Анди Съмърс, той непрекъснато се доказва като световна музикална икона с над 100 милиона записи и редица почести по пътя си. Феновете ще чуят новия свеж подход на Стинг към мега хитове - \"Englishman In New York\", \"Fields Of Gold,\" \"Shape Of My Heart,\" \"Every Breath You Take\", \"Roxanne\", \"Message In A Bottle\" и много други. Албумът ще бъде придружен от бележки, написани от Стинг, в които той споделя личните истории зад всяка песен и хвърля поглед върху процеса на създаване на някои от най-обичаните на всички времена.", "date": "2019.05.14", "title": "Руса красавица пее със Стинг в София"}
{"url": "https://standartnews.com/sport/ofitsialno-balkov-e-selektsioner-na-blgariya-392098.html", "text": "Красимир Балъков бе представен официално като новия селекционер на Националния отбор по футбол на България. Лично президента на БФС Борислав Михайлов връчи фланелка с номер 20 на Балъков. Договорът на специалиста е до ноември 2021 година.  \r\nПомощници ще бъдат Станислав Генчев и Йончо Арсов, треньор на вратарите ще бъде Калоян Чакъров и нова роля на анализатор Иван Славов.  \r\nКрасимир Балъков разкри, че ще завърши сезона начело на Етър (Велико Търново). Борислав Михайлов призна, че вече бившият селекционер Петър Хубчев е бил раздвоен, защото има оферта от клубен отбор и в крайна сметка е решил да напусне поста си като селекционер на България.  , каза Михайлов.", "date": "2019.05.14", "title": "Официално: Балъков е селекционер на България"}
{"url": "https://standartnews.com/sport/golyama-promyana-v-prva-liga-392101.html", "text": "От сезон 2019/2020 година ще има директно изпадащ отбор във Втора лига. Това стана ясно след изпълкома на Българския футболен съюз, който се проведе днес в Националната футболна база в Бояна.  \r\nСлед завършването на мачовете от втория поток ще бъде извършено класиране на отборите на трето и четвърто място в Група “А” и Група Б. Отборът с най-лоши показатели ще изпада директно във Втора лига. Отборите на Първо, второ и трето място сформират една нова група с изичстен актив всеки срещу всеки. Първият ще запази мястото си в елита, вторият ще играе бараж срещу третия във Втора лига, а третия срещу втория от Втора лига.Борислав Михайлов коментира и темата с реферите в Първа лига.  Според президента на БФС тази година реферските отсъждания са на много по-високо ниво в сравнение с предните сезони. Не знам какви задължения има Левски. Към НАП е възможно разсрочване и Левски са го направили, така че те нямат проблем с лиценза”, завърши Михайлов.  ", "date": "2019.05.14", "title": "Голяма промяна в Първа лига"}
{"url": "https://standartnews.com/sport/dinu-iska-kobrata-v-sofiya-392111.html", "text": "Интригуващо предложение получи Кубрат Пулев от последния си съперник Богдан Дину. Промоутърите на румънеца предлагат на Пулев да се организира още една среща в София, като ще осигурят и опонент на по–малкия му брат Тервел. Офертата от страна на екипа на Дину идва часове преди двамата трябваше да се изправят пред Атлетическата комисия на щата Калифорния за изслушване. На срещата там Богдан Дину поиска анулиране на двубоя между двамата, поради непозволени удари от страна на Кобрата, довели до нокаута му. „Готови сме с оферта за Пулеви“, казват от лагера на румънеца, ако искането на Дину бъде уважено, в което лагерът му са убедени, те са готови да приложат предложението им. Залогът ще остане същия, а именно – статутът на задължителен претендент за световната титла на IBF. Цезар Журатони ще бъде евентуалният опонент на Тервел Пулев. След слабият период, който Журатони премина, е готов да се завърне и да бъде включен в битка за континентална или интерконтинетална титла. Промоутърът на румънския боксьор Сорин Флоря казва още: \"Ако не искат бой с него, можем да предложим и Даниел Буциуц, както и други класни състезатели. Готови сме да направим страхотна гала в София, в която съм убеден, че Дину ще е крайният победител над Пулев. Богдан може да го бие във всяка точка на земното кълбо\". Богдан Дину споделя пред родните си медии, че очаква с нетърпение да бие Пулев дори в собствения му дом, тъй като самият той смята , че Кобрата не е по-добър от него в абсолютно нищо. \"Нямам търпение да си отмъстя на Пулев\", непоколебимо заявява Дину.", "date": "2019.05.14", "title": "Дину иска Кобрата в София"}
{"url": "https://standartnews.com/sport/bez-parfyumi-na-finala-za-kupata-392099.html", "text": "Полицията обяви мерките за сигурност преди утрешния финал в турнира за Купата на България между Ботев Пд и Локо Пд. Мачът е на националния стадион от 19,00 часа. \r\n\"В деня на мача няма да бъдат продавани билети както на касата пред стадион \"Васил Левски\" така и в цялата система на Eventim в страната. Днес е последната възможност за закупуването на пропуски като бе обявено, че това ще е възможно до 19,00 на касата и до 20,00 в мрежата на Eventim. В деня на мача за всички, които смятат да пътуват с коли е важно да отбележим, че бензиностанциите и отбивките на магистралата към София и обратно ще бъдат затворени. Желателно е тези от Вас, които ще посетят финала да се съобразят и с извършващите се ремонти дейности на магистарала „Тракия“, както и с трафика в столицата. \r\nВажно е всички да носят лични карти, както и да бъдат информирани, че деца до 16 години влизат само с декларация и придружител, а юноши до 18 години само с придружител. За деца до 7 годишна възраст входът е свободен. Вратите на стадиона ще бъдат отворени след 16,00 часа. \r\nНа стадиона няма да бъдат допускани: чадъри, парфюми, всякакъв вид оръжия както и други предмети, които по някакъв начин биха застрашили безопасното протичане на мача. В случай, че времето не е благоприятно може да носите дъждобрани.", "date": "2019.05.14", "title": "Без парфюми на финала за Купата"}
{"url": "https://standartnews.com/sport/domuschiev-stoycho-stoev-ostava-trenor-392113.html", "text": "Собственикът на Лудогорец Кирил Домусчиев коментира всички актуални теми в родния футбол. Той заяви, че не е доволен от играта на неговия отбор. Но Лудогорец е толкова  напред, че няма как Левски и ЦСКА да го настингат. Домусчиев разкри, че Стойчо Стоев остава треньор на \"Орлите\" и през следващия сезон. \r\n„Не мога да кажа, че съм доволен от играта на отбора. Видимо, е че има сериозен спад. За мача с Левски опитните футболисти трябва да покажат, че класата е вечна, а младите да покажат защо са при нас. Не знам на какво се дължи спада в играта. Имаме силни имаме и слаби мачове. Видно, е че отбора ни е застарял. В топ 10 сме като средна възраст в Европа. Имаме нужда от освежаване. Няколко по млади момчета ще бъдат взети. Не казвам българи или чужденци. \r\nСтойчо Стоев остава начело на Лудогорец. Той пое риска, когато нещата не вървяха. Отборът е в мини криза. Не е правил подготовка, така че остава. Лятото ще работи и по селекция и по подготовка. Лудогорец е много напред и колкото и назад да вървим Левски и ЦСКА не могат да ни стигнат. С равенството с ЦСКА направихме малка крачка към титлата. За това пък първенството ни е интересно и гледаемо. Трябва да стане чудо Левски да е втори. \r\nКрасимир Балъков е сериозен човек и има какво да даде на националния отбор. Дай боже да има успехи”, завърши босът на Лудогорец.", "date": "2019.05.14", "title": "Домусчиев: Стойчо Стоев остава треньор"}
{"url": "https://standartnews.com/sport/kobrata-dade-svoyata-versiya-pred-komisiyata-392119.html", "text": "Българският боксьор Кубрат Пулев разказа своята версия за случилото се с Джени Суши след победата му над Богдан Дину през март месец тази година, разказва Nova.bg. Пулев се изправи пред Атлантическата комисия в щата Калифорния (САЩ) заедно с мениджъра си Ивайло Гоцев и коментира полемичната ситуация. Пулев отново заяви, че реакцията му да целуне Суши е бил била плод на силните му емоции след срещата, извини се и съжали.  Припомняме, че Джени Суши е представлявана от популярната адвокатка Глория Олред. Тя има богат опит по делата за сексулано насилие отвъд океана.  Иначе след решението на Атлетическата комисия на щата Калифорния ще стане ясно дали българската звезда има бъдеще в спорта на американска територия.  Именно тази комисия отне временно лиценза му да се състезава на територията ѝ, а в останалите щати негласно се съгласяват с нея. Така това е огромна пречка засега пред развитието на Пулев да се бори за популярност на най-големия боксов пазар в света. Сега всеки мач е изключително важен за мен. Аз съм официален претендент за световната титла. Мачът бе много тежък за мен. В 4-ия рунд бях почти загубил и след като победих бях изключително щастлив. Бях супер доволен от себе си, че показах характер. Всички хора около мен допринесоха за моята емоционалност. След мача бях супер, супер емоционален. Исках да обърна внимание на всички мои фенове дошли от други държави и щати на Америка. Трябваше да взема голямо решение дали да ме шият на момента, защото горе-долу черепът ми се виждаше и все още кървях. Обръщах внимание на феновете ми. Тогава дойде госпожица Равало. Аз съм такъв човек, исках да обърна внимание на всеки един. Тогава дойде госпожица Равало. Бе малко нахално от нейна страна. Тя не се съобрази. Дойде да ми каже, хайде, хайде, да направим интервю. Аз ѝ казах възможно най-мило да изчака и ще направим интервю след 10 минути. С нея се запознахме предния ден на кантара и направихме готино интервю. Всичко бе наред. Тя бе мила. На излизане от залата с Георги се качихме на колата. Той караше. Видяхме госпожица Равало в нейната кола, говореше с мъж на стъклото. Тя ме попита кога ще направим парти. Тогава аз ѝ казах, че партито е лесно, а за мен е изключително важно да победя. Тя ми отвърна, че ще пребия Дину, а аз да кажа кога ще направим парти“, започна подробно Пулев. „Връщам се на ситуацията, когато аз говорех с моите фенове и след това влязохме в съблекалнята. Тя дойде веднага. Помолих я да е по-кратно интервюто. Направихме го, в което аз съм с изключително лош английски. Почти не я разбирах. Но аз бях изключително щастлив, в еуфория, мога да го сравня със състояние на човек, който е под влияние на наркотици. Целунах я, тя бе близо до мен. Действах емоционално. Съжалявам много и ѝ се извинявам. Бях изключително развълнува. Бях щастлив и когато ми задаваше въпросите се почувствах още по-щастлив. Следваха въпрос след въпрос. Първо не можех да отговарям, второ исках да се зарадвам на победата и от еуфория, за да прекратя интервюто я целунах. След това тя каза добре, благодаря. Зарадва се, каза ми, че съм бил невероятен и аз ѝ казах добре, чао, и я прегърнах. Не съм я хващал за дупето. Няма такова нещо. Просто я прегърнах и тя мен и тя си отиде. Всичко бе до там“, продължи Пулев. „След което аз отидох в болницата, шиха ме, отидох в хотела, бях много зле, след шиенето ми се гадеше и ме болеше главата. Усмихвах се, но не бях добре. Отидохме, бяхме с мои приятели на парти, което никой не бе организирал. Просто се видяхме във фоайето. От някъде дойде госпожица Равало и седна до мен, почна, не веднага, но примерно след малко седна до мен и започна да ми сипе комплименти. На мен ми стана приятно. Тя ми правеше комплименти. В един момент обаче ми стана неудобно. Исках да сменим темата. Взех си телефона. След малко това се повтори. Тя пак дойде и пак ми правеше комплименти. Стояхме си нормално. Тя бе суперщастлива. Говореше с всички. Бях седнал на дивана, тя дойде и седна до мен прекалено близо. Това, което чух от нея е, че тя може би, не си спомня, но ние се целунахме. Може да я питате. Наистина съжалявам за постъпката си, не е редно, но аз се чувствах с оглед начина, по който тя общуваше с мен преди и след мача, не като журналист. Чувствах я като приятел. На партито си говорехме. Казах ѝ „моля те, изтрий частта от видеото, на която те целувам пред камерата, защото бях прекалено емоционален и имам приятелка, за която не е ОК това нещо“. Тя ми каза, че ще го направи. Това е самата истина. Всичко, което казвам е истината“, допълни Пулев.    След изказването на Пулев думата взе адвокатът на Джени Суши - Глория Олред. Тя опроверга думите на Кобрата, като заяви, че до момента той не се е свързвал с клиентката ѝ, за да ѝ поиска извинение. Тя също така акцентира на това, че между Суши и Пулев няма как да е възникнало приятелство, тъй като двамата са се запознали в деня преди боя на българина с Дину.  Колкото до видеата, които бяха разпространени от щаба на Пулев от партито в лобибара на хотела, Олред подчерта, че те в никакъв случай не променят фактите.  фото Nova.bg", "date": "2019.05.14", "title": "Кобрата даде своята версия пред комисията"}
{"url": "https://standartnews.com/biznes/agrion-finans-ochakva-rst-v-zemedelskoto-kreditirane-392073.html", "text": "Пазарът на земеделски кредити бележи значителен ръст последната година, отчетоха финансови експерти. Според проучване на „Агрион Финанс“ сред собствениците на земеделски земи четвърти е имал нужда от допълнително финансиране през последната година, а над 200 хиляди души са изтеглили кредит. Дъщерното дружество на лидера в управлението на земеделски активи „Агрион Инвест“ е сред най-активните компании, които отпускат кредити в земеделието и се ползва с огромно доверие сред собственици на земя и производители на селскостопанска продукция.  Компанията отчита тройно увеличение на исканията за отпускане на кредит спрямо година по-рано. Очакванията са през новия земеделски сезон броят на кредитите да нараства още За да отговори на засиленото търсене и липсата на адекватно финансиране на фермерите, „Агрион Финанс“ разработи специализирани земеделски финансови продукти, които да отговарят на нуждите на агробизнеса. Компанията предлага кредити за оборотни средства, стандартни ипотечни кредити и лизинг на земя. Информация за пълните условия на кредитите на „Агрион Финанс“ може да бъде намерена на сайта на компанията на адрес  . От кредитните продукти на компанията може да се възползва всеки, който притежава земя, без значение дали е земеделски производител или се занимава с друга дейност. Част от кредитополучателите на Агрион Финанс са и частни лица, притежаващи ниви. Условията и възможностите за финансиране са разработени така, че да обхващат максимално потребностите и изискванията на агросектора, както на големите земеделски производители и малките фермери, така и на частните лица. „Агрион Финанс“ не поставя ограничения за сектора, в който работи земеделският производител. Няма таван за финансирането, като се прилага индивидуален лимит за всеки кредитоискател, в зависимост от специфичните му нужди. „Предвидили сме възможност и за гратисен период на плащанията, а погасителните планове са съобразени с възможностите на фермерите, категорични са от „Агрион Финанс“. Процедурата за отпускане на кредити от компанията е максимално облекчена, а сроковете са значително съкратени. От фермерите не се търсят гаранти, бизнес-планове, баланси или други счетоводни документи. Единственото, което компанията иска в залог, е земеделска земя или друго недвижимо имущество.  На парцелите се прави безплатна оценка за пазарната им стойност, като финансирането може да достигне до 100% от оценката. Според експерти едно от най-сериозните предимства на финансовите услуги на Агрион е, че до отпускането на кредита, кредитополучателите нямат никакви разходи. Не се изисква такса за разглеждане на документи и такса за ангажимент. За физическите лица е предвидена възможност и за оборотно рефинансиране до размера на вече погасената главница.  Максималният размер на кредита не зависи от размера на дохода на физическото лице, а се определя от залога. Експертите на „Агрион“ съдействат и за набавяне на необходимите за отпускане на кредита документи. Ако се налагат правни консултации, Агрион предлага безплатни такива, благодарение на факта, че за дружеството работят едни от най-добрите юристи в областта, с огромен опит в сферата на сделките със земеделска земя. Агрион дава възможност клиентите на финансовото дружество да разполагат с пари, винаги, когато им потрябват. На желаещите може да се отпусне кредитна линия, при която се плащат лихви само на реалната сума, която хората използват. „Агрион Финанс“ гарантира прозрачни условия за целия период, аратисният период е до една година. Подобни са и условията на кредита за оборотни средства. На земеделските производители се предоставя и възможност за лизинг на земята, която са избрали. финансирането може да достигне до 100% от размера на пазарната оценка на парцела. Предвидена е възможност за финансиране и на разходите по прехвърляне на имота.", "date": "2019.05.14", "title": "„Агрион Финанс“ очаква ръст в земеделското кредитиране"}
{"url": "https://standartnews.com/sport/grisho-zagubi-i-s-noviya-trenor-392120.html", "text": "Григор Димитров отпадна на старта на Мастърс 1000 турнира на червени кортове в Рим. Най-добрият български тенисист отстъпи с 4:6, 7:6 (5), 3:6 пред Ян-Ленард Щруф в двубой, който продължи точно 2 часа. Това бе първия мач в който Радек Щепанек става част от екипа на Димитров като треньор. Следващият турнир в който хасковлията ще участва е \"Ролан Гарос\", който започва в края на месеца.", "date": "2019.05.14", "title": "Гришо загуби и с новия треньор"}
{"url": "https://standartnews.com/biznes/blgarska-kompaniya-s-proekt-za-izvlichane-na-gaz-ot-rdf-i-biomasa-392059.html", "text": "В края на миналата година е постъпило инвестицонно намерение на българска компания, която е сключила договор за наемане на водогреен котел, собственост на Топлофикация Враца. От фирмата „Валтер къмпани“ ЕООД планират да превърнат съоръжението в инсталация, която да преобразува твърди вещества в пиролизен газ и от полученото да се произвежда енергия. Според описаното в инвестиционното намеререние след реконструкцията инсталацията трябва чрез газификация на РДФ и биомаса да произвежда енергия. От фирмата предоставиха повече информация относно двата продукта, които ще използват. РДФ е модифицирано гориво, което се получава след сепариране и обработка на отпадъци, а биомасата представлява отпадни продукти от растителни материали, които са изцяло екологични и след преработката им не се отделят никакви вредни вещества. Реализирането на проекта трябва да се усети от гражданите на Враца, тъй като ще спомогне за намаляване на количеството на отпадъците на Общината. Проектът е нов за България и ще бъде едно интересно партньорство. Двете дружества са сключили договор, чрез който цялата произведена енергия от инсталацията ще бъде продавана на Топлофикация Враца. Свързахме се с представител на Топлофикация Враца, който ни разясни, че доколкото са запознати с технологията, която ще бъде използвана, е изключително ефективна и от Дружеството са доволни, че благодарение на този проект ще успеят до известна степен да намалят силната си зависимост от волатилността на цените на природния газ, които в момента вървят нагоре, а това чувствително оскъпява производствената им дейност.", "date": "2019.05.14", "title": "Българска компания с проект за извличане на газ от  РДФ и биомаса"}
{"url": "https://standartnews.com/svyat/rumniya-namalyava-do-5-dds-to-na-khrani-392112.html", "text": "Румъния продължава либералната си данъчна политика, като предвижда да намали ДДС-то на традиционни хранителни и био продукти от сегашните 9% на 5%. За целта румънското правителство ще приеме на днешното си заседание извънредно постановление, обяви премиерът Виорика Дънчила, цитирана от държавната агенция Аджерпрес. \"Обмисляме увеличаване на достъпа на румънците до здравословните продукти, с високо качество, които са все по-търсени на пазара на хранителни стоки. Ще намалим ДДС от 9 на 5 процента за доставката на тези категории храни - съответно планински, екологични, традиционни продукти, сертифицирани от министерството на земеделието\", каза Дънчила в началото на правителственото заседание.  \"Чрез намаляването на ставката на ДДС по цялата дистрибуторска верига ще допринесем за намаляване на цените на тези продукти и така ще насърчим хората да консумират здравословни храни\", добави тя. Миналата седмица Аджерпрес съобщи, че намаляването на ДДС от 9 на 5 процента на традиционните и био продукти ще има общ бюджетен ефект в размер на 836 млн. леи (175.6 млн. евро) през следващите 4 години, като спадът на приходите се очаква да варира от 106 млн. леи (22.26 млн. евро) през тази година до 260 млн. леи (54.6 млн. евро) през 2022 г. Вносителите на проекта изтъкват, че нивото на затлъстяване в Румъния отчита възходяща тенденция: 9.1 процента от пълнолетните хора са били затлъстели през 2014 г. в сравнение със 7.9 процента през 2008 г., а нивото на затлъстяване сред децата се е удвоило през последното десетилетие. В Румъния стандартната ставка на ДДС е 19%, но се прилагат и две намалени ставки, съответно 9% (за храни, лекарства, протези, ортопедични продукти, доставка на питейна вода и доставка на вода за напояване) и 5% (за книги, учебници, туристически услуги, кетъринг и други). \r\n   ", "date": "2019.05.14", "title": "Румъния намалява до 5% ДДС-то на храни"}
