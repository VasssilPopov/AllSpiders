{"url": "https://standartnews.com/svyat/pompeyo-e-na-poseshchenie-v-kazakhstan-413510.html", "text": "Продължава обиколката на американския държавен секретар Майк Помпео в Европа и Азия. Той пристигна в столицата на Казахстан Нур Султан, предава ТАСС. Очаква се днес Помпео да се срещне с президента на Казахстан Касъм-Жомарт Токаев, с първия президент на страната Нурсултан Назарбаев и с външния министър Мухтар Тлеуберди. По време на срещите ще се обсъждат въпроси от взаимен интерес и актуални теми от глобалния дневен ред. Обиколката на Помпео ще продължи с посещение в Узбекистан, което ще започне по-късно днес и ще продължи и на 3 февруари.", "date": "2020.02.02", "title": "Помпео е на посещение в Казахстан"}
{"url": "https://standartnews.com/regionalni/katastrofa-zatvori-zakratko-ptya-plovdiv-sadovo-413589.html", "text": "Катастрофа доведе до затваряне на пътя Пловдив - Садово закратко тази вечер, съобщиха от пресцентъра на Областната дирекция на МВР-Пловдив. Сигнал за инцидента е подаден в полицейската дирекция под тепетата в 18.34 часа. Пристигналият на място екип е установил, че на пътя Пловдив - Садово 27-годишен водач на \"Фолксваген Голф\" от Златоград при изпреварване е ударил странично \"Фолксваген Пасат\", шофиран от 19-годишен младеж от Хасково. Леко пострадали са двамата водачи на двата автомобила. В единия \"Фолксваген\" са пътували и двама младежи на 20 и 24 години, които са прегледани от екип на Спешна помощ. Веднага е била създадена организация за обходни маршрути, като полицейски екип от Пловдив е пренасочил движението към Хасково през Ягодово, а екип на РУ-Асеновград е отбил трафика за Асеновград през Садово. Двамата катастрофирали водачи не са употребили алкохол. Движението вече е нормализирано.", "date": "2020.02.02", "title": "Катастрофа затвори закратко пътя Пловдив-Садово"}
{"url": "https://standartnews.com/svyat/georgi-glushkov-poznavam-kobi-ot-dete-413585.html", "text": "Георги Глушков е играл баскетбол в Италия с бащата на Коби Брайънт - Джо. Глушков, който е единственият българин с мачове в НБА и първият източноевропеец в първенството, е познавал покойния Коби покрай баща му от съвместния им престой в \"Реджо Емилия\". Бившият гард на \"ЛА Лейкърс\" загина в катастрофа с хеликоптер миналата неделя заедно с 13-годишната си дъщеря Джиана-Мария и още седем души. \"Играх в \"Реджо Емилия\" с Джо Брайънт. Беше изключителен реализатор. Имаше рекорд от 69 точки в един мач, не знам дали някой от чужденците успя да го подобри. Коби непрекъснато беше с баща си в залата. На полувремето на мачовете играеше с останалите деца. След дълги години срещнах едно от онези деца и го попитах дали е видял къде е Коби. Един и същи сън имаха, а какво нещо се случи. Казвах му \"Ти си тука втора дивизия, а той е световен шампион\", разказа Глушков в предаването \"120 минути\" по bTV. \"Коби казваше, че за да успее, човек трябва да е готов на всичко. Неговите съотборници от Италия казваха \"Той е един сън за нас. Ние бяхме еднакви, играхме в един отбор. Можеш да тръгнеш от \"Реджо Емилия\" и да станеш най-добрият играч в света. Нищо не е забранено\", добави Глушков, визирайки пътя, който е изминал легендарният гард на \"ЛА Лейкърс\". Тази година 207-сантиметровият Глушков отбелязва своя 60-и юбилей. В студиото на \"120 минути\" той разкри, че когато е получил покана да замине за Щатите, не е знаел, че го канят във \"Финикс\". \"Не знаех къде отивам. Мислехме, че отиваме за някаква селекция, а се оказа, че съм поканен във \"Финикс\". Научих езика за 3-4 месеца, тъй като тогава имаше традиция всяка есен да ходим на турнири в САЩ\", спомня си той и добавя, че по онова време трябвало да получи разрешение да излезе от България, за да отиде там, където е поканен. Въпреки че конкуренцията в модерния баскетбол е огромна, Георги Глушков се надява още българи да получат шанс да играят в НБА.", "date": "2020.02.02", "title": "Георги Глушков: Познавам Коби от дете"}
{"url": "https://standartnews.com/svyat/velikobritaniya-nyama-da-otstpva-v-trgovskite-pregovori-s-es-413520.html", "text": "Премиерът на Великобритания Борис Джонсън ще предупреди Брюксел, че страната му няма да направи отстъпки в търговските преговори с Европейския съюз, предава ТАСС, позовавайки се на британски медии. Утре Джонсън ще произнесе реч пред лидери на бизнеса, чуждестранни посланици и ръководители на аналитични центрове, предава БНР. Пред тях, както се очаква, Джонсън ще каже, че Лондон няма да допусне \"съгласуване с общите правила и норми на Евросъюза, юрисдикция на европейските съдилища и отстъпки\". Великобритания ще се стреми към сключване на споразумение за свободна търговия подобно на това между Европейския съюз и Канада. Източник от канцеларията на премиера,цитиран от \"Скай нюз\" е заявил: \"Ние сме напълно независими и нашият подход към споразумението за свободна търговия няма да зависи от нашите предишни задължения. Ние също така няма да се съгласим на задължения, които Евросъюзът преди това не е искал от други страни при сключването с тях на споразумения за свободна търговия\", е добавил цитираният източник.", "date": "2020.02.02", "title": "Великобритания няма да отстъпва в търговските преговори с ЕС"}
{"url": "https://standartnews.com/svyat/61-g-misteriyata-dyatlov-chaka-otgovor-413587.html", "text": "В нощта на 1 срещу 2 февруари 1959 г. под връх Холатчахъл в планината Урал се заплита една от най-големите мистерии на ХХ век – гибелта на групата на Дятлов. Деветима туристи под ръководството на Игор Дятлов, извърващи ски поход по Северен Урал, загиват с изключение на един, който сякаш по нареждане свише се отказва. Официалното разследване завършва с констатацията, че става въпрос за нещастен случай, предизвикан от стихиина сила. Именно поради липсата на точни сведения за смъртта на групата през годините с мистификацията се заемат множество журналисти и изследователи, които създават над 40 различни теории за трагедията. Под натиска на близките и роднините на загиналите миналата година До момента обаче официалните руски власти все още не са приключили делото. \r\nВсичко започва в края на 1958 г., когато  студентът по радиотехника Игор Дятлов събира десетчленна Скиорска група, съставена от настоящи и току-що завършили студенти. Инициативата им била за 18 дена да направят 300-километров ски-поход и да покорят върховете Отортен и Ойка-Чакур в Северен Урал в чест на започващия в края на януари 1959 г. ХХІ конгрес на КПСС. В групата освен Дятлов  влизат девет души, подбрани от ръководителя, в чиито опит и качества той лично се е убедил при други планински походи. Това са Зинаида Колмогорова, Людмила Дубинина, Александър Колеватов, Рустем Слободин, Юрий Кривонищенко, Юрий Дорошенко, Николай Тибо-Бриньол, Семьон Золотарьов и Юрий Юдин. Юрий Юдин се отказва по средата на експедицията заради силни болки в крака и така остава единственият оцелял. Взима активно участие в разследването на трагедията, като разпознава личните вещи на жертвите, а също така участва и в идентификацията на обезобразените тела. \r\nНа 25 януари групата пристига на гарата в градчето Ивдел, идвайки от Свердловск (настоящем Екатеринбург). Оттам планинарите се качват на товарен камион, който ги отвежда до Вижай – едно от последните села в крайния север. На 27 януари групата започва ски-похода си. На следващия ден Юрий Юдин напуска групата, като им За по-нататъшните събития ни е известно само от записките в дневника на експедицията и от снимките на участниците в похода. На 31 януари деветимата скиори достигат планинска стръмнина и се подготвят за изкачването на връх Отортен, като в една долинка оставят излишната си храна и оборудване, които ще им бъдат необходими за връщането. На другата сутрин групата тръгва към върха, като планът им бил да го изкачат и да прекарат следващата нощ от другата страна на Урал. Но, времето се влошава и снежна буря ги принуждава да се спуснат за нощувка в долината Ауспии. На 1 февруари планинарите започват изкачване на връх Холатчахъл и остават да пренущуват в безименен до този момент проход. На 12 февруари се е очаквало групата да достигне крайната си дестинация село Вижай и да пусне официална телеграма за постижението си. Експедицията не се завръща в уговорения срок. В подобни случаи се изчаква няколко дни, защото е възможно метерологични проблеми да забавят начинанието. На 17 февруари служители на туристическия клуб, в който членували младежите, се свързали със село Вижай, за да попитат дали се е завърнала групата. Отговорът бил отрицателен. На 20 февруари властите изпращат екипи да търсят експедицията по маршрута. По-късно които осигуряват вертолети и самолети. На 25 февруари е открита палатка разкъсана отвътре -навън, а следи от стъпки водели към близка гора, където се губели. От намерените вещи и документи станало ясно че това е била палатка на групата на Дятлов. На следващия ден под голям кедър спасителите намират разсъблечените тела на Дорошенко и Кривонищенко. Двамата били боси, само по долно бельо до неголямо огнище, а клоните на кедъра били отчупени на височина 4-5 метра. На около 300 метра от кедъра в посока палатковия лагер било открито тялото на Игор Дятлов, а по-късно с помощта на следово куче са намерени телата на Зинаида Колмогорова и Рустем Слободин с рана на главата, за която лекарите твърдят че не е била смъртоносна. Общото за всички било, че телата им били застинали в пози сякаш искат да се върнат в палатката. Телата на останалите участници в експедицията са открити чак след два месеца. На 4 май под четириметров сняг близо до ручей в същата гора са открити телата на Николай Тибо-Бриньол, Людмила Дубинина, Александър Колеватов и Семьон Золотарьов. Веднага след намирането на първите пет тела е образувано следствие, което стига до извода, че не са открити смъртоносни наранявания и планинарите са загинали от измръзване. Но, всичко се променя след откриването на останалите четири тела. Тибо-Бриньол, също както Слободин, имал черепни травми, но в пъти по-жестоки. Гърдите на Золотарев и Дубинина били смачкани, което е причинило масивни вътрешни наранявания. Според съдебния екдсперт д-р Борис Возрождений нужната сила да се нанесат подобни травми е изключително голяма – като при автомобилна катастрофа. \r\nПървоначалните подозрения падат върху местните хора от народността манси. Предполагало се е, че те са ги нападнали, защото групата е навлязла в териториите им и са нарушили покоя на техните божества. Връх Холатчахъл на мансийски се превежда като „Мъртвия връх”. Но тъй като не са открити следи от други хора или борба, тази версия отпаднала. Делото е приключено с официално становище – „неизвестна непреодолима сила” и впоследствие засекретено. При погребението на жертвите, близките им твърдят, че по кожата на телата е имало кафяви отенъци като при облъчване с радиация. Направените тестове на дрехите им потвърждават това твърдение. Фактът води до хипотезите за  извънземна атака или военен експеримент. Версиите за силен вятър или паднала лавина са отхвърлени от следователите. Търсачите на сензации споменават като причина за трагедията даже политическа диверсия, и дори среща със Сибирски снежен човек. Според една от последните хипотези причината за смъртта на младежите би могла да бъде болест с кратък инкубационен период, причиняваща психическо разстройство. Възобновеното следствие все още не е отговорило на загадката. А, на поставената през 1963 г. мемориална плоча в безимения проход е записано, че местността носи името на Игор Дятлов.", "date": "2020.02.02", "title": "Мистерията Дятлов чака отговор 61 години"}
{"url": "https://standartnews.com/regionalni/moleben-za-dzhd-otsluzhvat-v-troyanskiya-manastir-413536.html", "text": "Днес в Троянската света обител се отслужва молебен за дъжд. Денят не е избран случайно. Днес църквата отбелязва празника Сретение Господне - един от четирите празника, посветени на Божията майка и един от дванадесетте велики празници през годината. Въпреки приятно топлите за февруари температури, местните жители на Орешак, Троян и района са притеснени от липсата сняг, което означава безводие напролет.", "date": "2020.02.02", "title": "Молебен за дъжд отслужват в Троянския манастир"}
{"url": "https://standartnews.com/svyat/novi-vizovi-pravila-v-es-ot-2-fevruari-413509.html", "text": "Нови визови правила в ЕС от 2 февруари. Те улесняват кандидатстването за получаване на виза за ЕС, както и туризма, търговията и бизнеса, като същевременно предоставят и повече ресурси за предотвратяване на рисковете от незаконна миграция и заплаха за вътрешната сигурност, съобщава сайтът на ЕС europa.eu, цитират от бТВ. Нищо не се променя обаче за страните, които пътуват безвизово до ЕС. Новите правила няма да засегнат Обединеното кралство, което вече не е част от ЕС. През 2019 г. те бяха променени, за да предоставят на британските граждани безвизово пътуване до ЕС след Брекзит. Новите правила за пътници от всички страни, нуждаещи се от визи, за да пътуват до ЕС. Понастоящем става дума за 105 страни, чиито граждани трябва да имат визи, за да могат да влизат в ЕС. Промените в правилата касаят краткосрочните визи за 22 страни от ЕС, влизащи в Шенген, както и от асоциирани страни, като Исландия, Лихтенщайн, Норвегия и Швейцария. Единна краткосрочнна виза, издадена от една от тези страни, позволява пътуване из всички останали за 90 дни в който и да 180-дневен период. Цената на издаване на визи се увеличава от 60 на 80 евро. За деца под 6 години е безплатно, а за малолетни между 6 и 12 години ще бъде наполовина от таксата за възрастни, тоест 40 евро. В допълнение сега става възможно страна членка на ЕС да премахне визовите разходи за непълнолетни между 6 и 18 години. Според промените на правилата ще има опростяване на процедурата за кандидатстване за визи. Молбите ще могат да се подават до 6 месеца преди планираното пътуване, вместо досегашните 3 месеца, което позволява на пътниците да планират по-добре пътуването си. Ще е по-лесно получаването на визи за многократно влизане в ЕС с по-дълга валидност, от 1 до 5 години, което ще спести на често пътуващите време и пари, защото те ще кандидатстват за нова виза не толкова често. По отношение на тези визи за многократно влизане в ЕС честите пътници с положителна визова предистория ще получават визи за многократно влизане с постепенно увеличаване на периода на валидност от 1 година до максимално 5 години. В повечето случаи молбите за визи ще могат да се подават директно от пътуващите в страната на пребиваване и ще могат да се попълват и подписват електронно. Досега се приемаха само хартиени молби. Това ще спести време и пари на пътуващите. Новите правила въвеждат нов механизъм, свързващ визовата политика и сътрудничеството по реадмисия на незаконни мигранти. Това внася важен елемент в дискусиите на ЕС с партньорски страни. Според новите правила Европейската комисия ще прави редовна оценка за това как страните, които не са членки на ЕС, сътрудничат по въпросите на реадмисията. Промените във визовите правила бяха одобрени от Европейския парламент и Европейския съвет миналия юни. От 2009 г. броят на молбите за виза за ЕС се увеличи с 57 процента от 10,2 милиона на над 16 милиона през 2018 г. В същото време процедурите за кандидатстване си останаха непроменени от 2010 г. и за ЕС бе необходимо те да бъдат направени по-малко тромави, като същевременно се запази същото ниво на сигурност и контрол.    ", "date": "2020.02.02", "title": "Нови визови правила в ЕС от 2 февруари"}
{"url": "https://standartnews.com/svyat/trima-zaginakha-pri-strelba-v-toronto-413539.html", "text": "При стрелба в апартамент в Торонто са били убити трима души, а други двама са ранени, съобщава в Туитър местната полиция. Информация за самоличността на жертвите или мотивът за нападението все още няма, но се съобщава, че насилието се е случило в онлайн наето жилище на Airbnb в центъра на града. Говорител на полицията заяви, че загиналите са млади мъже на 22, 20 и 19 години. На 31 октомври миналата година въоръжен мъж откри огън на домашно парти в Оринда, Калифорния, което беше под наем на Airbnb. Четирима мъже и една жена бяха убити.  ", "date": "2020.02.02", "title": "Трима загинаха при стрелба в Торонто"}
{"url": "https://standartnews.com/svyat/20-stpkani-do-smrt-zaradi-blagosloveno-maslo-413529.html", "text": "Най-малко 20 души в Танзания бяха стъпкани до смърт при блъсканица по време на църковна служба на стадион в северната част на страната, предава AFP, съобщи \"Фокус\". Трагедията се случи, след като пастор Бонифас Мвампоса разлял на земята \"благословено масло\". Тълпата се втурнала да докосне маслото с надеждата да хората бъдат излекувани от болести. В блъсканицата най-малко 20 души били скъпкани. \r\n  \r\n\"Досега 20 души са загинали, но броят на смъртните случаи може да се увеличи, защото има много ранени\", заяви държавен служител.", "date": "2020.02.02", "title": "20 стъпкани до смърт заради благословено масло"}
{"url": "https://www.standartnews.com/sport/dzhokovich-izliza-za-17-a-titla-ot-golemiya-shlem-413513.html", "text": "Сръбската звезда в световния тенис Новак Джокович излиза днес от 10,30 ч (б.в.) срещу Доминик Тийм (Ав) в големия финал на Откритото първенство на Австралия. Това ще е 11-ия мач между двамата, като Ноле води с 6:4. Австриецът обаче е спечелил 4 от последните 5 мача с Ноле. Успех днес ще донесе на Джокович рекордна 8-ма купа в Мелбърн и общо 17-а от Големия шлем. Лидер в тази класация е Роджър Федерер  20, пред Рафаел Надал - 19. Победителят днес ще си тръгне с чек за 2,43 милиона долара. За финалистът остава половината. \r\n„Доминик ме победи при последния ни мач на финалите на АТП в Лондон. Преди няколко дни успя да спечели тук срещу Рафа в един страхотен двубой. Той определено е сред най-добрите в света и заслужава да бъде на финала в Мелбърн. Изглежда е подобрил значително играта си на твърди кортове, защото в началото на кариерата си предпочиташе повече да играе на бавни настилки“, коментира Джокович. \r\nЗа Ноле това е 26-ти финал в турнир от Големия шлем (16-9), докато Тийм ще излезе на подобен финал за едва трети път, след като в последните две години губи от Рафаел Надал в двубоя за трофея на „Ролан Гарос“. При победа утре австриецът ще се изкачи до рекордното за него 3-то място в ранглистата. \r\nОт началото на годината сърбинът няма загуба. Той спечели всичките си 6 двубоя на единично на новия отборен турнир ATP Cup, а също записа и 6 победи на Australian Open преди финала в неделя. Евроспорт ще излъчи двубоя наживо ог 10,30 ч. \r\n ", "date": "2020.02.02", "title": "Джокович излиза за 17-а титла от Големия шлем"}
{"url": "https://www.standartnews.com/sport/bayern-povede-v-bundesligata-413521.html", "text": "РБ Лайпциг сдаде лидерската позиция в Бундеслигата след домакинско равенство 2:2 с Борусия (Мьонхенгладбах). Лайпциг не успя да вземе трите точки и отстъпи първото място на Байерн (Мюнхен), който по-рано победи Майнц с 3:1. Баварците се настаниха на първото място с точка повече от Лайпциг, който вече заема втора позиция.Борусия (Дортмунд) е трети с 39, а Борусия (Мьонхенгладбах) остава на четвърто място на четири точки от лидера. Срещу Лайпциг футболистите на Борусия изиграха силно първо полувреме и поведеха с 2:0 след голове на Аласан Плеа и Йонас Хофман. Лайпциг се вдигна на щурм след почивката и Патрик Шик върна един гол в 50-а минута. Минута преди края Кристофер Нкунку изравни с мощен изстрел от разстояние и спаси точката за домакините.", "date": "2020.02.02", "title": "Байерн поведе в Бундеслигата"}
{"url": "https://standartnews.com/svyat/14-turisti-raneni-v-avstraliya-413542.html", "text": "Най-малко 14 туристи са ранени при произшествие с туристически автобус в Южна Австралия, предава телевизионният каналABC. Полицията е на мястото на „сериозното произшествие“, съобщават от полицията. Инцидентът е станал близо до градчето Сийл Бей.   Към мястото на произшествието е излетял медицински хеликоптер. Поне 14 от пътуващите в автобуса туристи са ранени. Степента на нараняванията им все още не е известно, не се съобщава и откъде идват туристите.", "date": "2020.02.02", "title": "14 туристи ранени в Австралия"}
{"url": "https://standartnews.com/svyat/turtsiya-nakhlu-v-siriya-413561.html", "text": "Поне 200 единици военна техника на турската армия, включително бронирани машини и танкове, преминаха границата със Сирия, съобщи Ал Арабия. Колоните с оборудване тръгват в посока провинциите Идлиб и Алепо. Командването на турските сили вече е обявило района на магистралата, свързваща сирийските градове Алепо и Латакия, за военна зона. На 28 януари през същия граничен пункт конвой от 30 военни превозни средства премина на територията на Арабската република, включително 12 бронирани превозни средства, превозващи материал и техническо оборудване. По-рано телевизионният канал Al Mayadeen информира, че напредналите части на сирийската армия обграждат от три страни наблюдателния пункт на турските военни в село Маар Хатат на юг от базата на терористичната група Джебхат ал Нусра югоизточно от Идлиб.", "date": "2020.02.02", "title": "Турция нахлу в Сирия"}
{"url": "https://standartnews.com/svyat/dvamata-blgari-ot-ukhan-veche-sa-vv-frantsiya-413562.html", "text": "Българските граждани, заявили, че искат да напуснат китайския град Ухан във връзка с разпространението на новия коронавирус, пристигнаха във Франция с френски самолет в рамките на общоевропейска операция, съобщават от външното министерство. Самолетът се приземи на летище в град Истр, Южна Франция в 15:32 ч., българско време, на 2 февруари 2020 г. На борда на самолета има 251 пътници от десетки националности. Веднага след пристигането във Франция е създадена  организация двамата български граждани да бъдат доведени в България с военнотранспортния самолет „Спартан“, придружавани от медицински екип от Военномедицинска академия. Те ще останат във ВМА под карантина. Очаква се военно-транспортният самолет „Спартан“ да излети, с двамата български граждани на борда за България, около 17 ч. българско време. Министерството на външните работи чрез посолствата ни в Пекин и Париж, както  и Генералното ни консулство в Шанхай, съдейства за заминаването на българските граждани от Китай. Общоевропейската операция по улесняване на гражданите на съответните държави, включително и българските, да напуснат Ухан бе организирана от френските власти в сътрудничество с властите на Китай.", "date": "2020.02.02", "title": "Двамата българи от Ухан вече са във Франция"}
{"url": "https://standartnews.com/svyat/vaksina-sreshchu-koronavirusa-shche-ima-do-6-mesetsa-413566.html", "text": "До шест месеца е възможно да бъде създадена ваксина за опасния китайски вирус, след като италиански учени успяха да изолират коронавируса. Съобщението за научния пробив дойде от министъра на здравеопазването на Италия Роберто Сперанца. Вирусът е бил изолиран в лабораториите на Националния институт по инфекциозни заболявания в Рим “Ладзаро Спаланцани”, където бяха приети преди дни двама китайски туристи със съмнение за заболяване. Италия е първата страна в Европа, успяла да изолира коронавируса. Резултатите ще бъдат предоставени на международните компетентни органи. Министърът на здравеопазването Роберто Сперанца каза: \"Изолирането на вируса дава много възможности за да бъде изучен и да се разбере по-добре какво може да се направи, за да се спре разпространението му. Той ще бъде предоставен на цялата международна общност. Сега ще бъде по-лесно да се осъществява лечението\".", "date": "2020.02.02", "title": "Ваксина срещу коронавируса ще има до 6 месеца"}
{"url": "https://www.standartnews.com/sport/kobrata-shche-pobedya-dzhoshua-413550.html", "text": "Къде и кога ще бъде зрелищната битка между Кубрат Пулев и Антъни Джошуа? И двамата боксьори очакват споразумението между техните мениджъри да стане факт. Преди три седмици Кобрата започна подготовка на Националната спортна база „Белмекен”. Най-успешният български професионален боксьор сподели любопитни моменти от настоящето и миналото си пред камерата на NOVA. \"Най-важното е да взема световната титла. Имам много сила и енергия. Ще победя Джошуа\", категоричен е Пулев. Боксовите мениджъри на двамата бокьори имаха срок до 31 януари да се споразумеят къде да се проведе мачът. Международната боксова федерация удължи срока до 14 февруари. Преговорите са в разгара си, а едни от спряганите дестинации за провеждане на мача са Великобритания, Турция и Катар. Боксовият сблъсък между Кобрата и Джошуа би трябвало да се проведе в края на май или началото на юни. \"5 месеца са напълно достатъчни, за да се подготвя. След последния ми мач прекъснах сериозните тренировки. Имах нужда от почивка. Влизам във форма много бързо. Трябва да изчистя грешките, които допусках\", каза Кобрата. През 2014 г. Кубрат Пулев загуби от Владимир Кличко в мач за световната титла, а през 2017 г. контузия го отказа от двубой именно срещу Джошуа.", "date": "2020.02.02", "title": "Кобрата: Ще победя Джошуа"}
{"url": "https://standartnews.com/svyat/rieka-evropeyska-stolitsa-na-kulturata-prez-2020-413524.html", "text": "Хърватският пристанищен град Риека официално пое щафетата на Европейска столица на културата през 2020 г. Въпреки проливния дъжд, няколко хиляди души присъстваха на многото спектакли в Риека, в които през целия ден участваха стотици артисти, танцьори и певци. Зрителите се насладиха на много концерти, един от които се състоя в историческата сграда на рибния пазар. Благодарение на инсталация с дължина 200 метра на авеню Корзо, жителите и гостите на града можаха да се запознаят и с новата история на Риека. Основното събитие, наречено \"Индустриална опера\", се състоя на пристанището в града, съобщава БНР. Проявата разказва историята на Риека и представя града като пристанище на многообразието. Под този девиз ще бъдат организирани културните прояви през цялата година. \r\n \r\nРиека е богат откъм историческо минало и е принадлежал на различни страни през 20 в. Днес градът залага на туризма и културните прояви, за да оздрави икономиката си. \r\n \r\nОсвен Риека, тази година и ирландският град Голуей е европейска столица на културата. Двата града получиха щафетата от Пловдив и италианския град Матера.", "date": "2020.02.02", "title": "Риека – Европейска столица на културата през 2020"}
{"url": "https://standartnews.com/biznes/spira-prodazhbata-na-mesechni-vinetki-za-tezhkotovarni-avtomobili-413538.html", "text": "От днес спира продажбата на месечнин електронни винетки за тежкотоварните автомобили над три тона и половина. Промяната е свързана с факта, че от 1 март се въвежка тол системата и тежкотоварните коли ще плащат на база изминато разстояние. 3115 км. автомагистрали и първокласни пътища влизат в границите на тол таксите. Останалите близо 17 хиляди от около 20 хиляди км. републикански пътища ще бъдат безплатни. На 24 февруари спира продажбата и на седмични винетки, а в края на месеца - на всички видове винетки за тежкотоварни автомобили.  ", "date": "2020.02.02", "title": "Спира продажбата на месечни винетки за тирове"}
{"url": "https://standartnews.com/biznes/sireneto-poskpva-zelenchutsite-poevtinyavat-413507.html", "text": "Сиренето поскъпва, зеленчуците поевтиняват. Това сочат данните на Държавната комисия по стоковите борси и тържищата (ДКСБТ). Като цяло тя отчита поскъпване на храните. Индексът на тържищните цени (ИТЦ), който отразява цените на хранителните стоки на едро, е скочил през последната седмица на януари с 0,5 на сто, до 1,605 пункта. От началото на годината ИТЦ се е повишил с 8,01 процента. Цената на оранжерийните домати се понижи тази седмица с 3 процента до 2,60 лева за килограм, а цената на оранжерийните краставици се увеличи с 24%, до 4,28 лева за килограм. Картофите поевтиняват с 2,7 на сто и се продават по 0,72 лева за килограм. Морковите поевтиняват с 18,8 на сто и се търгуват по 0,65 лева за килограм. Цената на зелето пада с 5,2 на сто до 0,55 лв./кг. Червените чушки поевтиняват с 5,6 на сто, средно до 2,72 лева. Ябълките поевтиняват с 6,7 на сто, до 1,12 лв./кг. Лимоните поскъпват с 1,0 процента и се продават по 2,12 лева за килограм. Бананите се предлагат по 2,15 лева за килограм; портокалите - по 1,30 лв./кг; мандарините поевтиняват с 1,2 на сто - до 1,69 лева за килограм. Кравето сирене поскъпва с 0,6 на сто и се търгува по 6,39 лв./кг; кашкавалът, тип \"Витоша\", се купува по 10,49 лв./кг. Олиото поскъпва с 2,0 на сто и се продава по 2,05 лева за литър. Пакетче краве масло от 125 грама се продава по 2,19 лева. Пилешкото се търгува по 4,10 лева за килограм на едро в края на седмицата. Захарта поскъпва с 1,6 на сто до 1,30 лв./кг. Брашното, тип \"500\", поскъпва с 3,3 на сто, до 0,95 лева/кг. Цената на ориза пада с една стотинка до 1,97 лева за килограм. Яйцата се продават средно по 0,21 лева за брой.    ", "date": "2020.02.02", "title": "Сиренето поскъпва, зеленчуците поевтиняват"}
{"url": "https://www.standartnews.com/sport/dzhokovich-s-rekordna-osma-titla-v-melbrn-413557.html", "text": "Сърбинът Новак Джокович защити успешно титлата си от Откритото първенство на Австралия по тенис. Днес той спечели турнира за рекорден осми път. На финала Ноле победи петия в схемата Доминик Тийм (Ав) с 6:4, 4:6, 2:6, 6:3, 6:4. Финалът на \"Род Лейвър Арина\" продължи 4 часа. Събринът има вече 17 титли от Големия шлем и общо 78. Успехът в Мелбърн ще върне Ноле на върха на световната ранглиста в понеделник и ще му донесе и чек за 2,45 млн. долара. За Тийм остава утешението, че вече ще е четвърти в света, но пък си тръгва с 1,7 млн. долара по-богат от Мелбърн. \"Поздравления за Доминик, ти беше много близо да спечелиш днес. Благодаря на моя екип и моето семейство. Коби Брайънт, един от моите ментори, почина миналата неделя. Нека бъдем близко до хората, които ни обичат. Това е любимият ми турнир и любимият ми корт и съм щастлив отново да държа трофея\", заяви при награждававането Новак.", "date": "2020.02.02", "title": "Джокович с рекордна осма титла в Мелбърн"}
{"url": "https://standartnews.com/biznes/v-sofiya-mozhe-da-platim-dantsite-si-onlayn-413572.html", "text": "Местните данъци и такси в София може да се плащат онлайн от днес, а от утре - в касите на районните данъчни отдели или по банков път, съобщават от Столичната община. Срокът, в който може да се ползва 5% отстъпка за данък сгради и данък МПС, е 30 април, при условие че цялата дължима сума се внесе наведнъж. До края на април е крайният срок и за първата вноска на такса битови отпадъци. Ако местните данъци и такси се плащат на части, има срокове, в които това трябва да се направи, без да се начислява лихва за забавяне. За данък недвижими имоти и данък МПС до 1 юли - първа вноска, и до 31 октомври - втора вноска. Такса битови отпадъци може да се плати на четири вноски - 30 април, 1 юли, 30 септември и 30 ноември. Плащането може да се извършва във всеки от 22-та данъчни отдела на Столичната община, независимо от адреса на имота или на задълженото лице. Всички каси разполагат и с ПОС устройства за плащане с дебитни или кредитни карти. Онлайн справки за дължимите местни налози и плащане може да се правят на страницата на Столична община. Съобщенията за дължимите данъци и такси по данъчните партиди ще бъдат отпечатани и разпратени до собствениците в следващите дни. Хората, които са се отказали от хартиени съобщения и са предоставили имейл, ще получат информация за местните си данъци и такси на електронната си поща.", "date": "2020.02.02", "title": "В София може да платим данъците си онлайн"}
{"url": "https://www.standartnews.com/sport/pentyuro-specheli-v-garmish-partenkirkhen-413559.html", "text": "Алекси Пентюро спечели петия за сезона гигантски слалом в Гармиш-Пертенкирхен (Гер). Французинът бе четвърти след първия манш, но с отличен втори взе втората си победа в дисциплината и общо 27-а за СК в кариерата си. Лидерът от I манш Лойк Мейар (Швейц) вкрайна сметка остана втори на 0,16 сек. Трети е Лейф Кристиян Хоген-Нестволд (Нор) на 0,24 сек. Звездата ни Алберт Попов кара само в първия манш и остана на под 0,9 сек от място във втория. В класирането за голямата световна купа продължава да води Хенрик Кристоферсен (Нор) - 877 т. Втори е Пентюро с 822, а трети е Килде с 820. За малката купа в гигантския слалом води Жар Кранец (Слвн) с 315 т, пред Кристоферсен - 289 и Пентюро - 272. Другата седмица при мъжете има слалом и паралелен гигантски слалом в Шамони (Фр).", "date": "2020.02.02", "title": "Пентюро спечели в Гармиш-Партенкирхен"}
{"url": "https://www.standartnews.com/sport/bogatashi-plashchat-za-bitka-khabib-makgregr-413553.html", "text": "Мениджърът на една от най-големите звезди в ММА твърди, че шейхове дават 100 милиона долара за реванш между звездите Хабиб Нурмагомедов и Конър Макгрегър, който да се състои в Саудитска Арабия. Али Абделазиз представлява непобедения шампион от Дагестан, който през 2018 година победи със събмишън Макгрегър и защити титлата си. В момента Хабиб се готви за тежка битка с Тони Фъргюсън през април и Абделазиз оставя настрани всички планове за бъдещето, защото знае, че \"El Cucuy\" е психопат. Али посъветва Макгрегър да започва да побеждава добри бойци, а след това да търси реванш. Ето какво още сподели Абделазиз в интервю пред TMZ: Конър Макгрегър няма как да получи шанс за титлата с победа над 37-годишен боец. Ако Макгрегър иска шанс, то тогава трябва да се бие с бойци като Гейджи. Трябва да се бие с млади бойци като Махачев, които идват с победи. Макгрегър се предтави добре, но не съм впечатлен. Да, битката между Хабиб и Макгрегър е огромна, но Хабиб си има принципи. Най-доброто за Хабиб е да се фокусира върху Фъргюсън. Ако гледаме ранглистата, то тогава след Тони е Гейджи. Ако Макгрегър си мисли, че е следващ, то тогава нека се бие с Гейджи. Бащата на Хабиб вече каза, че Конър трябва да побеждава бойци, които идват след победи. Срещнах се с хора от Саудитска Арабия, които дават 100 милиона за битка между Хабиб и Макгрегър в Саудитска Арабия. Те искат да дадат 100 милиона на Хабиб да се бие и срещу Мейуедър в Саудитска Арабия. Много е вероятно да видим Хабиб срещу Мейуедър. В момента мисля само за един човек, който е психопат и се казва Тони Фъргюсън. Трябва да го победим, защото в противен случаи тези приказки нямат смисъл. Кучката Макгрегър първо трябва да победи Гейджи и след това да иска шанс за титла.", "date": "2020.02.02", "title": "Богаташи плащат за нова битка Хабиб-Макгрегър"}
{"url": "https://www.standartnews.com/sport/italianski-uspekh-na-zhenskite-ski-v-sochi-413541.html", "text": "Италианката Федерика Бриньоне затвърди силната си форма в Световната купа по ски, като спечели супергигантския слалом в Сочи (Русия). Тя беше най-бърза на пистата \"Роза Хутор\" с 1:25.33 секунди и записа четвърта победа за сезона и 14-а в кариерата си. Втора на 20 стотни от секундата остана олимпийската шампионка в спускането от Пьончан 2018 София Годжа (Италия). Трета на 34 стотни се нареди Йоана Хелен (Швейцария), която изравни най-доброто класиране в кариерата си, след като се качи за първи път на подиума в спускането в Банско на 24 януари. Друга швейцарка Корине Сутер се класира четвърта на 42 стотни, а пета на 55 стотни завърши най-добрата от австрийките днес Щефани Фениер. Шестицата затвори световната вицешампионка от Шладминг 2013 Лара Гут-Бехрами (Швейцария) на 68 стотни от секундата зад победителката. Носителката на големия Кристален глобус през последните три години и действаща световна шампионка в дисциплината Микаела Шифрин (САЩ), която не участва в състезанието днес, остава лидерка в генералното класиране за сезона с 1225 точки, следвана от Бриньоне с 955 точки и с 830 точки от Петра Влъхова (Словакия), която също не се включи в старта в Сочи. Бриньоне поведе в подреждането за малката Световна купа в супергигантския слалом с 216 точки, пред Зутер с 200 точки и Шифрин със 186 точки. Идната седмица дамите са в Гармиш-Партенкирхен (Гер).", "date": "2020.02.02", "title": "Италиански успех на женските ски в Сочи"}
{"url": "https://www.standartnews.com/sport/totnm-udari-man-siti-s-20-413586.html", "text": "Манчестър Сити загуби с 0:2 гостуването си на Тотнъм, в мач от 25-ия кръг на английското футболно първенство и изостана на 22 точки от лидера в класирането Ливърпул. Световният и европейски клубен шампион е със 73 точки, сокато след поражението Сити остава с 51, с две повече от третия Лестър. Капитанът на „гражданите“ Фернандиньо изигра своя мач номер 300 за клуба, а неговият тим контролираше отначало събитията на терена. Тимът на Гуардиола можеше да поведе в 40-ата минута, след като получи дузпа. Агуеро бе повален в наказателното поле от Орие. Първоначално съдията не отсъди нищо, играта продължи, а аржентинецът остана да лежи на терена. Почти две минути по-късно дойде решението на системата за видеоповторения и бе отсъдена дузпа. Гюндоган застана зад топката и стреля, но вратаря Лорис спаси. В 60-ата минута гостите от Манчестър останаха с човек по-малко, след като Зинченко получи втори жълт картон и бе изгонен. Малко след това дебютантът Стивън Бергвайн откри резултата. Той получи топката на границата на наказателното поле я изстреля в мрежата. Холандецът се разписа с първия удар на Тотнъм към вратата на съперника. Осем минути по-късно южнокореецът Сон оформи крайното 2:0. фото ЕПА/БГНЕС", "date": "2020.02.02", "title": "Тотнъм удари Ман. Сити с 2:0"}
{"url": "https://www.standartnews.com/sport/milena-todorova-s-treti-medal-ot-svetovnoto-413588.html", "text": "Милена Тодорова спечели трети медал на световното първенство по биатлон за младежи и девойки в Ленцерхайде (Швейцария). Родената в Троян състезателка стигна до бронзовото отличие в преследването на 10 километра при девойките. Българката допусна две грешки в четирите стрелби и финишира на 48.4 секунди след победителката Анастасия Шевченко (Русия).Милена Тодорова не допусна грешка в първите две стрелби и беше втора след второто излизане от огневия рубеж, но след това сбърка два пъти. Все пак до края на състезанието тя успя да се пребори за място на почетната стълбичка.", "date": "2020.02.02", "title": "Милена Тодорова с трети медал от световното"}
{"url": "https://standartnews.com/sport/dzhokovich-izliza-za-17-a-titla-ot-golemiya-shlem-413513.html", "text": "Сръбската звезда в световния тенис Новак Джокович излиза днес от 10,30 ч (б.в.) срещу Доминик Тийм (Ав) в големия финал на Откритото първенство на Австралия. Това ще е 11-ия мач между двамата, като Ноле води с 6:4. Австриецът обаче е спечелил 4 от последните 5 мача с Ноле. Успех днес ще донесе на Джокович рекордна 8-ма купа в Мелбърн и общо 17-а от Големия шлем. Лидер в тази класация е Роджър Федерер  20, пред Рафаел Надал - 19. Победителят днес ще си тръгне с чек за 2,43 милиона долара. За финалистът остава половината. \r\n„Доминик ме победи при последния ни мач на финалите на АТП в Лондон. Преди няколко дни успя да спечели тук срещу Рафа в един страхотен двубой. Той определено е сред най-добрите в света и заслужава да бъде на финала в Мелбърн. Изглежда е подобрил значително играта си на твърди кортове, защото в началото на кариерата си предпочиташе повече да играе на бавни настилки“, коментира Джокович. \r\nЗа Ноле това е 26-ти финал в турнир от Големия шлем (16-9), докато Тийм ще излезе на подобен финал за едва трети път, след като в последните две години губи от Рафаел Надал в двубоя за трофея на „Ролан Гарос“. При победа утре австриецът ще се изкачи до рекордното за него 3-то място в ранглистата. \r\nОт началото на годината сърбинът няма загуба. Той спечели всичките си 6 двубоя на единично на новия отборен турнир ATP Cup, а също записа и 6 победи на Australian Open преди финала в неделя. Евроспорт ще излъчи двубоя наживо ог 10,30 ч. \r\n ", "date": "2020.02.02", "title": "Джокович излиза за 17-а титла от Големия шлем"}
{"url": "https://standartnews.com/biznes/3-mlrd-leva-shche-poluchat-zemedeltsite-ni-prez-2020-413552.html", "text": "Приблизително 3 млрд. лева подпомагане ще получат земеделските производители през 2020 г., през следващата седмица започва информационната кампания за директните плащания, предаде БНР. Срещите с фермерите ще се проведат във всички областни градове на страната като ще се обсъждат новите условия по схемите за директни плащания и подаването на заявления. Ще се дискутират и предстоящите приеми по програмата за развитие на селските райони, както и актуални въпроси по държавните помощи. Преди дни правителството одобри годишните разчети на фонд \"Земеделие\". Планирани са общо два милиарда и деветстотин милиона лева за финансиране на директните плащания на площ, пазарните мерки, програмата за селските райони и програмата за морско дело и рибарство. От тях 2 милиарда и 600 милиона са за сметка на ЕС, а 266 милиона лева от националния бюджет. Повече от половината от всички средства, 1,5 милиарда лева, ще бъдат разплатени по схемата за единно плащане на площ и за обвързани с производството плащания за животни, плодове, зеленчуци и други култури.", "date": "2020.02.02", "title": "3 млрд. лева ще получат земеделците ни през 2020"}
{"url": "https://standartnews.com/biznes/zimniyat-turisticheski-sezon-misiya-trudna-no-vzmozhna-413573.html", "text": "Сравнително топлото време, липсата на сняг и други трудности притесняват туристическия бизнес в зимните курорти, притесняват и министър Николина Ангелкова. Въпреки това, статистиката показва, че тази зима има ръст на чуждестранните туристи, сподели Ангелкова в интервю за Нова телевизия. Зимният сезон не протича съгласно очакванията, свързани най-вече със зимните спортове. Това, което мога да коментирам като данни, е че декември месец 2019 г. имаме над 480 000 чуждестранни туристи - това са 9% повече в сравнение с предходната година, каза Ангелкова. Според нея това на практика ни е помогнало да завършим с положително число 2019 година, която беше изключително трудна и с песимистични прогнози. \"Над 9 300 000 туристи са посетили страната ни миналата година, което е ръст от 0,4%\", обяви туристическият министър. \"Януари протича по-трудно за зимните ни курорти, основно разчитайки на изкуствен сняг, което прави почти невъзможно да се използва целия капацитет на ски пистите. Това се наблюдава в трите ни зимни курорта\", разкри тя. \"Нямаме индикации за отказали се туристи. В годините се опитваме да предлагаме комбинирани туристически продукти. Не случайно министерството се фокусира върху културния туризъм, балнео и спа туризма, вино и кулинария. Когато комбинираме туристическия продукт, макар и трудно, успяваме да адресираме това предизвикателство. Надяваме се да постигнем миналогодишните резултати, но определено ще бъде изключително трудно\", смята министърът. \"Непрекъснато следим какво се случва по зимните курорти. По отношение на лифтовете, ски пистите и другите съоръжения, през 2015 година приехме наредба за информационната обезпеченост, за да може да се контролира максимално тяхното използване. Заедно с КЗП следим дали операторите спазват тези изисквания. Изключително е важно всички, които ползват тези съоръжения, да слушат какво им се казва\", предупреди Ангелкова.", "date": "2020.02.02", "title": "Сняг няма, но туристи - бол"}
{"url": "https://www.standartnews.com/sport/sport-i-futbol-po-televiziyata-na-2-fevruari-413523.html", "text": "Спорт и футбол по телевизиите в България: 10:00 ч. Ски, Супер-Г, жени, Евроспорт 2 10:30 ч. Тенис, Джокович - Тийм, Евроспорт 1 11,20 ч Ски, Гиг.сл, мъже 1 манш, Евроспорт 2 13:00ч. Леганес - Реал Сосиедад Sport+ HD/Max Sport 4 \r\n \r\n13:30ч. Ювентус - Фиорентина Max Sport 3 \r\n14:00 ч, Ски, Гиг.Сл, мъже, втори манш, Евроспорт 2 \r\n15:00ч. Ейбар - Реал Бетис Sport+ HD/Max Sport 4 \r\n \r\n16:00ч.Ница - Лион RING \r\n \r\n16:00ч. Бърнли - Арсенал Diema Sport 2 \r\n \r\n16:00ч. Лацио - СПАЛ  Max Sport 3 \r\n \r\n16:00ч. Милан - Верона Max Sport 2 \r\n \r\n16:30ч. Кьолн - Фрайбург Eurosport 2 \r\n \r\n17:00ч. Атлетик Билбао - Хетафе Sport+ HD/Max Sport 4 \r\n \r\n17:45ч. Аякс - ПСВ Айндховен Max Sport 1 \r\n \r\n18:30ч. Тотнъм - Манчестър Сити Diema Sport 2 \r\n \r\n19:00ч. Падерборн - Ваолфсбург Erosport 2 \r\n \r\n19:00ч. Лече - Торино Max Sport 3 \r\n \r\n19:30ч. Севиля - Алавес Sport+ HD/Max Sport 4 \r\n \r\n21:45ч. Удинезе - Интер Max Sport 3 \r\n \r\n22:00ч. Бордо - Марсилия RING \r\n \r\n22:00ч. Барселона - Леванте Sport+ HD/Max Sport 4", "date": "2020.02.02", "title": "Спорт и футбол по телевизията на 2 февруари"}
{"url": "https://www.standartnews.com/sport/braziltsi-iskat-zashchitnik-na-levski-413522.html", "text": "Бразилският гранд Сантос е отправил оферта към Левски за бранителя - Нуно Рейш, съобщава “Goal.com”. Към момента преговорите са в ранна фаза, но интересът към португалеца е сериозен. \r\n \r\n29-годишният защитник вече 2 сезона е в Левски, след като бе привлечен от Витория Сетубал през 2018 година. Той е основна част в отбора на Петър Хубчев, който няма много опции в центъра на отбраната, респективно “сините” ще се разделят с него само при доста добра оферта. На този етап обаче от Сантос предпочитат да вземат Рейш под наем с опция за откупуване. Треньорът на бразилците - Жезуал Ферейра спешно търси подсилване на защитата, защото в момента разполага само с двама играчи в тази зона - Луан Перес и Луис Фелипе - тъй като Лукас Варисимо и Фелипе Агилар са контузени, а Густаво Енрике премина във Фламенго.", "date": "2020.02.02", "title": "Бразилци искат защитник на Левски"}
{"url": "https://standartnews.com/biznes/174-mlrd-dolara-shche-boryat-koronavirusa-v-kitay-413569.html", "text": "Централната банка на Китай ще налее 1,2 трилиона юана (174 милиарда долара) в подкрепа на икономиката, пострадала от епидемията от вирусна пневмония, предадоха световните агенции. Тази операция ще бъде извършена на 3 февруари, когато китайските финансови пазари отворят отново след дългата ваканция за Лунната нова година, която бе удължена заради новия коронавирус, посочва АФП. Парите ще постъпят на пазарите чрез обратни репо сделки, уточнява \"Ройтерс\". Съобщението е публикувано днес на сайта на банката. В него се допълва, че общата ликвидност в банковата система ще бъде с 900 милиарда юана по-висока спрямо същия период на 2019 година.", "date": "2020.02.02", "title": "174 млрд. долара ще борят коронавируса в Китай"}
{"url": "https://standartnews.com/sport/bayern-povede-v-bundesligata-413521.html", "text": "РБ Лайпциг сдаде лидерската позиция в Бундеслигата след домакинско равенство 2:2 с Борусия (Мьонхенгладбах). Лайпциг не успя да вземе трите точки и отстъпи първото място на Байерн (Мюнхен), който по-рано победи Майнц с 3:1. Баварците се настаниха на първото място с точка повече от Лайпциг, който вече заема втора позиция.Борусия (Дортмунд) е трети с 39, а Борусия (Мьонхенгладбах) остава на четвърто място на четири точки от лидера. Срещу Лайпциг футболистите на Борусия изиграха силно първо полувреме и поведеха с 2:0 след голове на Аласан Плеа и Йонас Хофман. Лайпциг се вдигна на щурм след почивката и Патрик Шик върна един гол в 50-а минута. Минута преди края Кристофер Нкунку изравни с мощен изстрел от разстояние и спаси точката за домакините.", "date": "2020.02.02", "title": "Байерн поведе в Бундеслигата"}
{"url": "https://standartnews.com/sport/sport-i-futbol-po-televiziyata-na-2-fevruari-413523.html", "text": "Спорт и футбол по телевизиите в България: 10:00 ч. Ски, Супер-Г, жени, Евроспорт 2 10:30 ч. Тенис, Джокович - Тийм, Евроспорт 1 11,20 ч Ски, Гиг.сл, мъже 1 манш, Евроспорт 2 13:00ч. Леганес - Реал Сосиедад Sport+ HD/Max Sport 4 \r\n \r\n13:30ч. Ювентус - Фиорентина Max Sport 3 \r\n14:00 ч, Ски, Гиг.Сл, мъже, втори манш, Евроспорт 2 \r\n15:00ч. Ейбар - Реал Бетис Sport+ HD/Max Sport 4 \r\n \r\n16:00ч.Ница - Лион RING \r\n \r\n16:00ч. Бърнли - Арсенал Diema Sport 2 \r\n \r\n16:00ч. Лацио - СПАЛ  Max Sport 3 \r\n \r\n16:00ч. Милан - Верона Max Sport 2 \r\n \r\n16:30ч. Кьолн - Фрайбург Eurosport 2 \r\n \r\n17:00ч. Атлетик Билбао - Хетафе Sport+ HD/Max Sport 4 \r\n \r\n17:45ч. Аякс - ПСВ Айндховен Max Sport 1 \r\n \r\n18:30ч. Тотнъм - Манчестър Сити Diema Sport 2 \r\n \r\n19:00ч. Падерборн - Ваолфсбург Erosport 2 \r\n \r\n19:00ч. Лече - Торино Max Sport 3 \r\n \r\n19:30ч. Севиля - Алавес Sport+ HD/Max Sport 4 \r\n \r\n21:45ч. Удинезе - Интер Max Sport 3 \r\n \r\n22:00ч. Бордо - Марсилия RING \r\n \r\n22:00ч. Барселона - Леванте Sport+ HD/Max Sport 4", "date": "2020.02.02", "title": "Спорт и футбол по телевизията на 2 февруари"}
{"url": "https://www.standartnews.com/sport/ronaldo-izravni-rekord-413593.html", "text": "Кристиано Роналдо стигна до пореден рекорд с екипа на Ювентус. Днес петкратният носител на Златната топка се разписа на два пъти от дузпа при успеха с 3:0 над Фиорентина, като победата увеличи още повече аванса на „бианконерите” пред Интер в Серия А. 34-годишният нападател се разписа в девети пореден мач, като серията продължава от 1-и декември. По този начин CR7 изравни рекорд от Давид Трезеге, който също играеше за „старата госпожа” в началото на века. Най-дългата поредица от отбелязани голове се държи от Габриел Батистута, който се разписва в 11 поредни мача за Фиорентина през 1994-а година.", "date": "2020.02.02", "title": "Роналдо изравни рекорд"}
{"url": "https://standartnews.com/sport/bogatashi-plashchat-za-bitka-khabib-makgregr-413553.html", "text": "Мениджърът на една от най-големите звезди в ММА твърди, че шейхове дават 100 милиона долара за реванш между звездите Хабиб Нурмагомедов и Конър Макгрегър, който да се състои в Саудитска Арабия. Али Абделазиз представлява непобедения шампион от Дагестан, който през 2018 година победи със събмишън Макгрегър и защити титлата си. В момента Хабиб се готви за тежка битка с Тони Фъргюсън през април и Абделазиз оставя настрани всички планове за бъдещето, защото знае, че \"El Cucuy\" е психопат. Али посъветва Макгрегър да започва да побеждава добри бойци, а след това да търси реванш. Ето какво още сподели Абделазиз в интервю пред TMZ: Конър Макгрегър няма как да получи шанс за титлата с победа над 37-годишен боец. Ако Макгрегър иска шанс, то тогава трябва да се бие с бойци като Гейджи. Трябва да се бие с млади бойци като Махачев, които идват с победи. Макгрегър се предтави добре, но не съм впечатлен. Да, битката между Хабиб и Макгрегър е огромна, но Хабиб си има принципи. Най-доброто за Хабиб е да се фокусира върху Фъргюсън. Ако гледаме ранглистата, то тогава след Тони е Гейджи. Ако Макгрегър си мисли, че е следващ, то тогава нека се бие с Гейджи. Бащата на Хабиб вече каза, че Конър трябва да побеждава бойци, които идват след победи. Срещнах се с хора от Саудитска Арабия, които дават 100 милиона за битка между Хабиб и Макгрегър в Саудитска Арабия. Те искат да дадат 100 милиона на Хабиб да се бие и срещу Мейуедър в Саудитска Арабия. Много е вероятно да видим Хабиб срещу Мейуедър. В момента мисля само за един човек, който е психопат и се казва Тони Фъргюсън. Трябва да го победим, защото в противен случаи тези приказки нямат смисъл. Кучката Макгрегър първо трябва да победи Гейджи и след това да иска шанс за титла.", "date": "2020.02.02", "title": "Богаташи плащат за нова битка Хабиб-Макгрегър"}
{"url": "https://standartnews.com/sport/braziltsi-iskat-zashchitnik-na-levski-413522.html", "text": "Бразилският гранд Сантос е отправил оферта към Левски за бранителя - Нуно Рейш, съобщава “Goal.com”. Към момента преговорите са в ранна фаза, но интересът към португалеца е сериозен. \r\n \r\n29-годишният защитник вече 2 сезона е в Левски, след като бе привлечен от Витория Сетубал през 2018 година. Той е основна част в отбора на Петър Хубчев, който няма много опции в центъра на отбраната, респективно “сините” ще се разделят с него само при доста добра оферта. На този етап обаче от Сантос предпочитат да вземат Рейш под наем с опция за откупуване. Треньорът на бразилците - Жезуал Ферейра спешно търси подсилване на защитата, защото в момента разполага само с двама играчи в тази зона - Луан Перес и Луис Фелипе - тъй като Лукас Варисимо и Фелипе Агилар са контузени, а Густаво Енрике премина във Фламенго.", "date": "2020.02.02", "title": "Бразилци искат защитник на Левски"}
{"url": "https://standartnews.com/sport/kobrata-shche-pobedya-dzhoshua-413550.html", "text": "Къде и кога ще бъде зрелищната битка между Кубрат Пулев и Антъни Джошуа? И двамата боксьори очакват споразумението между техните мениджъри да стане факт. Преди три седмици Кобрата започна подготовка на Националната спортна база „Белмекен”. Най-успешният български професионален боксьор сподели любопитни моменти от настоящето и миналото си пред камерата на NOVA. \"Най-важното е да взема световната титла. Имам много сила и енергия. Ще победя Джошуа\", категоричен е Пулев. Боксовите мениджъри на двамата бокьори имаха срок до 31 януари да се споразумеят къде да се проведе мачът. Международната боксова федерация удължи срока до 14 февруари. Преговорите са в разгара си, а едни от спряганите дестинации за провеждане на мача са Великобритания, Турция и Катар. Боксовият сблъсък между Кобрата и Джошуа би трябвало да се проведе в края на май или началото на юни. \"5 месеца са напълно достатъчни, за да се подготвя. След последния ми мач прекъснах сериозните тренировки. Имах нужда от почивка. Влизам във форма много бързо. Трябва да изчистя грешките, които допусках\", каза Кобрата. През 2014 г. Кубрат Пулев загуби от Владимир Кличко в мач за световната титла, а през 2017 г. контузия го отказа от двубой именно срещу Джошуа.", "date": "2020.02.02", "title": "Кобрата: Ще победя Джошуа"}
{"url": "https://standartnews.com/sport/dzhokovich-s-rekordna-osma-titla-v-melbrn-413557.html", "text": "Сърбинът Новак Джокович защити успешно титлата си от Откритото първенство на Австралия по тенис. Днес той спечели турнира за рекорден осми път. На финала Ноле победи петия в схемата Доминик Тийм (Ав) с 6:4, 4:6, 2:6, 6:3, 6:4. Финалът на \"Род Лейвър Арина\" продължи 4 часа. Събринът има вече 17 титли от Големия шлем и общо 78. Успехът в Мелбърн ще върне Ноле на върха на световната ранглиста в понеделник и ще му донесе и чек за 2,45 млн. долара. За Тийм остава утешението, че вече ще е четвърти в света, но пък си тръгва с 1,7 млн. долара по-богат от Мелбърн. \"Поздравления за Доминик, ти беше много близо да спечелиш днес. Благодаря на моя екип и моето семейство. Коби Брайънт, един от моите ментори, почина миналата неделя. Нека бъдем близко до хората, които ни обичат. Това е любимият ми турнир и любимият ми корт и съм щастлив отново да държа трофея\", заяви при награждававането Новак.", "date": "2020.02.02", "title": "Джокович с рекордна осма титла в Мелбърн"}
{"url": "https://standartnews.com/sport/italianski-uspekh-na-zhenskite-ski-v-sochi-413541.html", "text": "Италианката Федерика Бриньоне затвърди силната си форма в Световната купа по ски, като спечели супергигантския слалом в Сочи (Русия). Тя беше най-бърза на пистата \"Роза Хутор\" с 1:25.33 секунди и записа четвърта победа за сезона и 14-а в кариерата си. Втора на 20 стотни от секундата остана олимпийската шампионка в спускането от Пьончан 2018 София Годжа (Италия). Трета на 34 стотни се нареди Йоана Хелен (Швейцария), която изравни най-доброто класиране в кариерата си, след като се качи за първи път на подиума в спускането в Банско на 24 януари. Друга швейцарка Корине Сутер се класира четвърта на 42 стотни, а пета на 55 стотни завърши най-добрата от австрийките днес Щефани Фениер. Шестицата затвори световната вицешампионка от Шладминг 2013 Лара Гут-Бехрами (Швейцария) на 68 стотни от секундата зад победителката. Носителката на големия Кристален глобус през последните три години и действаща световна шампионка в дисциплината Микаела Шифрин (САЩ), която не участва в състезанието днес, остава лидерка в генералното класиране за сезона с 1225 точки, следвана от Бриньоне с 955 точки и с 830 точки от Петра Влъхова (Словакия), която също не се включи в старта в Сочи. Бриньоне поведе в подреждането за малката Световна купа в супергигантския слалом с 216 точки, пред Зутер с 200 точки и Шифрин със 186 точки. Идната седмица дамите са в Гармиш-Партенкирхен (Гер).", "date": "2020.02.02", "title": "Италиански успех на женските ски в Сочи"}
{"url": "https://www.standartnews.com/chudesata_na_balgariya/nisha-v-popski-zid-krila-pushkata-na-petko-voyvoda-413531.html", "text": "  \r\n \r\nКой точно е положил в ръцете на капитан Петко войвода най-модерната за времето си пушка -„Уинчестър“, модел 1866 г., има значение главно за историците. Някои от тях и до днес спорят върху двете най-разпространени хипотези. Първата е подарък на войводата от италианския революционер и негов учител в борбата за свобода Джузепе Гарибалди. Втората - знак на благодарност от руския император Александър ІІ към \r\n \r\n \r\n  \r\nПетко войвода със сигурност е имал подарък от руския император. Но, докато доказателствата дали наистина става въпрос за оръжие са по-скоро в сферата на логиката, то за иконата на Богородица със сребърен обков са безспорни. \r\nНа гърба й пише, че принадлежи на рода Петкови от Варна, където именитият войвода живее след Освобождението до смъртта си. А се знае, че през 1879 г. Петко Войвода е бил представен на Александър II от ген. Скобелев, който го е поканил да му гостува в Русия след разпускането на четата. Императорът го произвежда в чин капитан от руската армия, дава му орден за храброст \"Георгиевски кръст\" за участието във войната и имение от 160 000 декара в Киевска губерния, което Петко продава и се връща в България. \r\nНезависимо от кого е подарък, историята на пушката е прелюбопитна. Прочутият закрилник на родопчани по времето на Сенклеровия бунт 1878 година е предал оръжието си на сбогуване на устовския свещеник Атанас Келпетков (1856–1926 г.), който е бил негов секретар през тази размирна година, разказа преди 7 г. пред \"Смолян днес\" внукът на попа-комита, 80-годишният Атанас Попатанасов. Руснаците възложили на проверения в битките поборник Петко Киряков охраната на християнското население в Родопите от турски войски, башибозушки и дезертьорските формирования на английския полковник Сенклер. Четата на Петко успешно защитавала жителите в районите на Чепеларе, Широка лъка и другите християнски села до края на 1878 г., когато тази отговорност е поверена на руски гарнизон, който идва в Рупчос. За да опази пушката, \r\n \r\n \r\n \r\nв нарочно скривалище в дебелата каменна зидария на своя дом в Устово, останало след несправедливия Берлински договор в пределите на Османската империя. Когато след години във връзка с нов градеж се наложило да се развали покривът на свещеническия дом, майсторът от Райково, който също се казвал Петко, открил в зидарията пушката. Възрастният вече свещеник-революционер му я дал с думите „За спомен от Петко на Петко…“. \r\n Впоследствие потомците на майстора-дюлгерин пазят оръжието. През 1923 г. то е в ръцете на уста Петко Христов. Майсторът бди над пушката в дома си почти три десетилетия, след което през 1952 г. я предава на Историческия музей \"Стою Шишков\" в Смолян, където се съхранява и до днес. Тя кара сърцето на всеки българин да тупти. Доказателството е небивалият интерес, който оръжието предизвика в Хасково. На 5 декември 2019 г. музеят в Града на Богородица откри временна експозиция, посветена на 175 години от рождението на Капитан Петко Войвода. Централният експонат бе легендарната пушка, предоставена от смоленския музей. Сега оръжието поема към морската столица, за да разкаже историята на капитан Петко войвода на варненци. А тя е невероятна. Малцина знаят, че именитият Петко Войвода, участник във всички етапи на борбата за Освобождение на България - хайдутството, четничеството и Руско-турската освободителна война, е признат за капитан цели два пъти. Първият път е след участието на \r\n \r\n \r\n \r\nвъв въстанието на остров Крит. Едва 22-годишен, но близък приятел на Гарибалди и негов ученик за методите на революционната борба със своята чета Петко е победител в 21 сражения, от които 5 особено кръвопролитни. По случай 160-годишнината от рождението на войводата на 2 декември 2004 г., на хълма Джаниколо в Рим е открит негов паметник, направен от проф. Валентин Старчев, редом с този на Джузепе Гарибалди. \r\nВтория път е признат за капитан в Русия, когато ген. Скобелев го представя на император Александър II. \r\nИзвестен е нелепият край на войводата в родината. След завръщането си от Русия Петко е оклеветен за опит за атентат срещу министър-председателя Стефан Стамболов. Синът му от първия брак с гъркинята Елена, който бил при него във Варна, е екстрадиран от България, а имотите, купени с парите на баща му, са конфискувани. Твърди се, че при обиск в дома им градоначалникът Спас Турчев заграбва и спестяванията на войводата – 110 акции на стойност 44 000 златни лева и още ценни книжа за около 16 000 златни лева, придобити от продажбата на имението, с които войводата е подсигурил старините си. Хвърлен е в килия. \r\n \r\n \r\n \r\nот 27 юли до 15 декември 1892 г., във варненската тъмница Ичкале (подземията на старите римски терми), след което е интерниран в Трявна. След падането на Стамболов на 18 май 1894 г. той се връща във Варна и отново прави опити да създава чети. Умира в бедност и забрава на 7 февруари 1900 г. Погребан е във Варна.   \r\n \r\nПетко Кирков Каракирков е роден на 18 декември (6 декември по стар стил) 1844 г. в българското с. Доганхисар - на около 25 километра от Дедеагач в Беломорска Тракия. На четмо и писмо на български, но с гръцки букви, се учи при даскал Лефтер в родното си село. Майка му Груда, която е от съседното с. Тахтаджик и баща му е Кирко Каракирков имат многобройна челяд – Петко има 8 братя и сестри. Бил много висок и едър, пъргав, разсъдлив и хитър, но с кротък нрав. Често пеел родопската песен за Делю войвода и обичал да играе на хорото. На 6 май (Гергьовден) през 1861 г. Петко оставя семейството си и излиза в гората като предводител на хайдушка чета, тръгнала да мъсти заради убитите от турци негов брат и братовчед. Скоро целта е постигната. Водените от Петко седем момчета хайдути ликвидират убийците и главния виновник бахшибейския чифликчия Мехмед Кеседжи бей. Само след около месец при село Бахшибей четата разбива турската потеря, водена от известен в околията с жестокостта си кърагалар, като убива двама и тежко ранява още неколцина турци. А след още две успешни битки през август, същата година, четата става легендарна. Поне 101 са успешните сражения срещу османските поробитили, които е водил Петко Войвода и на-малко 33 са нанесените му рани, от които той все оцелява.   \r\n \r\nКапитан Петко Войвода има три девиза, които спазва през целия си живот. „Свобода, равенство, братство\", „Момчета, работете за свободата на отечеството ни\" и „Да не се делим ни в лошо, ни в благатко време\", разказа преди време пред \"Стандарт\" неговата родственица Пенка Чакалова-Генева, издала четири книги в знак на обич и признателност към брата на своя дядо Митрю. Тя силно иска като народ да следваме поне третия девиз на великия българин.", "date": "2020.02.02", "title": "Ниша в попски зид крила пушката на Петко войвода"}
{"url": "https://www.standartnews.com/sport/biletite-za-superboul-2020-minakha-stignakha-24-000-413590.html", "text": "\"Канзас Сити Чийфс\" и \"Сан Франциско Фортинайнърс\" излизат тази нощ в 54-ия финал по американски футбол Супербоул на стадион \"Хард рок\" в Маями. Двубоят започва в 01:30 часа наше време. Спекулантите виждат във феновете на „вождовете” истинска дойна крава. Все пак малцина са склонни да рискуват и да се обзаложат, че ще преживеят нова евентуална половинвековна пауза. Докато феновете на Сан Франциско са сред най-заможните в Америка и респективно – готови да се бръкнат дълбоко за да гледат любимия си тим. В момента продаваните на вторичния пазар билети са със средна стойност над $8000. Най-евтините налични се предлагат за по $3995, като е налично и разсрочено плащане на 12 равни месечни вноски. Което ги оскъпява с „нищожните” 28.5%. Най-скъпо се предлагат местата зад скамейката на Сан Франциско. Повечето билети за централните три сектора се предлагаха между $13 440 и $16 800, но в четвъртък започнаха да се появяват и оферти, достигащи $24 000! Това е специалният ден на американския спорт и на цяла Америка. Денят, в който средно всеки трети американец сяда пред телевизора, за да гледа мача, рекламите и шоуто на полувремето. \r\nСигурно сте чували още, че това е денят, в който се изяжда най-голямо количество вредна храна, купуват се най-много успокоителни, ползват се най-много отпуски и болнични за следващия ден. \r\nВ САЩ няма по-гледано и обсъждано единично събитие от Супербоул. За добро или лошо този мач се е превърнал в културен феномен за Съединените щати. Той и самата игра - интересна, вълнуваща, непредсказуема, но на моменти и жестока, приличаща много на начина на живот отвъд океана. \r\nХимнът преди мача ще изпълни набиращата популярност Деми Ловато, а на полувремето ще се вихрят живеещата в Маями Дженифър Лопес и Шакира. В изпълнението им ще бъде почетена паметта на Коби Брайънт, който почина миналата неделя в катастроха с хеликоптера си.", "date": "2020.02.02", "title": "Билетите за Супербоул 2020 стигнаха $ 24 000"}
{"url": "https://standartnews.com/sport/pentyuro-specheli-v-garmish-partenkirkhen-413559.html", "text": "Алекси Пентюро спечели петия за сезона гигантски слалом в Гармиш-Пертенкирхен (Гер). Французинът бе четвърти след първия манш, но с отличен втори взе втората си победа в дисциплината и общо 27-а за СК в кариерата си. Лидерът от I манш Лойк Мейар (Швейц) вкрайна сметка остана втори на 0,16 сек. Трети е Лейф Кристиян Хоген-Нестволд (Нор) на 0,24 сек. Звездата ни Алберт Попов кара само в първия манш и остана на под 0,9 сек от място във втория. В класирането за голямата световна купа продължава да води Хенрик Кристоферсен (Нор) - 877 т. Втори е Пентюро с 822, а трети е Килде с 820. За малката купа в гигантския слалом води Жар Кранец (Слвн) с 315 т, пред Кристоферсен - 289 и Пентюро - 272. Другата седмица при мъжете има слалом и паралелен гигантски слалом в Шамони (Фр).", "date": "2020.02.02", "title": "Пентюро спечели в Гармиш-Партенкирхен"}
{"url": "https://standartnews.com/sport/totnm-udari-man-siti-s-20-413586.html", "text": "Манчестър Сити загуби с 0:2 гостуването си на Тотнъм, в мач от 25-ия кръг на английското футболно първенство и изостана на 22 точки от лидера в класирането Ливърпул. Световният и европейски клубен шампион е със 73 точки, сокато след поражението Сити остава с 51, с две повече от третия Лестър. Капитанът на „гражданите“ Фернандиньо изигра своя мач номер 300 за клуба, а неговият тим контролираше отначало събитията на терена. Тимът на Гуардиола можеше да поведе в 40-ата минута, след като получи дузпа. Агуеро бе повален в наказателното поле от Орие. Първоначално съдията не отсъди нищо, играта продължи, а аржентинецът остана да лежи на терена. Почти две минути по-късно дойде решението на системата за видеоповторения и бе отсъдена дузпа. Гюндоган застана зад топката и стреля, но вратаря Лорис спаси. В 60-ата минута гостите от Манчестър останаха с човек по-малко, след като Зинченко получи втори жълт картон и бе изгонен. Малко след това дебютантът Стивън Бергвайн откри резултата. Той получи топката на границата на наказателното поле я изстреля в мрежата. Холандецът се разписа с първия удар на Тотнъм към вратата на съперника. Осем минути по-късно южнокореецът Сон оформи крайното 2:0. фото ЕПА/БГНЕС", "date": "2020.02.02", "title": "Тотнъм удари Ман. Сити с 2:0"}
{"url": "https://standartnews.com/sport/milena-todorova-s-treti-medal-ot-svetovnoto-413588.html", "text": "Милена Тодорова спечели трети медал на световното първенство по биатлон за младежи и девойки в Ленцерхайде (Швейцария). Родената в Троян състезателка стигна до бронзовото отличие в преследването на 10 километра при девойките. Българката допусна две грешки в четирите стрелби и финишира на 48.4 секунди след победителката Анастасия Шевченко (Русия).Милена Тодорова не допусна грешка в първите две стрелби и беше втора след второто излизане от огневия рубеж, но след това сбърка два пъти. Все пак до края на състезанието тя успя да се пребори за място на почетната стълбичка.", "date": "2020.02.02", "title": "Милена Тодорова с трети медал от световното"}
{"url": "https://standartnews.com/sport/biletite-za-superboul-2020-minakha-stignakha-24-000-413590.html", "text": "\"Канзас Сити Чийфс\" и \"Сан Франциско Фортинайнърс\" излизат тази нощ в 54-ия финал по американски футбол Супербоул на стадион \"Хард рок\" в Маями. Двубоят започва в 01:30 часа наше време. Спекулантите виждат във феновете на „вождовете” истинска дойна крава. Все пак малцина са склонни да рискуват и да се обзаложат, че ще преживеят нова евентуална половинвековна пауза. Докато феновете на Сан Франциско са сред най-заможните в Америка и респективно – готови да се бръкнат дълбоко за да гледат любимия си тим. В момента продаваните на вторичния пазар билети са със средна стойност над $8000. Най-евтините налични се предлагат за по $3995, като е налично и разсрочено плащане на 12 равни месечни вноски. Което ги оскъпява с „нищожните” 28.5%. Най-скъпо се предлагат местата зад скамейката на Сан Франциско. Повечето билети за централните три сектора се предлагаха между $13 440 и $16 800, но в четвъртък започнаха да се появяват и оферти, достигащи $24 000! Това е специалният ден на американския спорт и на цяла Америка. Денят, в който средно всеки трети американец сяда пред телевизора, за да гледа мача, рекламите и шоуто на полувремето. \r\nСигурно сте чували още, че това е денят, в който се изяжда най-голямо количество вредна храна, купуват се най-много успокоителни, ползват се най-много отпуски и болнични за следващия ден. \r\nВ САЩ няма по-гледано и обсъждано единично събитие от Супербоул. За добро или лошо този мач се е превърнал в културен феномен за Съединените щати. Той и самата игра - интересна, вълнуваща, непредсказуема, но на моменти и жестока, приличаща много на начина на живот отвъд океана. \r\nХимнът преди мача ще изпълни набиращата популярност Деми Ловато, а на полувремето ще се вихрят живеещата в Маями Дженифър Лопес и Шакира. В изпълнението им ще бъде почетена паметта на Коби Брайънт, който почина миналата неделя в катастроха с хеликоптера си.", "date": "2020.02.02", "title": "Билетите за Супербоул 2020 стигнаха $ 24 000"}
{"url": "https://standartnews.com/sport/ronaldo-izravni-rekord-413593.html", "text": "Кристиано Роналдо стигна до пореден рекорд с екипа на Ювентус. Днес петкратният носител на Златната топка се разписа на два пъти от дузпа при успеха с 3:0 над Фиорентина, като победата увеличи още повече аванса на „бианконерите” пред Интер в Серия А. 34-годишният нападател се разписа в девети пореден мач, като серията продължава от 1-и декември. По този начин CR7 изравни рекорд от Давид Трезеге, който също играеше за „старата госпожа” в началото на века. Най-дългата поредица от отбелязани голове се държи от Габриел Батистута, който се разписва в 11 поредни мача за Фиорентина през 1994-а година.", "date": "2020.02.02", "title": "Роналдо изравни рекорд"}
{"url": "https://standartnews.com/balgariya/boli-da-narichash-chuzhdo-myasto-dom-413571.html", "text": "    Казвам се Меглена Хаджипетрова от София, България. Бях понмолена да споделя историята си като емигрант и причините, които водят до това решение.  Започнах да мисля за емиграция, когато дъщеря ми беше на оконло 16 години. Като истински тийнейджър тя започна да мечтае за възможности за кариера и живот в чужбина. Дразнеше ме непрекъснато, че целият им клас щял да си тръгне от България на следващия ден след дипломирането. Това ме накара да мисля за бъдещето, то изобщо не изглеждаше добре. Бях разведена и въпреки че имах добра работа, несигурността да задържа тази работа и да имам приличен начин на живот ме безпокоеше сериозно. Мисълта за евентуална безработица или пенсиониране, за нещастен доход, без шанс да посетя моята единствена дъщеря, ме хвърляше в дълбока тревога.  Така  След месеци на проучване и опити да намеря най-добрия вариант и за двете ни, се появи възможност да тръгнем за Австралия. Идеята беше да посетим някои приятели и да проучим възможностите за имиграция. На този етап знаехме много малко за живота в тази страна и имиграционната й политика. Но в момента, в който се приземихме, абсолютно обикнахме Бризбейн. С помощта на приятелите ми събрахме необходимата информация и бяхме готови да се върнем, за да може дъщеря ми да си продължи образованието. Междувременно щях да предприема необходимите стъпки за имиграцията.  И когато се очаква най-малко, добри неща се случват! Бяхме излезли на вечеря с приятелите и в ресторанта срещнах човека, който стана (и все още е) мой австралийски съпруг. До края на престоя ни тримата разговаряхме за бъдещето и беше взето единодушно решение - дъщеря ми и аз нямаше да се върнем. На следващия ден всички се отправихме към Департамента по имиграция, където дъщеря ми и аз кандидатствахме за временна мостова виза.  Това е подходящият момент да спомена, че Австралия има   Критериите за подбор на нови мигранти, особено от Европа, са много високи. Поради тази причина и за наше щастие, мигранти от България се допускаха само ако имат университетски степени и безупречни биографии. Това е голяма помощ, защото се считаме за квалифицирани мигранти с много добри възможности за намиране на добри работни места.  Резултатът - българската общност в Бризбейн се състои от около 600 души. Всички те, без никакви изключения, са самостоятелно заети, учат се или довършват образованието си. Повечето хора са много успешни и са изградили страхотен начин на живот за своите семейства.  Ето защо ние, всички българи, сме изключително горди, че сме тук, осъзнавайки, че в нашата страна са твърде малко възможностите и гражданските права са твърде лимитирани. В смисъл, че не е висока степента на доверие в правителството и че твърде рядко институциите помагат на хората и ги защитават.  Не е лесно да си емигрант и да се измъкнеш от корените си. Вероятно живеенето в Европа е различно, но когато прекосиш океана, си отишъл там за добро. Много малко са се върнали, всички се адаптират по някакъв начин към живота тук. На всички нас ни липсват нашата земя, семействата ни, приятелите, традициите, храната, миризмата на розите, сезоните и всичко, което е \"у дома\". Ние всички говорим майчиния си език силно и ясно; следим строго традициите и учим младите да се гордеят, че сме българи.  Е, връщаме се толкова често, колкото можем, и за толкова дълго, колкото можем. Но като посетители. Не завинаги. Невъзможно е. Пропастите в социалното поведение и в начина на живот са много дълбоки. И след като свикнеш със закона и реда, няма начин да се върнеш обратно към хаоса. Особено когато се отнася за собственото ти бъдеще: аз съм на 54 години и се насочвам към пенсия през следващото десетилетие. Тази страна има една от най-добрите възрастови политики в света, за размера на австралийските пенсии може само да се мечтае. Тези, които са инвестирали в недвижими имоти, пенсионни или други активи, прекарват по-голямата част от времето си, пътувайки по света и се забавляват. И това са обикновените хора, а не богатите. Средната продължителност на живота тук стига до края на 70-те години. Медицинската помощ е изцяло финансирана от правителството. Има субсидии за електроенергия, транспорт, културни дейности.   и е абсолютно невъзможно да видите, че някой проси по улиците. Толкова тъжно ми става за нашата родина и се срамувам от това как се третират нашите родители, баби и дядовци.  И възможностите за младите в Австралия са завидни. Всички български деца тук без изключение имат чудесни учебни условия. Някои от тях имат една или няколко университетски степени; други са преминали обучение в различни занаяти като електротехници, водопроводчици, готвачи и т.н. Никоя професия не се счита за по-престижна от другите и доколкото зная, и щом е честна, всяка работа се приема достатъчно добре. Повечето от нашите деца вече са женени и са създали семейства. Повечето от тях са си   Някои от тях се занимават с медицински или научни изследвания и вероятно те ще са тези, които ще намерят лек за смъртоносни заболявания и ще въвеждат нови технологии в света. Това е разликата, когато човек живее в страна, която прави всичко възможно да осигури стабилна среда за своите граждани, за да могат да работят още по-усилено, да плащат повече данъци и да изградят проспериращо общество.  Такъв срам е, че няма такива условия в нашата страна, която обичаме до дъното на сърцето си. Боли ни, че наричаме друго място \"у дома\".  (Четете в следващия брой на в. \"Стандарт\") ", "date": "2020.02.02", "title": "Боли да наричаш чуждо място \"дом\""}
{"url": "https://standartnews.com/balgariya/otvarya-vrati-noviyat-ameliya-khotel-albena-5-413525.html", "text": "Ваканцията е времето, което копнеем да дойде, за да се откъснем от сивото ежедневие. Тя е онзи период от годината, който чакаме всеки ден, а когато дойде обикновено не искаме да свършва. Тя е наградата за усилията, които полагаме в работата си; светлина в тунела от досадни задължения, графици и срещи. За да бъде ваканцията незабравима за цялото семейство, тя трябва да е специална. А какво по-специално от това да си подарите 5-звезден лукс и релакс на самия морски бряг във времето, в което умът ви празнува, а вие се отпускате и оттърсвате от сивотата на града? Една от основните причини луксът да е 5 звезди е Гаранция, че стаята ще е чиста, мебелите - луксозни, храната - вкусна, а обслужването ще ви накара да се чувствате като истинска кралска особа. Гаранция, че гледката ще е незабравима, а свободното време - из-пълнено с положителни емоции на частния плаж или на басейна с неповторим изглед към Това са гаранции, които ви дава новият Амелия Хотел Албена 5*, който отваря врати през лято 2020. Друга причина да си подарите 5-звездно изживяване точно в Амелия Хотел е неповторимата атмосфера на първия тематичен хотел в Албена. Усещане, че летите в облаците. Усещане, че пътувате назад във време-то към първия презокеански полет, извършен от жена - Амелия Мери Еърхарт, през далечната 1932 година. Усещане, че изживявате приключенския живот на смелата американка, отворила нова страница в световната история на авиацията. Трета, но не последна причина да изберете Амелия Хотел за прекарване на отпуската си: хотелът се нами-ра в Албена - ваканционното селище с най-чистия плаж и Европейски курорт на спорта за втора поредна година, който ви дава възможност да упражнявате повече от 40 вида спортове за професионалисти и любители на активния начин на живот. с 4 модерни Меди- и СПА центъра с всичко необходимо да се погрижите за здравето и пълноценния си релакс. Място, в което всеки ден можете да се наслаждавате на богата културна програма, представена от десетки професионални музиканти, танцьори и актьори, даващи всичко от себе си да превърнат отпуската ви в едно наистина незабравимо изживяване. Още ли се чудите защо да резервирате своята ваканция в новия хотел Амелия 5*? още сега - това е почивката, която заслужвате да си подарите!  ", "date": "2020.02.02", "title": "Отваря врати новият Амелия Хотел Албена 5*"}
{"url": "https://www.standartnews.com/sport/sedma-titla-za-tikhomir-ivanov-413594.html", "text": "Най-добрият ни атлет в скока на височина Тихомир Иванов (Свилоза-Свищов) откри олимпийската 2020 година със седмата си поредна национална титла в скока на височина в зала. В \"Асикс Арена\" пред погледа на президента на БФЛА, първи вице на ЕА, член на Съвета на Световната атлетика и председател на АБАФ Добромир Карамаринов той постигна 225 см в най-добрия си опит. Този резултат изведе Тихомир на пето място в ранглистата на Европа за 2020. При жените титлата отиде при Стела Саранти (Академик-София), която постигна 175 см в най-добрия си опит. ", "date": "2020.02.02", "title": "Седма титла за Тихомир Иванов"}
{"url": "https://standartnews.com/sport/sedma-titla-za-tikhomir-ivanov-413594.html", "text": "Най-добрият ни атлет в скока на височина Тихомир Иванов (Свилоза-Свищов) откри олимпийската 2020 година със седмата си поредна национална титла в скока на височина в зала. В \"Асикс Арена\" пред погледа на президента на БФЛА, първи вице на ЕА, член на Съвета на Световната атлетика и председател на АБАФ Добромир Карамаринов той постигна 225 см в най-добрия си опит. Този резултат изведе Тихомир на пето място в ранглистата на Европа за 2020. При жените титлата отиде при Стела Саранти (Академик-София), която постигна 175 см в най-добрия си опит. ", "date": "2020.02.02", "title": "Седма титла за Тихомир Иванов"}
{"url": "https://standartnews.com/svyat/boris-dzhonsn-se-gotvi-da-iznudva-evrosyuza-413560.html", "text": "В понеделник британският премиер Борис Джонсън ще произнесе реч, в която се очаква да очертае твърд подход без никакви отстъпки в предстоящите търговски преговори с ЕС след Брекзит, съобщават днес медиите на Острова. Според сведения, изтекли от \"Даунинг стрийт\" 10, Борис Джонсън  ще предупреди ЕС, че е готов да приеме митнически проверки по британските граници, ако не може да осигури търговската сделка, която иска. Премиерът по принцип е за канадски стил свободно търговско споразумение, което позволява безмитна търговия за повечето стоки, но не включва сферата на услугите, в която Великобритания е силно доминираща. Пристигащите сигнали от Брюксел предполагат, че европейците искат Лондон да продължава да следва правилата на ЕС за стандартите и държавните субсидии, като приеме юрисдикцията на Европейския съд в случай на търговски спорове. Британското правителство обаче е разгневено от опитите на Брюксел да се върне към предишния вариант на споразумението за излизане. Ето защо се очаква Борис Джонсън да се обърне към ЕС с думите, заяви, че няма да приеме обвързване с европейските закони, юрисдикцията на европейските съдилища или да прави отстъпки пред Брюксел за каквото и да е в преговорите, които започват през март. Предполага се също, че премиерът ще изключи облекчаване на разпоредбите за правата на работниците, стандартите за хигиената на храните и защитата на околната среда.", "date": "2020.02.02", "title": "Борис Джонсън се готви да изнудва Евросъюза"}
{"url": "https://standartnews.com/kultura/muki-ne-uspyakhme-da-se-sboguvakhme-ss-stoyana-413533.html", "text": "„Не успяхме да се сбогуваме със Стояна. Лошо се получи на края. Хукнах за някакви лекарства и зад гърба си я чух да пита: „Къде е Муки?“, вероятно искаше да ми каже нещо, но продължих, нямаше как. Когато се върнах, тя вече беше интубирана. Последното, което успя да промълви, беше „Обичам те“, сподели Мария Грубешлиева при Георги Любенов в БНТ навръх рождения ден на великата актриса - 2 февруари. „Но майка ми вече искаше да си отиде. Три пъти влиза в болница, три пъти си я прибирах. Беше много тежко. Принудих се да взема жени да й помагат – вече имаше нужда от това. А тя мразеше някой друг да й казва какво да прави, но нямаше избор, макар че беше свикнала цял живот да командва.  Не искаше тази старост. Все повтаряше „Нейчо да си ме вземе, Нейчо да си ме вземе“. И Нейчо си я взе – в 6 и 15 часа на Никулден, на именния му ден“, върна лентата наследничката на примата. Засега Муки не е променила нищо в стаята на майка си, дори леглото й не е оправила – то е, както го е оставила Стояна преди линейката да я откара за последно в болницата. „В първите дни след смъртта й мислех, че и аз ще умра. Постепенно малко се поуспокоих. Бях у Богдана Карадочева на Коледа, у Евгени Боянов, нашия продуцент, на Нова година“, сподели още Муки. Сега тя и Боянов ще правят поредна книга за Стояна и събират материал за документален филм. А най-тежкият детски спомен на Муки е от едно море – тя била с баба си и дядо си, писателите Мария Грубешлиева и Людмил Стоянов. Стояна минала да я види за минути, защото била на турне. Същата нощ малката се наметнала с одеало с намерението да тръгне след майка си, а баба й и дядо й се видели в чудо. „Така беше – детството ми мина без нея. Но после всичко се компенсира – ние станахме неразделни. Аз не исках друг живот, освен със Стояна – бяхме постоянно заедно: из България, по чужбина, навсякъде. Не исках семейство, не исках мъж и деца... Само да съм с нея. А тя все повтаряше: Ох, Муки, как ще те оставя сама?!“,  изплака  още Грубешлиева. И призна, че й се иска да играе в театъра, но никой не я кани, а всъщност детската й мечта била да стане втора Невена Коканова в киното.        ", "date": "2020.02.02", "title": "Муки: Не успяхме да се сбогувахме със Стояна"}
{"url": "https://standartnews.com/kultura/vezhdi-chervenata-kshcha-nay-posle-stava-muzey-413535.html", "text": "„Изказвам своето голямо задоволство, че домът на великия скулптор Андрей Николов – Червената къща, най-после е възвърнат на държавата и трябва да  стане музей, каквато е дарителската му воля.“ Това заяви  председателят на парламентарната Комисия по културата и медиите Вежди Рашидов днес, след като стана ясно, че къщата е отнета от наемателите. Ето и изявлението на Рашидов: „Години наред Червената къща беше обсебена от една фондация, представлявана от жената на нашенския Конфуций и от кръгове, близки до един  бизнесмен. Тези хора искаха да притежават къщата, но аз винаги съм се противопоставял категорично на неправомерните  им щения и затова през годините получавах серия от вербални атаки, заплахи и инсинуации. Имаше подписки - включително и остра реакция от Съюза на  художницито - с призив домът на Андрей Николов да бъде освободен от самопровъзгласилите се за някакъв си център за дебати кръгове, но те упорито отказваха да се махнат от чуждата собственост. Преди няколко години  имаше дори опит собствеността на къщата да бъде променена, на което лично аз попречих. Червената къща на “Любен Каравелов“ 15  в София преди десетилетия е дарена на българската държава от семейството на великия скулптор Андрей Николов, за да бъде превърната в музей на неговото творчество, каквато е волята на дарителите. Андрей Николов е от най-именитите ни художници -  с право го наричаме патриарх на българската скулптура. Той е учил в първия випуск на Държавното рисувателно училище, създадено през 1896 г. в София, а след това продължава образованието си в Париж и в Рим. Благодарение на него българското пластично изкуство  получава европейско признание, защото той формира модерната скулптура на XX век. Ето защо днес съм щастлив, че Червената къща най-после е свободна и духът на Андрей Николов ще се успокои и ще се върне в нея, след като домът му се превърне в музей. Така, както къщата на Роден в Париж е музей, както къщата на Местрович в Загреб е музей, както къщата на Корнелиу Баба в Румъния е музей, както къщата на Ел Греко в Толедо е музей, както къщата на Пикасо в Антиб е музей…Така трябва да бъде  и у нас, такава е дарителската воля на художника Андрей Николов. Трябва да се  научим да ценим големите си творци.“  ", "date": "2020.02.02", "title": "Вежди: Червената къща най-после става музей"}
{"url": "https://standartnews.com/svyat/kurioz-v-indiya-vsichki-spyat-pri-obszhdane-na-byudzheta-413579.html", "text": "Почти всички министри в индийското правителство заспаха по време на представянето на държавния бюджет на страната за тази година, пишат руски сайтове. Министърът на финансите на Индия Нирмала Ситхараман счупи рекорда за най-дългата реч, като не спря да говори точно 2 часа и 38 минути в събота. Видимо след речта не само Ситхараман беше уморена, но и парламентаристите се отегчиха. Видеоклип с министъра Р.K. Сингх набира популярност в социалните мрежи. Във видеото Сингх отчаяно върти очи в опит да остане буден по време на дългата реч за държавния бюджет. След края на речта в парламента бяха напълно изтощени и къде на шега, къде не, поискаха ограничение в продължителността на изказванията по закон. Предишният рекорд за най-дълга реч отново се държи от Нирмала Ситхараман и е произнесена през 2019 г. отново по време на представяне на държавния бюджет. Тогава представянето все пак е било по-кратко - \"само\" 2 часа и 13 минути.", "date": "2020.02.02", "title": "Куриоз в Индия: Всички спят при обсъждане на бюджета"}
{"url": "https://standartnews.com/svyat/mzh-namushka-khora-v-london-zastrelyakha-go-413576.html", "text": "Лондонската полиция застреля мъж, за когото се предполага, че е намушкал хора по улиците на Стретъм, Южен Лондон, съобщи CNN. Двама души са ранени при предполагаемия терористичен акт в Южен Лондон, съобщиха от полицията. Състоянието на пострадалите не се споменава. \"До момента има данни за двама пострадали. Очакваме повече информация за тяхното състояние. На този етап се смята, че редица хора са били намушкани. Обстоятелствата се преценяват. Инцидентът е обявен за терористичен акт\", съобщиха полицейските власти в Лондон. Streatham High Road е оживена търговска улица.", "date": "2020.02.02", "title": "Мъж намушка хора в Лондон, застреляха го"}
{"url": "https://standartnews.com/kultura/yuristka-osporva-prisdata-sreshchu-vasil-levski-413554.html", "text": "От чисто юридическа гледна точка преподавателката по право доц. Маргарита Златарева оспорва причината за края на живота на най-голямата личност в българската история - Васил Левски. В книгата \"Юридически поглед към процеса на Васил дякон Левски\", тя дава своята версия за процеса, съобщава БТА. Авторката не смята, че Османската държава през 1872-1873 г. може да проведе процесуално издържан наказателен процес, сравним с тогавашното европейско наказателнопроцесуално право, а напротив - че углавното производство е такова, каквото е позволила военно-административната система на империята, доскоро потънала единствено в правото на Шериата. В изданието се откроява уважителното отношение на Високата порта към \"главатаря на бунта\" и се подчертава как разкритията за революционната му дейност са смутили, разтревожили и застрашили \"вътрешната безопасност\" на тази все още огромна и силна империя. Изтъква се, че Портата е принудена да проведе процес с отзвук в цяла Европа - могъщо оръжие за бъдещото национално освобождение. Апелът е да не се стремим да прогласяваме процеса \"за нелегитимен\", защото така подценяваме отношението на Османската държава към случващото се в българските земи, омаловажаваме достойното поведение на Апостола пред съда и великото му усилие да организира българите в борбата за национална самостоятелност. \"Юридически поглед към процеса на Васил дякон Левски\" дава един различен поглед към една от най-дискутираните теми, по които изтъкнати наши историци, юристи и политици все още не могат да обединят позиции. Процесът на Васил Левски, започнал срещу Димитър Общи и другите участници в ограбването на турската хазна в Арабаконашкия проход, остава през годините територия с разнопосочни послания. Какъв е статутът на специалната нарочна комисия, провела процеса, с какъв акт е завършил той и какво е съдържанието и тежестта на този акт са въпроси, на които в различните епохи се отговаря нееднозначно. Доц. Маргарита Златарева разглежда закони и устави на Османската държава, действащи към 1872-1873 г., протоколите от разпитите на Васил Левски и другите заловени поборници, заключителните протоколи-присъди (мазбати) от процеса, както и множеството писма и телеграми, изпращани от европейски дипломати и османски управници по повода. Тя проследява спорния вече десетилетия процес в контекста на императивните правила на османския наказателен закон и редица особености на недоразвитото все още наказателно съдопроизводство. Маргарита Златарева е родена в Карлово, където завършва гимназия \"Васил Левски\". Учи право в Софийския университет, специализира банково право в Joint Wienna Institute, Австрия, и конституционно правораздаване в Карлсруе, Германия. Професионалният й живот е свързан с правоприлагането на гражданско и търговско право като съдия във всички съдебни инстанции - районен съд, окръжен съд (Пловдив) и Върховен касационен съд. Девет години е съдия в Конституционния съд, преподава граждански процес в Нов български университет. Автор е на \"Юридически лица с нестопанска цел\", монографията \"Процесът за отмяна на решенията на общото събрание на корпоративни общности\" и учебника \"Международен граждански процес\". Автор е на сборници и на десетки научни статии в областта на дружественото, нестопанското право и гражданския процес.", "date": "2020.02.02", "title": "Юристка оспорва присъдата срещу Васил Левски"}
{"url": "https://standartnews.com/svyat/skakaltsi-stresnakha-somaliya-413570.html", "text": "Властите в Сомалия взеха решение да обявят извънредно положение в страната заради огромното нашествие от скакалци, предава местното издание на Garowe Online, позовавайки се на изявление на Министерството на земеделието на Сомалия. По-рано заместник генералният секретар на ООН по хуманитарните въпроси Марк Лоукок отпусна 10 милиона долара от Централния фонд на организацията за спешни действия за контрол над скакалците на африканския континент. В съобщението на земеделското министерство се казва, че извънредното положение е обявено \"в светлината на настоящото нашествие на пустинни скакалци, което представлява основната заплаха за продоволствената сигурност на Сомалия\". По данни на ООН нашествието на скакалци, засегнало Африка, Югозападна Азия и региона на Червено море, е най-голямото за последните 25 години в Етиопия и Сомалия и най-масовото в Кения за последните 70 години. През декември сомалийци започнаха да изяждат популацията в опит да я намалят.", "date": "2020.02.02", "title": "Скакалци стреснаха Сомалия"}
