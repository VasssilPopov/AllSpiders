{"url": "https://www.standartnews.com/sport/mesi-espanol-20-388480.html", "text": "Барселона победи с 2:0 градския си съперник Еспаньол с два гола на Лео Меси (71 и 89 мин). Успехът изведе каталунците с 13 точки пред втория Атлетико Мадрид, който обаче има мач по-малко.   ", "date": "2019.03.30", "title": "Меси - Еспаньол 2:0"}
{"url": "https://standartnews.com/regionalni/otkrikha-pametnik-na-velko-knev-v-elkhovo-388455.html", "text": " В родния град Велко Кънев - Елхово, днес беше открит официално паметник на големия български актьор. Монументът е висок 2,20  м и тежи около 300 кг. Автор на фигурата е  ямболският скулптор Петко Йорданов.Паметникът е излят в леярната на Георги Мирчев в Стара Загора. \r\n  Велко много обичаше своя  роден град и мисля, че нази обиче споделена. Затова много се радвам, че Елхово по такъв досотен начани съхранява паметта за големия актьор и достоен човек Велко Кънев\", благодари на  неговите съграждани съпругата му Дора Кънева. \r\nСъбитието е част от  проявите за празника на града. Денят на Елхово се чества в най-близките събота и неделя до 26-ти март. Днес е кулминацията в честванията  с парад и участие на духов оркестър, концерт на възпитаниците на националното училище за фолклорни изкуства „Филип Кутев“ от Котел и празнична заря  на централния площад довечера.  \r\n ", "date": "2019.03.30", "title": "Откриха паметник на Велко Кънев в Елхово"}
{"url": "https://www.standartnews.com/balgariya-obshtestvo/pulev-za-sushi-ne-e-moy-tip-388462.html", "text": "„Тази жена не е мой тип. Не се страхувам. Имам още видеа, ако се налага”. Това заяви Кубрат Пулев пред германския вестник „Билд”.  Българската звезда в професионалния бокс направи кратък коментар за случката с американската репортерка Джени Суши. Пулев я целуна и това доведе до разразяване на скандал в САЩ. „Нямам вина, през кариерата си съм дал десетки хиляди интервюта. Всеки ме познава като любезен и вежлив човек. Жената дойде при мен при тегленето на кантара и каза: След боя ще вдигнем купон\", споделя Пулев пред репортера на „Билд” Йорг Лубрих. Пулев отрича категорично твърдението на репортерката Джени Равало, че малко след целувката я е сграбчил за задните части. Германският треньор на Пулев Ули Вегнер също говори пред „Билд”. „Бях точно до тях. Беше след мача. Кубрат даде интервю на красивата и любезна дама. Да, и после я целуна. Това бе израз на емоция\", разказва 76-годишният специалист. Той също отрича Пулев да е хващал Джени за задните части.", "date": "2019.03.30", "title": "Пулев за Суши: Не е мой тип!"}
{"url": "https://www.standartnews.com/sport/skiori-ot-19-natsii-ocharovani-ot-pistite-v-bansko-388453.html", "text": "Скиори от 19 нации очаровани от пистите в Банско Условията за ски в Банско са перфектни независимо, че е края на месец март. Това коментираха участниците във втория слалом за ФИС на Мексико, проведен в ски зона Банско. На старт днес застанаха 49 алпийци от 19 нации. Победител е Леон Никич (Хърватия) с 1:23,90 мин. На само 0,07 сек зад него финишира Марко Слиевич (Босна и Херцеговина), а трети на 0,36 сек е Джовани Помпей (Ит). България се представи с Б националния тим. Най-напред - 12-и се класира Калин Златков - на 2,68 сек. Георги Ергин е 13-и на 2,79 сек. Призьорите бяха наградени от Карлос Прунеда, президент на федерацията по ски на Мексико и принц Хубертус фон Хоенлое, участник в рекордните 13 световни при алпийците и 6 зимни олимпиади. След финала всички благодариха на домакините от \"Юлен\" за отличните условия, които са им предложили за състезание и на екипа на 4-звездният хотел \"Стражите\" начело с Димитър Ваканчин за топлото гостоприемство и вкусната храна. Перфектните условия, които Банско предлага и в тази част на годината са причина стартовете в края на март да съберат толкова много участници. Заради перфектно обработените писти в ски зоната идната седмица в Банско за участия в два гигантски слалома пристигат звездите на Словения Жан Кранец, победител в гигантския слалом за Световната купа този сезон в Заалбах-Хинтерглем (Ав) и сребърния медалист от алпийската комбинация от Световното в Оре 2019 Стефан Хадалин. България ще бъде представена от най-добрите си алпийци начело с Алберт Попов, Камен Златков и Йоан Тодоров. На 31 март в Банско ще се проведе и националното първенство в супергигантския слалом.", "date": "2019.03.30", "title": "Скиори от 19 нации очаровани от пистите в Банско"}
{"url": "https://standartnews.com/kultura/stoyanka-mutafova-e-misis-dama-na-godinata-2019-388465.html", "text": "За единадесети пореден път в последния петък на месец март в бална зала „Монтесито“ бяха раздадени годишните награди за бизнес постижения „Мисис Дама на годината“ 2019. Организатор и продуцент на наградите са агенция „Феймъс“ и “Mrs. Universe Ltd.” в лицето на Меги Савова. Това не е поредният конкурс за красота, не е състезание. Идеята на Годишните награди е да бъдат отличени онези жени на днешния ден, известни или не толкова, които сами изграждат своето име и се гордеят с него. Това са дами, които познаваме, заради това, което сами са направили, а не известни като „половинката на някой“. Те са майки, те са приятелки, те са делови партньори, те произвеждат благата ни, те създават работни места. Те дават кураж на другите и най-вече – те символизират всичко онова, което е дамата на днешния ден. Затова идеята е те да получат своето заслужено признание за това, че сами са изградили свое име в обществото. Над 150 дами бяха кандидатките за разпределение в 27 категории, но от тях журито реши да награди само 10. Пак по традиция, гостите на вечерта бяха посрещани с чаша шампанско, a вечерята бе 5-степенно меню с най-добрите вина,отличени на международни конкурси, предоставени от г-жа Снежана Спасова – организатор на събитието „Вино на годината” и Методи Георгиев – изпълнителен директор на Винарска изба Логодаж. Десертът бе предоставен от сладкарници Неделя в лицето на Радослава Минчева. Наградените получиха подаръци от PREMIUM HEALTH PRODUCTS Ltd Bulgaria, изворна вода Бачково, Gold Collection Refan, Body Talk, Velmar, ароматна карта за кола от Locherber Milano и паричен ваучер за покупки в шоурум Gallerato. Модератор на събитието беше тв водещата Нели Пандилова. -   От 2017г. е собственик на студио за здраво тяло Body T@lk и марката Body T@lk. Студиото разполага с 2 от най-новите апарати на LPG: CELLU M6 INTEGRAL & CELLU M6 ENDERMOLAB. Апаратите са от най-новото поколение апарати на LPG и предоставят най-модерните Lipomassage и Endermolift техники за прецизна работа и резултати за лице и тяло. В студиото ще откриете и последно поколение уреди за отслабване, стягане и моделиране на вашето тяло и лице, както и висок клас козметика за тях, безиглена и кислородна мезотерапия за лице и тяло, криотерапия, нефритената термотерапия, диамантено микродермабразио, премахване на петна и разширени кръвоносни съдове, фотоподмладяване, лечение на акне, фотоепилация и още много други терапии и процедури специално подбрани за вас. Здравословното отслабване и красивата визия са не само наша максима, но и основен принцип на работа. Ние работим за доброто самочувствие на уважаващите и обичащите себе си клиенти. Наградата връчи д-р Бельова от Spectro Aestheticе. -  Организацията цели да подпомага развитието на талантливи деца, да подпомага възрастни хора, деца и хора в неравностойно положение, с увреждания и в риск, да изгражда, опазва и поддържа паметници на културата и други обекти, да съдейства за опазване, укрепване и постигане на по-добро равнище на здравното и физическо състояние и култура на населението чрез спортни, културни занимания, туризъм, научно-изследователска дейност и подход, разпространение на знания, провеждане на училищни образователни програми, развиване на личните умения и подпомагане на реализацията на личността, да извършва дейности по промоция на здраве и профилактика на болестите, да съдейства, организира и реализира дейности за създаване на по-добра социална, жизнена и околна среда. Наградата връчи Мисис България Яна Средкова. -   Компанията е създадена през 2001 година и към днешна дата е една от водещите фирма на българския пазар в сферата на пробивно взривните работи. От самото си създаване мотото на фирмата е да предостави на клиентите си качествено обслужване на реални пазарни цени. Целта на фирмата е непрекъснато технологично и квалификационно подобрение, за да може да задоволява качествено и в срок изискванията на партньорите им. Наградата връчи Мисис Дама на годината Анелия Костадинова. -   Петя Цветанова е председател и изпълнителен директор на Национален фонд „Свети Никола“. За изминалите 20 години е поела ангажимента за хиляди деца- сираци, с физически и ментални увреждания, както и възрастни психично болни, пребиваващи в социални домове. Заедно с великия Йордан Радичков е кръстница на 98 сирачета, чиято съдба и начин на живот успява да промени. За 20 години е подарила не по-малко от 20 000 коледни подаръка и успява да сбъдна поне 20 000 коледни мечти. Успява да организира лагери на планина и море за децата . И благодарение на щедростта на хората около нея раздава тонове хуманитарни помощи. Почетен гражданин е на родния си град и на гр. Стражица. Сега мечтае да закупи барокамера за деца, страдащи от Детска Церебрална Парализа от дома за сираци от 0 до 6 години в гр. Дебелец. Наградата поднесе Мисис България Милена Шаркова. -   Сред председателстваните от нея асоциации е тази за подкрепа на децата – неправителствена организация в обществена полза, която подкрепя и подпомага българските деца за достоен и пълноценен живот, предоставя им възможности за развитие и усъвършенстване. Нейните членове са много и се изявяват в различни сфери на обществения и културния живот – хора на изкуството, юристи, лекари, общественици. Сред тях са изявени творци като Ники Сотиров, Васил Петров, Вида Пиронкова, Веси Бонева, Петър Пиронков, Ана-Мария Гюзелева, Красимира Колдамова, Явор Велчев. Една от основните цели е да подпомага развитието на национално и световно ниво на надарените деца, децата със специални знания и способности и младите таланти. Българските деца са изключително надарени и нашата цел е да им осигуряваме изяви и да показваме на хората – в България и в чужбина техните постижения, техния талант и огромния труд, който полагат, за да създават изкуство. Наградата връчи адвокат Биляна Тончева, Мисис Дама на годината. -   През 2011 г. тя регистрира Вайн Консултинг Къмпани ЕООД с основна дейност организация на винени събития, развитие на винената култура, издателска дейност, маркетинг, ПР и реклама, свързани с виното. Оттогава до днес е инициатор и съорганизатор на Националния конкурс „Сомелиер на годината“ (Sommelier of the Year), организатор на Вино на годината (Wine of the Year), летния фестивален уикенд “Tasty Summer“. Учредител и председател на Асоциация „Българско вино“, Дамски клуб “Жени, Вино и Шоколад“, автор на над 50 публикации на тема вино и винена култура във вестници, светски и бизнес списания, издател на винения каталог „Вино, вино…“. Член на Асоциацията на жените предприемачи в България “Селена”, Мисис „Дама на годината 2010“. Наградата връчи Мисис Дама на годината Гергана Ташкова. -    Наградата връчи Магдалена Гигова – самата тя получила приза в същата категория през 2013 година -  Статуетката поднесе връчи Мисис Дама на годината Евелина Макриз. -  , по известна като Стоянка Мутафова. Най-възрастната играеща актриса в света. Отличието бе представено от Ники Сотиров, който определи честта като „сакрална“.  -  Наградата връчи Теа Шаркова, млада актриса, която вече се изявява на сцената на Сатиричния театър.", "date": "2019.03.30", "title": "Стоянка Мутафова е Мисис Дама на годината 2019"}
{"url": "https://standartnews.com/sport/federer-stigna-do-50-iya-si-final-ot-seriite-mastrs-388426.html", "text": "Швейцарският ас в тениса Роджър Федерер достигна своя финал №50-и в турнири от серията АТР Мастърс 1000. Той победи с лекота Денис Шаповалов с 6:2, 6:4 в Маями и в спор за титлата ще излезе в неделя от 19,00 ч (б.в.) срещу действащия шампион Джон Иснър (САЩ). Финалът за Маестрото е негов пети във Флорида, като досега е печелил три. До сега Федерер има спечелени 100 титли и ще се бори да увеличи това си постижение в Маями. На 37 години швейцарецът е най-възрастният финалист в Маями. Преди него рекордът държеше Джими Конърс, който е постигал това на 35. В турнирите от АТР Мастърс Федерер води по финали с 50, пред Рафаел Надал - 49 Новак Джокович - 47, Иван Лендъл - 33, Джими Конърс - 29, Джон Макенроу - 26, Андре Агаси - 23. В преките двубои Федерер води на Иснър с 5:2. Американецът спечели последната им битка, която беше в зала в Париж през 2015-а. Федерер пък е надигравал двуметровия гигант при единствения им финал - в Индиън Уелс през 2012 със 7:6, 6:3.", "date": "2019.03.30", "title": "Федерер стигна до 50-ия си финал от сериите Мастърс"}
{"url": "https://standartnews.com/biznes/gerb-sreshchna-evrodeputati-i-biznes-388443.html", "text": "„През последните пет години с колегите ми в делегацията на ГЕРБ в Европарламента положихме всички усилия да променим за добро ежедневието на европейските граждани и да направим Европа по-добро място за бизнес. Вярвам, че ЕС е мястото, където българският бизнес може да се развива най-добре и именно предприемачите са тези, които печелят най-много от членството ни в ЕС, заяви евродепутатът Ева Майдел по време на Четвъртия национален форум на Предприемачи ГЕРБ „Българският бизнес: Хоризонт Европа”. „По-ниски такси за преводи в евро, над 900 млн. лева по плана “Юнкер” за малкия и среден бизнес, подобряване на образованието и уменията на младите българи – това са част от успехите ми през този мандат като част екипа на ГЕРБ и ЕНП“, похвали се Майдел. Евродепутатът Андрей Новаков коментира с предприемачите от ГЕРБ една от най-актуалните теми в ЕП – пакета „Мобилност 1“. По думите му, ако бъде приет по този начин - нашите превозвачи биха издържали най - много 6 месеца. „Повечето от нашите сънародници разполагат с нови камиони със съвременни сателитни системи, които позволяват да се избират най-добрите маршрути и така да се пестят време и средства. Те могат да предлагат на своите клиенти по-ниски цени на предлаганите услуги и са абсолютно конкурентноспособни на европейските си колеги“, обясни евродепутатът от ГЕРБ/ЕНП. Андрей Новаков се ангажира, ако все пак пакетът „Мобилност” бъде прокаран - той и неговите колеги да направят всичко възможно да бъде по-мекият вариант - да няма връщане на камиона и водача на всеки 4 седмици, както и да бъдат увеличени дните за вътрешни курсове на повече от три. Евродепутатът подчерта, че и през следващия програмен период ще продължи безвъзмездното финансиране по програми за България, като то трябва да се запази на 85%. С предимство ще бъдат обезлюдените райони и се очаква през този период страната ни да получи 18 милиарда лева. По думите на евродепутата Асим Адемов от всички 17 представители на България в Европейския парламент Групата на ГЕРБ/ЕНП е най – сплотена и представя страната ни по най - достоен начин, като винаги намира крехкия баланс между това да е солидарна с решенията на ЕНП, но и да защитава българския национален интерес. Асим Адемов похвали българското правителство начело с премиера Бойко Борисов за успехите, които то постига. Той цитира и Манфред Вебер, според когато Борисов е абсолютен авторитет и един от най - силните лидери в ЕНП. Според евродепутата Владимир Уручев образованието трябва да бъде абсолютен приоритет за страната ни, защото добре образованите нации са богатите нации. „Затова е изключително важно да се провеждат кампании и дори децата в училище да изучават предприемачество, за да могат един ден да се реализират успешно в бизнеса“, коментира той. Владимир Уручев обясни, че към този момент страната ни продължава да разчита на въглищните централи. 60% от електроенергията се произвежда от ТЕЦ. Освен това голяма част от централите на твърдо гориво не отговарят на европейските норми и ще спрат да функционират след 2025 г. дори като студен резерв. „Предстои да се вземат трудни решения, но крайната цел е България да не се превърне от износител във вносител на електроенергия“, каза още Уручев.", "date": "2019.03.30", "title": "ГЕРБ срещна евродепутати и бизнес"}
{"url": "https://www.standartnews.com/sport/dvete-ferarita-startirat-prvi-v-bakhreyn-388478.html", "text": "Успехът на Ферари в Бахрейн продължи и в квалификацията. Шарл Льоклер зае първото място и ще започне от полпозишън в Гран При на Бахрейн във Формула 1 в неделя от 19,00 ч (б.в.). Пилотът на Скудерията обаче трябваше да се бори за първото място до последно. Той даде най-добро време в квалификацията едва в последната обиколка. За 21-годишният Льоклер това е първи полпозишън в кариерата му. Само на 0,294 сек зад него остана съотборника му Себастиан Фетел. Защитаващият световната си титла си от миналия сезон Люис Хамилтън с Мерцедес е на трето място, а съотборникът му Валтери Ботас е четвърти.", "date": "2019.03.30", "title": "Двете ферарита стартират първи в Бахрейн"}
{"url": "https://www.standartnews.com/sport/tsska-sofiya-izlga-cherno-more-s-gol-ot-duzpa-388479.html", "text": "Воденият от Любо Пенев отбор на ЦСКА - София победи с 1:0 в София Черно море. Единственото попадение в мача падна от дузпа в 83-ата минута, която вкара Али Соу. Успехът доближи \"червените\" на 3 точки от шампиона Лудогорец, който направи в Разград 0:0 с Берое. В  следващия кръг от първенството двата тима се изправят директно един срещу друг в битка за първото място. ЦСКА - София ще е гост на  \"Лудогорец Арена\". Двата тима ще играят и за Купата на България.", "date": "2019.03.30", "title": "ЦСКА - София излъга Черно море с гол от дузпа"}
{"url": "https://www.standartnews.com/sport/manchestr-siti-si-vrna-prvoto-myasto-v-angliya-388471.html", "text": "Манчестър Сити си върна първото място в класирането във Висшата лига на Англия, след успех с 2:0 като гост срещу Фулъм в двубой от 32-ия кръг от първенство. Шампионите си вкараха головете още преди почивката и така обезмислиха второто полувреме. Бернардо Силва откри в петата минута след пас от Серхио Агуеро. Вторият гол за гостите вкара Агуеро в 27-ата, като този път Силва му подаде. След тази победа Манчестър Сити вече има 77 точки. Вторият Ливърпул е с точка по-малко, но утре приема Тотнъм в дербито на кръга. Бившият тим на Бербатов - Фулъм пък продължава пропадането си. Тимът от Лондон има само 17 точки и с тях е на 19-о място в класирането.", "date": "2019.03.30", "title": "Манчестър Сити си върна първото място в Англия"}
{"url": "https://standartnews.com/sport/mesi-espanol-20-388480.html", "text": "Барселона победи с 2:0 градския си съперник Еспаньол с два гола на Лео Меси (71 и 89 мин). Успехът изведе каталунците с 13 точки пред втория Атлетико Мадрид, който обаче има мач по-малко.   ", "date": "2019.03.30", "title": "Меси - Еспаньол 2:0"}
{"url": "https://standartnews.com/balgariya-obshtestvo/progovori-chovekt-zasnel-kobrata-i-sushi-388434.html", "text": "\"Ако внимателно погледнете нейните кадри и нейната физиономия, излъчване и самия тон – лъжата се усеща. Това, че я опипвал по задните части – изобщо не го вярвам. За мен е абсолютна измислица и се е възползвала най-вероятно, тъй като не е имало възможност за свидетели, които да защитят Кубрат\", коментира пред bTV Евгени Веселинов - човекът, заснел последните кадри на Пулев и американската журналистка Дженифър Равало преди интервюто с целувката. Веселинов е главен редактор на bulgariCa.com - сайтът на българската общност в Калифорния. Той е навсякъде през цялата седмица с екипа на Пулеви в Коста Меса. Единственият роден журналист, отразил събитията \"на място\" и направил интервюта \"на живо\" с братята. \"Законите, колкото са на страната на дамите в Щатите, в Калифорния има едно много, даже по-силно отношение към тях и в тяхна защита и полза. И те това използват. Това, което казват за \"gold digging\", или златотърсачките. Съвсем не са малко тези, които опитват, опитват. Някои успяват\", продължи Веселинов, който от години живее в Лос Анджелис. Създател е на първото българско училище там, както и на първия роден вестник. \"За мен нещата опират до една евтина златотърсачка – търсачка на миг слава, която играе ролята на жертва за пари и имидж... Откровено казано, въобще не съм обърнал внимание на Равало. Тя с нищо не направи впечатление. Тя направи впечатление, след като видяха реакцията на Кубрат, когато реши, че може да изкара някой лев и оттам тръгнаха нещата\", продължи Веселинов. \"С екипа на Пулеви изкарах доста време и мога да кажа едно: това са хора, които, победили или не, приемаха абсолютно всички... Кубрат живееше за този двубой. Даваше всичко за този мач и една седмица не спря да тренира и да търси начин да се зарежда\", каза сънародникът ни. \"Това е едно голо обвинение\", категоричен бе Веселинов. Дори лицензът на Пулев да бъде отнет за постоянно след изслушването, той веднага има право да кандидатства за подновяването му във всеки един друг американски щат, а шансовете му да го получи обратно са големи.", "date": "2019.03.30", "title": "Проговори човекът, заснел Кобрата и Суши"}
{"url": "https://www.standartnews.com/sport/kanadets-shche-byaga-v-stara-zagora-za-rekord-na-gines-388470.html", "text": "Екстравагантен канадец с австралийски паспорт ще бяга утре на Маратон Стара Загора. До момента участие в бяганията са заявили близо 600 състезатели, съобщи зам.-кметът Красимира Чахова, като уточни, че записвания ще има на място и в неделя. \r\n33-годишният Алистър ще се опита тази година да стартира на 52 маратона в 52 страни. Наред с това целта му е да постави рекорд за Гинес като подобри световния рекорд във всяка от тях, бягайки облечен в различни атрактивни костюми. Изявата му е вдъхновена от състезания като Лондонския маратон, в който обикновени хора се обличат във фантастични костюми и се опитват да поставят световни рекорди на Гинес. \r\nТова е 14-та държава, в която ще бяга тази година канадецът, който се включва в стартовете с различна дегизировка. Досега е минал през Кипър, Гърция, Щвейцария, Катар, Тунис, Оман, ОАЕ, Италия, Индия, Испания, Турция, Германия и Израел. Състезавал се е предрешен като астронавт, нинджа, състезател по американски футбол, ръгбист, сумист, боксьор, готвач, дриблирайки с футболна топка, носейки плавници, но признава, че най-трудно му е било да бяга с белезници. \r\nСред интересните заявки за участие е и тази на семейство датчани, които живеят в Пловдив и имат двама синове – на 14 и 16 години. \r\nС Маратон Стара Загора 2019 утре, в неделя, на 31 март започва поредното издание на българската верига под мотото \"Бяжането като начин на живот\". Състезанието ще определи и държавните шампиони на полумаратон. Атлетите потеглят точно в 10 ч. от старт-финалната зона пред Общината. Най-бързите при мъжете се очакват малко след 12.00 ч., а победителката при жените ще стане известна 20-ина минути по-късно. За участие пристигнаха над 25 елитни състезатели от водещи световни атлетически школи.", "date": "2019.03.30", "title": "Канадец ще бяга в Стара Загора за рекорд на Гинес"}
{"url": "https://www.standartnews.com/sport/bolidite-na-ferari-vzekha-i-tretata-trenirovka-388472.html", "text": "Ферари затвърди доминацията си на тренировките преди старта от Гран При на Бахрейн във Формула 1 в неделя. Шарл Льоклер даде най-добро време в третата тренировка днес, а съотборникът му Себастиан Фетел остана на 2-а позиция на 0,16 сек от лидера. \"Черните кончета\" бяха най-бързи и в първите две свободни тренировки на пистата \"Сахир\". Световният шампион Люис Хамилтън остана на 3-о място с около 8 стотни от лидера, а съотборникът му в Мерцедес Валтери Ботас, шампион от Австралия, днес остана на 4-о място. Квалификацията за място е по-късно довечера като Фетел ще се опита да спечели трета поредна победа и пета общо в световния шампионат.", "date": "2019.03.30", "title": "Болидите на Ферари взеха и третата тренировка"}
{"url": "https://www.standartnews.com/sport/ambitsiite-na-gratsiite-ni-dve-kvoti-ot-svetovnoto-388469.html", "text": "Спечелване на две олимпийски квоти на Световното първенство в Баку, Азербайджан, през септември е целта пред най-добрите ни гимнастички Невяна Владинова, Катрин Тасева и Боряна Калейн. Трите ще участват и на Световните купи през този сезон. „Започват Световните купи, през целия месец април. Предстоят ни първо Пезаро, след това в София, следващата седмица в Ташкент, накрая Баку”, сподели мениджърът на националния отбор индивидуално Бранимира Маркова. На първата за сезона Световна купа, тази в Италия, от 5 до 7 април, ще участват Боряна Калейн и Катрин Тасева в индивидуалната надпревара, както и ансамбълът при жените. „Да, имах много успешен сезон през изминалата година. Надявам се през тази година да е още по-успешен. Разбира се, най-важните са квотите на Световното първенство. Другите състезания също не са за подценяване”, коментира Картин Тасева. Катрин Тасева и Невяна Владинова ще представят България на Световната купа в Арена Армеец. „Това ми е любимото състезание, откакто се провежда за пръв път не играх през миналата година. Преди това съм играла в съпътстващия турнир. Така че съм още по-мотивирана, нямам търпение да играя и се надявам да зарадвам публиката”, сподели Невяна Владинова. Гимнастичката ни пропусна последното издание на турнира в София заради контузия. Световната купа в \"Арена Армеец\" е от 12 до 14 април. Ансамбълът на България вече си осигури квота за Токио 2020, след като спечели бронзовите медали в многобоя от шампионата на планетата в София през миналата година.", "date": "2019.03.30", "title": "Амбициите на грациите ни: Две квоти от Световното"}
{"url": "https://standartnews.com/svyat/kolko-deputati-shche-bdat-izbrani-ot-vsyaka-strana-388463.html", "text": "Как ще се промени броят на евродепутатите по страни в следващите европейски парламент и при евентуален Brexit? Разяснение дават от българския офис на ЕП. Новите правила, които ще важат за европейските избори от 23 до 26 май 2019 г., получиха официално одобрение от държавните ръководители в ЕС на срещата на върха на 28-29 юни 2018 г. Преди това депутатите в ЕП дадоха съгласието си за решението, което ще доведе до намаление на общия брой на депутатите, след като оттеглянето на Великобритания от ЕС влезе в сила, но също така ще осигури допълнителни депутатски места за някои страни. В момента Европейският парламент има 751 депутати, което е максималният брой според Европейските договори. След евентуален Brexit 73-те места на Великобритания ще бъдат преразпределени на други страни. Останалите 46 места ще бъдат запазени като резерв за бъдещи страни-членки.  По този начин броят на депутатите, които ще бъдат избрани през 2019 г., ще бъде 705. Никой не губи в разпределението на местата. Напротив, някои ще спечелят между 1 и 5 места вследствие на демографски промени. България ще остане със същия брой от 17 депутати.  В разпределението се взема предвид населението на страните-членки и следва принципа на „дегресивната пропорционалност”. Това означава, че страните, които са по-малки по население, следва да имат по-малко депутати в парламента от по-големите страни. В същото време един депутат от по-големите страни представлява повече хора, отколкото един депутат от по-малките страни. Така депутатите от по-малките страни имат относително по-силно присъствие в Ппарламента. Новото разпределение обаче ще влезе в сила едва след официалната дата на Brexit. Водещите кандидати за председател на ЕК трябва да бъдат номинирани от европейските политически партии преди изборите.", "date": "2019.03.30", "title": "Колко депутати ще бъдат избрани от всяка страна?"}
{"url": "https://standartnews.com/svyat/poredna-aktsiya-na-zhltite-zhiletki-388467.html", "text": "Повече от 8000 души са проверени Френските органи на реда са задържали 25 души в района на Елисейските полета в Париж за участие в несъгласувана акция на „жълтите жилетки“, соъобщава тв BFMTV, позовавайки са на префектурата на полицията. По-рано властите на Франция забраниха провеждането на такива акции в района на Елисейските полета и около президентската резиденция . В събота до 14:00 ч силите на реда са проверили повече от 8 хил. граждани, били са задържани 25 души, отбелязва каналът. Манифестацията на \"жълтите жилетки\", която за 20-а поредна събота се провежда в Париж и в други градове на Франция, стартирала днес от Източната гара във френската столица, преминава относително спокойно.", "date": "2019.03.30", "title": "Поредна акция на „жълтите жилетки“"}
{"url": "https://standartnews.com/sport/sportt-po-tv-za-30-mart-388427.html", "text": "14,00 и 17,00 Формула 1: Трета тренировка и Квалификация за Голямата награда на Бахрейн (пряко) 18,15 Футбол, България, Първа лига: Лудогорец - Берое; ЦСКА - Черно море (пряко) 00,00 Баскетбол, НБА: Хюстън Рокетс - Сакраменто Кингс (пряко) 14,30 Футбол, Англия, Висша лига: Фулъм - Ман Сити; 17,00 Ман Юн - Уотфорд; 19,30 Уест Хям - Евертън (пряко) 22,05 Футбол, Франция, Купа на Лигата, финал: Страсбург - Гингам (пряко) 17,00 Футбол, Англия, Чемпъншип: Дарби - Родъръм; 19,30 Мидълзбро - Норич (пряко) 21,30 Баскетбол, Испания: Гран Канария - Валенсия (пряко) 01,00 Хокей на лед, НХЛ: Тампа Бей Лайтнинг - Вашингтон Кепитълс (пряко) 19,30 Хокей на лед, НХЛ: Каролина Хърикейнс - Филаделфия Флайърс (пряко) 16,00 Футбол, Италия, Серия А: Удинезе - Дженоа; 19,00 Ювентус - Емполи; 21,30 Сампдория - Милан (пряко) 14,00 Футбол, Испания, Ла Лига: Хетафе - Леганес; 17,15 Барселона - Еспаньол; 19,30 Селта - Виляреал; 21,45 Алавес - Атлетико М (пряко) 21,15 \"Спорт в обектива\" 19,00 Волейбол, Италия, Серия А: плейоф (пряко) 16,15 Колоездене: Обиколка на Каталуния, шести етап (пряко) 22,00 Кърлинг: Световно първенство в Канада, Япония - Италия, мъже (пряко) 16,30 Футбол, Германия, Първа Бундеслига: Борусия Д - Волфсбург; 19,30 РБ Лайпциг - Херта (пряко)", "date": "2019.03.30", "title": "Спортът по тв за 30 март"}
{"url": "https://standartnews.com/sport/naglostta-nyama-kray-sushi-iska-i-wba-da-nakazhe-kubrat-388438.html", "text": "Освен към Атлетическата комисия на щата Калифорния да прекрати лиценза на Кубрат Пулев, репортерката Джени Суши и адвокатката ѝ Глория Олред са санкция за него и от Световната боксова Асоциация (World Boxing Association - WBA). Това съобщава изданието Vegas Sports Daily, в което именно работи журналистката и след намесата на което се стигна до целия скандал около целувката от страна на Кобрата. От там не разкриват какво точно наказание са поискали за българския боксьор, само твърдят, че искат то да е \"адекватно\".  От изданието обявиха, че стоят твърдо зад Суши и я подкрепят в \"търсенето на справедливост за този неприятен инцидент\". От там добавят, че ценят приноса на репортерката и всички жени за спортната индустрия и вярват, че \"всяка жена има правото да се чувства комфортно и безопасно, докато изпълнява задълженията си\". Прословутият случай, в който Кубрат Пулев целуна Джени Суши по устата, стана факт минути след победата му над Богдан Дину с нокаут. Първоначално репортерката подходи с усмивка и дори благодари на боксьора, но след намесата на главния редактор на медията ѝ Майк Диксън, се стигна и до ангажирането на Глория Олред и делото срещу българина. ", "date": "2019.03.30", "title": "Наглост: Суши иска и WBA да накаже Кубрат"}
{"url": "https://standartnews.com/kultura/bg-kuratori-i-biznesmeni-se-razpisakha-v-bakhreyn-388445.html", "text": "Четвъртото издание на Аrt BAB – вече прочутото изложение за съвременно изкуство в Бахрейн – събра в столицата Манама 16 галерии от 15 страни от Запада и Изтока. Артефактите бяха показани в една от най-изисканите зали в павилион за тематични събития. Грандиозната изложба по традиция се провежда под егидата и покровителството на династията и под личния патронаж на Нейно височество принцеса Сабеека Бинт Ибрахим Ал Халифа – дъщерята на краля на Бахрейн, която е президент и на  Върховния съвет на жените. Публиката видя творби на над 100 артисти от различни жанрове – от графики до инсталации, от живопис до виртуална реалност и произведения на най-актуалните технологии. Селекционери на  Аrt BAB са топ спецове от цял свят, между които са директори на водещи  музеи в Ню Йорк, Москва, Лондон, Париж... Между тях е и Снежана Кръстева – куратор на прочутия „Гараж“ в руската столица. Пловдивчанката е от най-респектиращите имена в гилдията – ръководила е мащабни авангардни проекти в Пекин, Токио, Лондон.  Art agency на Стефан Стоянов, чиято експертиза от десетилетия е високо уважавана от двете страни на океана, представи в Манама натюрморта „Цветя за теб“ на Зураб Церетели. Българинът е главният куратор на експозициите, които световноизвестният художник прави на три континента за своята 75-годишнина. Стоянов обаче представя и шейх Рашид ал Халифа от монархическия двор – един от най-нашумелите художници не само на Изтока, който повече от 40 години гастролира с изложби в Европа, Близкия Изток, Азия и Щатите. Монархът, който е почетен президент на Дружеството на изкуствата в Бахрейн, откри Аrt BAB заедно с министърката на културата. Шейхът е близък с фамилията на Симеон Сакскобургготски, членува в една и съща организация, „Кралски мостове“, заедно Мириам, майката на княз Борис  Търновски.           \r\nСред най-впечатляващите живописни платна беше „И в края“ на Лулва Ал Халифа, която гостува в Лондон, Париж, Ню Йорк, Маями, Аман, Делхи, Мумбай. „Тя споделя, че е самоука, но ако артистът е воден от своята страст към изкуството, това е напълно достатъчно“, коментира бизнесдамата Мирела Ненчова (на снимката), президент на SSG, която беше сред вип гостите на  Аrt BAB заедно с Тони Арнаудов. Двамата се вписаха в отбраното общество на Василий Церетели – изпълнителен директор на московския музей за модерно изкуство, Франсоа Белфор – генерален мениджър на парижкото биенале, един от предишните шефове в Центъра „Помпиду“ и още дузина дами и господа Европа и Щатите.  \r\n„Бахрейн е изумително място. Там сега навсякъде правят изкуство. Превръщат в галерии стари къщи с интересна архитектура. Да се насладят на работите на  Аrt BAB дойдоха както членовете на кралската фамилия, така и съвсем обикновени зрители.  Шейховете се стремят да обединяват артистите, а творците със синя кръв излагат наред със  средностатистическите си колеги. Границите са премахнати в тази държава с една от най-стабилните икономики в света. Неслучайно темата на четвъртото издание беше „Наследство“, добавя Мирела Ненчова.        Инсталация на шейх Рашид Ал Халифа                                     Известният на три континента арт експерт Стефан Стоянов е куратор на изложбите из цял свят        на Зураб Церетели и шейх Рашид Ал Халифа      Уважаваната в Близкия Изток, Европа и САЩ художничка Лулва Ал Халифа на Art BAB 2019                ", "date": "2019.03.30", "title": "БГ куратори и бизнесмени се разписаха в Бахрейн"}
{"url": "https://standartnews.com/balgariya-obshtestvo/vizhte-kak-sushi-tantsuva-v-skuta-na-priyatel-na-pulev-388440.html", "text": "Американската репортерка Джени Суши, която заведе дело срещу Кубрат Пулев за сексуално посегателство заради целувката от негова страна по устата ѝ след мача с Богдан Дину, явно си е изкарала много забавно на купона след двубоя. Партито е било организирано за приятелите и близките на Кобрата, които го подкрепяха в Коста Меса.  От страницата Pulev Sport разпространиха ексклузивни кадри от купона, за които се твърди, че са заснети около 3:00 часа сутринта. На тях се вижда как уж емоционално изтормозената Суши танцува сластно в скута на един от приятелите на българския боксьор, чието лице остава замаскирано на кадрите.  Защитната теза на репортерката беше, че е била на въпросното празненство, за да вземе интервюта и от други боксьори. Но единствените боксьори на този купон са Кубрат и Тервел Пулеви. Те също се виждат в кадър, но са далеч от Суши.  Заради жалбата на репортерката, заведена от адвокатката ѝ Глория Олред, временно беше отнет лицензът на Кобрата в Калифорния от местната Атлетическа комисия. Суши и Олред претендират за наказание към него и от WBA. От кадрите, които се виждат, обаче тя изглежда по всякакъв начин, но не и тормозена в сексуален план. ", "date": "2019.03.30", "title": "Вижте как Суши танцува в скута на приятел на Пулев"}
{"url": "https://standartnews.com/kultura/staloun-komandva-zad-kamerata-388449.html", "text": "В ренесанса на актьорската си кариера с роли в „Крийд: сърце на шампион“ и „Пазители на галактиката“, Силвестър Сталоун се завръща зад камерата. От „А + Е Networks“ съобщиха в Ню Йорк, че Роки ще режисира няколко епизода на крими сагата The Tenderloin и ще бъде изпълнителен продуцент. Сериалът е базиран върху истинската история на нюйоркското ченге Чарлз Бекер, който в началото на миналия век води отряда „Здрава ръка“ в битката с най-бруталните престъпници. Униформените излизат срещу италианските, ирландските и еврейските банди в един от кварталите на мегаполиса, наречен The Tenderloin. Четата на Бекер обаче е пълна с корумпирани ченгета, които въпреки всичко все пак се опитват да възстановят реда в града, управляван от корумпираната политическа върхушка и мафията. На финала Бекер, който живее по своя морален кодекс, е арестуван и осъден на смърт за убийството за гангстер от „Манхатън“. Той остава единственият полицай с фатална съдба в историята на Америка. Екзекутиран е на 30 юли 1915-а в затвора „Синг синг“ само на 45. Големият въпрос сега е кой ще влезе в ролята на Бекер. Слай е много пристрастен в проекта, казват от обкръжението му. Още повече че лично той е открил нови факти, които хвърлят различна светлина върху случай „Бекер“. Неслучайно крими драмата ще се върти по History. \r\nСлай все така няма нито един свободен ден. Той довършва постпродукцията на „Рамбо 5“, който влиза в кината на 20 септември. Ще се върне като Рей Бреслин в третата част на Escape plan: The Extractors. Ще играе главната роля в биографичния филм за Грегори Скарпа - един от най-свирепите американски гангстери на всички времена. И, естествено, ще го гледаме отново като любимеца на всички Барни Рос в „Непобедимите“ 4.", "date": "2019.03.30", "title": "Сталоун командва зад камерата"}
{"url": "https://standartnews.com/kultura/ed-shiyrn-kharchi-milioni-za-imoti-388451.html", "text": "Ед Шийрън е похарчил 42 милиона паунда в пазара на имоти в Англия. Медии на Острова подозират,  че 28-годишният певец е станал горд собственик на 18 апартамента и къщи в Лондон и Съфолк. Имал имоти в различни махали на мегаполиса – 2 мезонета в „Шордич“ за 1, 45 милиона,  2 в „Хамърсмит“ за 5, 6 милиона,  3 студиа в „Холан парк“ за 7, 7 милиона, 2 къщи в „Чизуик“ – за 3, 7 милиона. Той вече може да се похвали и с имение плюс ресторант в култовия столичен квартал „Нотинг хил“ за 21, 3 милиона, твърди „Сън“. Финансов експерт коментира пред вестника, че Ед е направил супер  сделки.  \r\n ", "date": "2019.03.30", "title": "Ед Шийрън харчи милиони за имоти"}
{"url": "https://standartnews.com/sport/skiori-ot-19-natsii-ocharovani-ot-pistite-v-bansko-388453.html", "text": "Скиори от 19 нации очаровани от пистите в Банско Условията за ски в Банско са перфектни независимо, че е края на месец март. Това коментираха участниците във втория слалом за ФИС на Мексико, проведен в ски зона Банско. На старт днес застанаха 49 алпийци от 19 нации. Победител е Леон Никич (Хърватия) с 1:23,90 мин. На само 0,07 сек зад него финишира Марко Слиевич (Босна и Херцеговина), а трети на 0,36 сек е Джовани Помпей (Ит). България се представи с Б националния тим. Най-напред - 12-и се класира Калин Златков - на 2,68 сек. Георги Ергин е 13-и на 2,79 сек. Призьорите бяха наградени от Карлос Прунеда, президент на федерацията по ски на Мексико и принц Хубертус фон Хоенлое, участник в рекордните 13 световни при алпийците и 6 зимни олимпиади. След финала всички благодариха на домакините от \"Юлен\" за отличните условия, които са им предложили за състезание и на екипа на 4-звездният хотел \"Стражите\" начело с Димитър Ваканчин за топлото гостоприемство и вкусната храна. Перфектните условия, които Банско предлага и в тази част на годината са причина стартовете в края на март да съберат толкова много участници. Заради перфектно обработените писти в ски зоната идната седмица в Банско за участия в два гигантски слалома пристигат звездите на Словения Жан Кранец, победител в гигантския слалом за Световната купа този сезон в Заалбах-Хинтерглем (Ав) и сребърния медалист от алпийската комбинация от Световното в Оре 2019 Стефан Хадалин. България ще бъде представена от най-добрите си алпийци начело с Алберт Попов, Камен Златков и Йоан Тодоров. На 31 март в Банско ще се проведе и националното първенство в супергигантския слалом.", "date": "2019.03.30", "title": "Скиори от 19 нации очаровани от пистите в Банско"}
{"url": "https://www.standartnews.com/sport/federer-stigna-do-50-iya-si-final-ot-seriite-mastrs-388426.html", "text": "Швейцарският ас в тениса Роджър Федерер достигна своя финал №50-и в турнири от серията АТР Мастърс 1000. Той победи с лекота Денис Шаповалов с 6:2, 6:4 в Маями и в спор за титлата ще излезе в неделя от 19,00 ч (б.в.) срещу действащия шампион Джон Иснър (САЩ). Финалът за Маестрото е негов пети във Флорида, като досега е печелил три. До сега Федерер има спечелени 100 титли и ще се бори да увеличи това си постижение в Маями. На 37 години швейцарецът е най-възрастният финалист в Маями. Преди него рекордът държеше Джими Конърс, който е постигал това на 35. В турнирите от АТР Мастърс Федерер води по финали с 50, пред Рафаел Надал - 49 Новак Джокович - 47, Иван Лендъл - 33, Джими Конърс - 29, Джон Макенроу - 26, Андре Агаси - 23. В преките двубои Федерер води на Иснър с 5:2. Американецът спечели последната им битка, която беше в зала в Париж през 2015-а. Федерер пък е надигравал двуметровия гигант при единствения им финал - в Индиън Уелс през 2012 със 7:6, 6:3.", "date": "2019.03.30", "title": "Федерер стигна до 50-ия си финал от сериите Мастърс"}
{"url": "https://standartnews.com/kultura/tom-kruz-zheni-sina-si-za-italianka-388452.html", "text": "Том Круз е забранил на бившата си съпруга Никол Кидман да се появи на сватбата на осиновения им 24-годишен син Конър. Наследникът на холивудския ас, който е сциентолог като татко си, ще се жени за италианската си приятелка Силвия. Нейното семейство вече живеело във Флорида, за да бъде по-близо до бъдещите младоженци. „Том никога няма да приеме Никол на венчавката. Кидман е отлъчена от църквата на двамата Круз“, коментират запознати. Както е известно, Том и Никол са в хладни отношения след развода си, но въпреки това нито един от двамата не посети сватбата на осиновената им дъщеря Изабела през 2015-а в Лондон. Бела и Конър също не общуват твърде често с майка си.      \r\n ", "date": "2019.03.30", "title": "Том Круз жени сина си за италианка"}
{"url": "https://www.standartnews.com/sport/sportt-po-tv-za-30-mart-388427.html", "text": "14,00 и 17,00 Формула 1: Трета тренировка и Квалификация за Голямата награда на Бахрейн (пряко) 18,15 Футбол, България, Първа лига: Лудогорец - Берое; ЦСКА - Черно море (пряко) 00,00 Баскетбол, НБА: Хюстън Рокетс - Сакраменто Кингс (пряко) 14,30 Футбол, Англия, Висша лига: Фулъм - Ман Сити; 17,00 Ман Юн - Уотфорд; 19,30 Уест Хям - Евертън (пряко) 22,05 Футбол, Франция, Купа на Лигата, финал: Страсбург - Гингам (пряко) 17,00 Футбол, Англия, Чемпъншип: Дарби - Родъръм; 19,30 Мидълзбро - Норич (пряко) 21,30 Баскетбол, Испания: Гран Канария - Валенсия (пряко) 01,00 Хокей на лед, НХЛ: Тампа Бей Лайтнинг - Вашингтон Кепитълс (пряко) 19,30 Хокей на лед, НХЛ: Каролина Хърикейнс - Филаделфия Флайърс (пряко) 16,00 Футбол, Италия, Серия А: Удинезе - Дженоа; 19,00 Ювентус - Емполи; 21,30 Сампдория - Милан (пряко) 14,00 Футбол, Испания, Ла Лига: Хетафе - Леганес; 17,15 Барселона - Еспаньол; 19,30 Селта - Виляреал; 21,45 Алавес - Атлетико М (пряко) 21,15 \"Спорт в обектива\" 19,00 Волейбол, Италия, Серия А: плейоф (пряко) 16,15 Колоездене: Обиколка на Каталуния, шести етап (пряко) 22,00 Кърлинг: Световно първенство в Канада, Япония - Италия, мъже (пряко) 16,30 Футбол, Германия, Първа Бундеслига: Борусия Д - Волфсбург; 19,30 РБ Лайпциг - Херта (пряко)", "date": "2019.03.30", "title": "Спортът по тв за 30 март"}
{"url": "https://www.standartnews.com/balgariya-obshtestvo/progovori-chovekt-zasnel-kobrata-i-sushi-388434.html", "text": "\"Ако внимателно погледнете нейните кадри и нейната физиономия, излъчване и самия тон – лъжата се усеща. Това, че я опипвал по задните части – изобщо не го вярвам. За мен е абсолютна измислица и се е възползвала най-вероятно, тъй като не е имало възможност за свидетели, които да защитят Кубрат\", коментира пред bTV Евгени Веселинов - човекът, заснел последните кадри на Пулев и американската журналистка Дженифър Равало преди интервюто с целувката. Веселинов е главен редактор на bulgariCa.com - сайтът на българската общност в Калифорния. Той е навсякъде през цялата седмица с екипа на Пулеви в Коста Меса. Единственият роден журналист, отразил събитията \"на място\" и направил интервюта \"на живо\" с братята. \"Законите, колкото са на страната на дамите в Щатите, в Калифорния има едно много, даже по-силно отношение към тях и в тяхна защита и полза. И те това използват. Това, което казват за \"gold digging\", или златотърсачките. Съвсем не са малко тези, които опитват, опитват. Някои успяват\", продължи Веселинов, който от години живее в Лос Анджелис. Създател е на първото българско училище там, както и на първия роден вестник. \"За мен нещата опират до една евтина златотърсачка – търсачка на миг слава, която играе ролята на жертва за пари и имидж... Откровено казано, въобще не съм обърнал внимание на Равало. Тя с нищо не направи впечатление. Тя направи впечатление, след като видяха реакцията на Кубрат, когато реши, че може да изкара някой лев и оттам тръгнаха нещата\", продължи Веселинов. \"С екипа на Пулеви изкарах доста време и мога да кажа едно: това са хора, които, победили или не, приемаха абсолютно всички... Кубрат живееше за този двубой. Даваше всичко за този мач и една седмица не спря да тренира и да търси начин да се зарежда\", каза сънародникът ни. \"Това е едно голо обвинение\", категоричен бе Веселинов. Дори лицензът на Пулев да бъде отнет за постоянно след изслушването, той веднага има право да кандидатства за подновяването му във всеки един друг американски щат, а шансовете му да го получи обратно са големи.", "date": "2019.03.30", "title": "Проговори човекът, заснел Кобрата и Суши"}
{"url": "https://standartnews.com/sport/kanadets-shche-byaga-v-stara-zagora-za-rekord-na-gines-388470.html", "text": "Екстравагантен канадец с австралийски паспорт ще бяга утре на Маратон Стара Загора. До момента участие в бяганията са заявили близо 600 състезатели, съобщи зам.-кметът Красимира Чахова, като уточни, че записвания ще има на място и в неделя. \r\n33-годишният Алистър ще се опита тази година да стартира на 52 маратона в 52 страни. Наред с това целта му е да постави рекорд за Гинес като подобри световния рекорд във всяка от тях, бягайки облечен в различни атрактивни костюми. Изявата му е вдъхновена от състезания като Лондонския маратон, в който обикновени хора се обличат във фантастични костюми и се опитват да поставят световни рекорди на Гинес. \r\nТова е 14-та държава, в която ще бяга тази година канадецът, който се включва в стартовете с различна дегизировка. Досега е минал през Кипър, Гърция, Щвейцария, Катар, Тунис, Оман, ОАЕ, Италия, Индия, Испания, Турция, Германия и Израел. Състезавал се е предрешен като астронавт, нинджа, състезател по американски футбол, ръгбист, сумист, боксьор, готвач, дриблирайки с футболна топка, носейки плавници, но признава, че най-трудно му е било да бяга с белезници. \r\nСред интересните заявки за участие е и тази на семейство датчани, които живеят в Пловдив и имат двама синове – на 14 и 16 години. \r\nС Маратон Стара Загора 2019 утре, в неделя, на 31 март започва поредното издание на българската верига под мотото \"Бяжането като начин на живот\". Състезанието ще определи и държавните шампиони на полумаратон. Атлетите потеглят точно в 10 ч. от старт-финалната зона пред Общината. Най-бързите при мъжете се очакват малко след 12.00 ч., а победителката при жените ще стане известна 20-ина минути по-късно. За участие пристигнаха над 25 елитни състезатели от водещи световни атлетически школи.", "date": "2019.03.30", "title": "Канадец ще бяга в Стара Загора за рекорд на Гинес"}
{"url": "https://standartnews.com/balgariya-obshtestvo/pulev-za-sushi-ne-e-moy-tip-388462.html", "text": "„Тази жена не е мой тип. Не се страхувам. Имам още видеа, ако се налага”. Това заяви Кубрат Пулев пред германския вестник „Билд”.  Българската звезда в професионалния бокс направи кратък коментар за случката с американската репортерка Джени Суши. Пулев я целуна и това доведе до разразяване на скандал в САЩ. „Нямам вина, през кариерата си съм дал десетки хиляди интервюта. Всеки ме познава като любезен и вежлив човек. Жената дойде при мен при тегленето на кантара и каза: След боя ще вдигнем купон\", споделя Пулев пред репортера на „Билд” Йорг Лубрих. Пулев отрича категорично твърдението на репортерката Джени Равало, че малко след целувката я е сграбчил за задните части. Германският треньор на Пулев Ули Вегнер също говори пред „Билд”. „Бях точно до тях. Беше след мача. Кубрат даде интервю на красивата и любезна дама. Да, и после я целуна. Това бе израз на емоция\", разказва 76-годишният специалист. Той също отрича Пулев да е хващал Джени за задните части.", "date": "2019.03.30", "title": "Пулев за Суши: Не е мой тип!"}
{"url": "https://www.standartnews.com/sport/naglostta-nyama-kray-sushi-iska-i-wba-da-nakazhe-kubrat-388438.html", "text": "Освен към Атлетическата комисия на щата Калифорния да прекрати лиценза на Кубрат Пулев, репортерката Джени Суши и адвокатката ѝ Глория Олред са санкция за него и от Световната боксова Асоциация (World Boxing Association - WBA). Това съобщава изданието Vegas Sports Daily, в което именно работи журналистката и след намесата на което се стигна до целия скандал около целувката от страна на Кобрата. От там не разкриват какво точно наказание са поискали за българския боксьор, само твърдят, че искат то да е \"адекватно\".  От изданието обявиха, че стоят твърдо зад Суши и я подкрепят в \"търсенето на справедливост за този неприятен инцидент\". От там добавят, че ценят приноса на репортерката и всички жени за спортната индустрия и вярват, че \"всяка жена има правото да се чувства комфортно и безопасно, докато изпълнява задълженията си\". Прословутият случай, в който Кубрат Пулев целуна Джени Суши по устата, стана факт минути след победата му над Богдан Дину с нокаут. Първоначално репортерката подходи с усмивка и дори благодари на боксьора, но след намесата на главния редактор на медията ѝ Майк Диксън, се стигна и до ангажирането на Глория Олред и делото срещу българина. ", "date": "2019.03.30", "title": "Наглост: Суши иска и WBA да накаже Кубрат"}
{"url": "https://www.standartnews.com/balgariya-obshtestvo/vizhte-kak-sushi-tantsuva-v-skuta-na-priyatel-na-pulev-388440.html", "text": "Американската репортерка Джени Суши, която заведе дело срещу Кубрат Пулев за сексуално посегателство заради целувката от негова страна по устата ѝ след мача с Богдан Дину, явно си е изкарала много забавно на купона след двубоя. Партито е било организирано за приятелите и близките на Кобрата, които го подкрепяха в Коста Меса.  От страницата Pulev Sport разпространиха ексклузивни кадри от купона, за които се твърди, че са заснети около 3:00 часа сутринта. На тях се вижда как уж емоционално изтормозената Суши танцува сластно в скута на един от приятелите на българския боксьор, чието лице остава замаскирано на кадрите.  Защитната теза на репортерката беше, че е била на въпросното празненство, за да вземе интервюта и от други боксьори. Но единствените боксьори на този купон са Кубрат и Тервел Пулеви. Те също се виждат в кадър, но са далеч от Суши.  Заради жалбата на репортерката, заведена от адвокатката ѝ Глория Олред, временно беше отнет лицензът на Кобрата в Калифорния от местната Атлетическа комисия. Суши и Олред претендират за наказание към него и от WBA. От кадрите, които се виждат, обаче тя изглежда по всякакъв начин, но не и тормозена в сексуален план. ", "date": "2019.03.30", "title": "Вижте как Суши танцува в скута на приятел на Пулев"}
{"url": "https://standartnews.com/sport/manchestr-siti-si-vrna-prvoto-myasto-v-angliya-388471.html", "text": "Манчестър Сити си върна първото място в класирането във Висшата лига на Англия, след успех с 2:0 като гост срещу Фулъм в двубой от 32-ия кръг от първенство. Шампионите си вкараха головете още преди почивката и така обезмислиха второто полувреме. Бернардо Силва откри в петата минута след пас от Серхио Агуеро. Вторият гол за гостите вкара Агуеро в 27-ата, като този път Силва му подаде. След тази победа Манчестър Сити вече има 77 точки. Вторият Ливърпул е с точка по-малко, но утре приема Тотнъм в дербито на кръга. Бившият тим на Бербатов - Фулъм пък продължава пропадането си. Тимът от Лондон има само 17 точки и с тях е на 19-о място в класирането.", "date": "2019.03.30", "title": "Манчестър Сити си върна първото място в Англия"}
{"url": "https://standartnews.com/sport/bolidite-na-ferari-vzekha-i-tretata-trenirovka-388472.html", "text": "Ферари затвърди доминацията си на тренировките преди старта от Гран При на Бахрейн във Формула 1 в неделя. Шарл Льоклер даде най-добро време в третата тренировка днес, а съотборникът му Себастиан Фетел остана на 2-а позиция на 0,16 сек от лидера. \"Черните кончета\" бяха най-бързи и в първите две свободни тренировки на пистата \"Сахир\". Световният шампион Люис Хамилтън остана на 3-о място с около 8 стотни от лидера, а съотборникът му в Мерцедес Валтери Ботас, шампион от Австралия, днес остана на 4-о място. Квалификацията за място е по-късно довечера като Фетел ще се опита да спечели трета поредна победа и пета общо в световния шампионат.", "date": "2019.03.30", "title": "Болидите на Ферари взеха и третата тренировка"}
{"url": "https://standartnews.com/svyat/boeing-737-prizemen-zaradi-silna-mirizma-388464.html", "text": "Причините за инцидента са неизвестни Лайнерът Boeing 737 на компанията United Airlines е извършил извънредно кацане във Вашингтон заради непоносимо силната миризма на борда, съобщава Fox News. Самолетът е излетял от летище Балтимор-Вашингтон към Сан-Франциско. След известно време в салона на самолета е била усетена силна миризма. По думите на пътник някои хора са получили проблеми с дишането, позиви за повръщане, мигрена и болки в гърдите. Лайнерът е бил пренасочен за кацане във вашингтонското летище Далас, където вече са го чакали група лекари и пожарникари. Пътниците били прегледани, седем са закарани в болниците на окръг Колумбия. Както е заявил един от пътниците, авиокомпанията е обещала да заплати медицинските разходи на пострадалите. Причината за инцидента е неизвестна.", "date": "2019.03.30", "title": "Boeing 737 приземен заради силна миризма"}
{"url": "https://standartnews.com/sport/dvete-ferarita-startirat-prvi-v-bakhreyn-388478.html", "text": "Успехът на Ферари в Бахрейн продължи и в квалификацията. Шарл Льоклер зае първото място и ще започне от полпозишън в Гран При на Бахрейн във Формула 1 в неделя от 19,00 ч (б.в.). Пилотът на Скудерията обаче трябваше да се бори за първото място до последно. Той даде най-добро време в квалификацията едва в последната обиколка. За 21-годишният Льоклер това е първи полпозишън в кариерата му. Само на 0,294 сек зад него остана съотборника му Себастиан Фетел. Защитаващият световната си титла си от миналия сезон Люис Хамилтън с Мерцедес е на трето място, а съотборникът му Валтери Ботас е четвърти.", "date": "2019.03.30", "title": "Двете ферарита стартират първи в Бахрейн"}
{"url": "https://standartnews.com/sport/tsska-sofiya-izlga-cherno-more-s-gol-ot-duzpa-388479.html", "text": "Воденият от Любо Пенев отбор на ЦСКА - София победи с 1:0 в София Черно море. Единственото попадение в мача падна от дузпа в 83-ата минута, която вкара Али Соу. Успехът доближи \"червените\" на 3 точки от шампиона Лудогорец, който направи в Разград 0:0 с Берое. В  следващия кръг от първенството двата тима се изправят директно един срещу друг в битка за първото място. ЦСКА - София ще е гост на  \"Лудогорец Арена\". Двата тима ще играят и за Купата на България.", "date": "2019.03.30", "title": "ЦСКА - София излъга Черно море с гол от дузпа"}
{"url": "https://standartnews.com/sport/ambitsiite-na-gratsiite-ni-dve-kvoti-ot-svetovnoto-388469.html", "text": "Спечелване на две олимпийски квоти на Световното първенство в Баку, Азербайджан, през септември е целта пред най-добрите ни гимнастички Невяна Владинова, Катрин Тасева и Боряна Калейн. Трите ще участват и на Световните купи през този сезон. „Започват Световните купи, през целия месец април. Предстоят ни първо Пезаро, след това в София, следващата седмица в Ташкент, накрая Баку”, сподели мениджърът на националния отбор индивидуално Бранимира Маркова. На първата за сезона Световна купа, тази в Италия, от 5 до 7 април, ще участват Боряна Калейн и Катрин Тасева в индивидуалната надпревара, както и ансамбълът при жените. „Да, имах много успешен сезон през изминалата година. Надявам се през тази година да е още по-успешен. Разбира се, най-важните са квотите на Световното първенство. Другите състезания също не са за подценяване”, коментира Картин Тасева. Катрин Тасева и Невяна Владинова ще представят България на Световната купа в Арена Армеец. „Това ми е любимото състезание, откакто се провежда за пръв път не играх през миналата година. Преди това съм играла в съпътстващия турнир. Така че съм още по-мотивирана, нямам търпение да играя и се надявам да зарадвам публиката”, сподели Невяна Владинова. Гимнастичката ни пропусна последното издание на турнира в София заради контузия. Световната купа в \"Арена Армеец\" е от 12 до 14 април. Ансамбълът на България вече си осигури квота за Токио 2020, след като спечели бронзовите медали в многобоя от шампионата на планетата в София през миналата година.", "date": "2019.03.30", "title": "Амбициите на грациите ни: Две квоти от Световното"}
{"url": "https://standartnews.com/svyat/v-alyaska-sa-registrirani-rekordni-goreshchini-388466.html", "text": "Хабитатите в Аляска от няколко седмици се сблъскват с необичайно топло време, като на места температурите надхвърлят с над 15 градуса Целзий нормалните за сезона стойности, предаде БТА. „През февруари и март климатът бе изключително мек”, заяви климатологът Рик Тоумън. „На много места е възможно да бъдат подобрени рекордите за горещина през март. В редица градове, като Уейнрайт, Кактовик и Бароу в северната част на Аляска, температурите могат да надхвърлят с 14 до 22 градуса Целзий нормалните за сезона стойности. В Бароу през 5 дни този месец бяха регистрирани рекордно високи температури. На 28 март новият рекорд бе минус 1,1 градуса Целзий, след като обичайната за сезона температура там е минус 19,4 градуса Целзий. Сега още през март времето е като това през април и май”. В Арктика климатичното затопляне е два пъти по-бързо в сравнение със средните показатели за планетата. Аляска е засегната от този феномен, който има значимо въздействие върху населението, фауната и икономиката, отбеляза климатологът. През 2017-2018 г. бе регистрирано най-малкото количество лед в Берингово море през зимата, откакто се събират данни от 1850 г. „Най-големите ми страхове са свързани със скоростта на климатичните промени”, поясни Тоумън. „Никога досега те не са били с толкова бързи темпове”. ", "date": "2019.03.30", "title": "В Аляска са регистрирани рекордни горещини"}
