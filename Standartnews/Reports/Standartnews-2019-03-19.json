{"url": "https://standartnews.com/sport/yasen-e-i-totomilioner-100-na-blgariya-387544.html", "text": "  Петко Карабелов от Съединение е стотният тото милионер на България, който заедно с още три дами  спечели рекордния джакпот от над 9,5 млн. лв. от 20-ия тираж на играта „Тото 2 – 6 от 49“. Така 56-годишният тото милионер ще получи точно 2 375 357 лв. от СПОРТ ТОТО. Петко Карабелов разбрал, че печели едва в четвъртък, четири дни след като падна историческия джакпот на любимата игра „Тото 2 - 6 от 49“, след като по настояването на служителката от тото пункта, проверил 17-те фиша, които пуснал. Още не е решил за какво ще използва печалбата си, но на шега, преди тегленето обещал на съпругата си пътуване до Куба. Петко има две дъщери и две внучета. Семейството му се занимава с фермерство, имат кравеферма и знаят каква е цената на парите. По думите на Петко Карабелов джакпотът е не само щастие, но и отговорност. В игрите на СПОРТ ТОТО участва от 25 години, като системата му е проста. Когато джакпотът започва да нараства взема два произволно попълнени фиша, на следващия тираж, пуска първите и взема още два и така за всяко следващо теглене. Тази комбинация очевидно му донесе късмет в 20-ия тираж на игрите на СПОРТ ТОТО. Печеливша се е оказала първата квитанция, регистрирана от касиерката на тото пункта в Съединение. На участниците в игрите на СПОРТ ТОТО Петко Каребелов пожелава да играят, за да изпитат това невероятно чувство и да има средства и за спорта, и за тях. 33% от всички постъпления на СПОРТ ТОТО се заделят в подкрепа на българския спорт. Спортният тотализатор е единственият хазартен оператор, който отделя средства за развитието на физическата култура и спортните федерации у нас. Днес, да получи своята печалба в централата на Български спортен тотализатор, пристигна и Константин Петров. Той грабна историческия джакпот в играта „Тото Джокер“ в размер на над 83 445 лв. Константин е пенсиониран епидемиолог и играе в игрите на СПОРТ ТОТО, откакто не е на работа. Редовно играе „Тото Джокер“ и това не е първата му печалба от Спортния тотализатор.", "date": "2019.03.18", "title": "Ясен е и тотомилионер №100 на България"}
{"url": "https://standartnews.com/regionalni/otmenikha-globata-na-stopanite-na-narocheno-za-zalichavane-stado-387552.html", "text": "Елховският районен съд  е отменил глобата от 1900 лв, наложена от ямболската дирекция по безопасност на храните на овцевъдите Ана Петрова и Тодор Иванов от Болярово. През август 2018 г. те не позволиха на ветеринари да влязат във фермата им за да вземат повторни проби, след обявената епидемия от чума по овцете в този район на страната. След отказа на стопаните, подкрепени от защитници-доброволци  от цялата страна, единствено стадото на Ана Петрова не бе ликвидирано и остана. Впоследствие фермата е била заличена, а собствениците не са получили субсидиите си за 2018 г.  \r\n Днес стадото наброява повече от 300 глави със 191 майки и 111 новородени агнета, съобщи за Радио Стара Загора самата Ани Петрова. Семейството живеело с една пенсия, но продължавало да разчита безвъмездната подкрепа на хора от всички краища на страната, които ипращала слама, фураж и малки парични суми. \r\n ", "date": "2019.03.18", "title": "Отмениха глобата на стопаните  на нарочено за заличаване стадо"}
{"url": "https://www.standartnews.com/sport/yasen-e-i-totomilioner-100-na-blgariya-387544.html", "text": "  Петко Карабелов от Съединение е стотният тото милионер на България, който заедно с още три дами  спечели рекордния джакпот от над 9,5 млн. лв. от 20-ия тираж на играта „Тото 2 – 6 от 49“. Така 56-годишният тото милионер ще получи точно 2 375 357 лв. от СПОРТ ТОТО. Петко Карабелов разбрал, че печели едва в четвъртък, четири дни след като падна историческия джакпот на любимата игра „Тото 2 - 6 от 49“, след като по настояването на служителката от тото пункта, проверил 17-те фиша, които пуснал. Още не е решил за какво ще използва печалбата си, но на шега, преди тегленето обещал на съпругата си пътуване до Куба. Петко има две дъщери и две внучета. Семейството му се занимава с фермерство, имат кравеферма и знаят каква е цената на парите. По думите на Петко Карабелов джакпотът е не само щастие, но и отговорност. В игрите на СПОРТ ТОТО участва от 25 години, като системата му е проста. Когато джакпотът започва да нараства взема два произволно попълнени фиша, на следващия тираж, пуска първите и взема още два и така за всяко следващо теглене. Тази комбинация очевидно му донесе късмет в 20-ия тираж на игрите на СПОРТ ТОТО. Печеливша се е оказала първата квитанция, регистрирана от касиерката на тото пункта в Съединение. На участниците в игрите на СПОРТ ТОТО Петко Каребелов пожелава да играят, за да изпитат това невероятно чувство и да има средства и за спорта, и за тях. 33% от всички постъпления на СПОРТ ТОТО се заделят в подкрепа на българския спорт. Спортният тотализатор е единственият хазартен оператор, който отделя средства за развитието на физическата култура и спортните федерации у нас. Днес, да получи своята печалба в централата на Български спортен тотализатор, пристигна и Константин Петров. Той грабна историческия джакпот в играта „Тото Джокер“ в размер на над 83 445 лв. Константин е пенсиониран епидемиолог и играе в игрите на СПОРТ ТОТО, откакто не е на работа. Редовно играе „Тото Джокер“ и това не е първата му печалба от Спортния тотализатор.", "date": "2019.03.18", "title": "Ясен е и тотомилионер №100 на България"}
{"url": "https://standartnews.com/sport/livrpul-otnovo-povede-v-angliya-387482.html", "text": "Ливърпул се върна на върха в Англия след като победи като гост Фулъм с 2:1. Благодарение на този си успех \"червените\" вече имат 76 точки. Манчестър Сити е втори със 74, но пък има мач по-малко. Головете за Ливърпул вкараха Садио Мане (26) и Джеймс Милнър (81-дузпа), а за Фулъм точен бе бившият футболист на \"червените\" Райън Бабел (74). В друг мач от кръга Eвертън победи Челси с 2:0 и така спря тимът от Лондон по пътя към топ 4. Голове след почивката помогнаха на Карамелите да спрат серията си от 6 поредни мача без победа над лондончани и от 12 поред без успех срещу отборите от голямата шестица. Челси остана с 57 точки на 6-о място, като не успя да се изравни с 4-ия Арсенал. Евертън пък подобри актива си до 40 т и е 11-и. \r\n ", "date": "2019.03.18", "title": "Ливърпул отново поведе в Англия"}
{"url": "https://standartnews.com/sport/v-lud-mach-inter-nadkhitri-milan-387479.html", "text": "Интер успя да победи Милан в луд мач с 3:2. Пред препълнените трибуни на \"Сан Сиро\" двата отбора предложиха качествен футбол и много емоции. В крайна сметка Интер взе трите точки и се изкачи на трета позиция изпреварвайки именно вечния съперник.  Дербито на 28-ия кръг в Серия \"А\" стартира с гол за Интер. Още в 3-ата минута Весино откри,  а в началото на втората част Стефан Де Фрай удвои. В този момент момчетата на Дженаро Гатузо се втурнаха напред и Бакайоко намали в 57-ата минута. Лаутаро Мартинес до голяма степен реши всичко с попадение от дузпа в 67-ата минута. Интригата до края на срещата, обаче остана благодарение на Мусакио, който реализира пет минути по-късно и върна надеждите на Донарума и компания за нещо повече. В крайна сметка Ханданович \"заключи\" вратата си и не допусна повече попадения. В края на мача Конти бе изгонен, но след помощта на ВАР получи само жълт картон и остана на терена. Това вбеси Спалети, който беше пратен в съблекалнята. Секунди по-късно Кастийехо пропусна да изравни, а Д'Амброзио спаси \"черно-сините\" след изстрел на Кутроне. Така \"нерадзурите\" отново спечелиха градското дерби, както през есента, когато триумфираха с гол в последните секунди. Успехът върна Интер на трето място с 53 точки и прекъснаха серията на \"червено-черните\" от пет поредни победи и от десет поредни мача в първенството без поражение, като паднаха на четвърто място с актив от 51 точки.  ", "date": "2019.03.18", "title": "В луд мач Интер надхитри Милан"}
{"url": "https://standartnews.com/biznes/4-mlrd-lv-ni-tryabvat-za-zhp-linii-387536.html", "text": "Необходимият бюджет за реализацията на всички стратегически жп проекти у нас след 2021 г. е  4 млрд. лева, съобщи министърът на транспорта, информационните технологии и съобщенията Росен Желязков по време на работна закуска с представители на Германо-българската индустриално-търговска камара (ГБИТК) и на Австрийското търговско представителство ADVANTAGE AUSTRIA. По думите му това включва жп връзките със Сърбия и Северна Македония, участъците Видин-Медковец, Карнобат-Синдел, внедряване на Европейска система за управление на влаковете в няколко участъка в страната, както и развитие на жп възел Варна и този в Горна Оряховица. „Като страна членка на ЕС, ние следваме ясна политика, в съответствие с европейските приоритети, като целта е да се постигне оптимална интеграция на транспортните мрежи в Съюза“, обясни Росен Желязков.  Според транспортния министър, до 2030 г. следва да бъдат завършени проектите, разположени на основната TEN-T мрежа, а до 2050 г. – всички проекти на широкообхватната мрежа. Пред представителите на германския и австрийския бизнес, министър Желязков заяви, че ще бъдат реализирани редица проекти и в пътния сектор. Той посочи, че предстои строителството на автомагистрали Русе-Велико Търново и Калотина, и скоростни пътища Видин-Монтана-Враца и Мездра-Ботевград. „Индикативният бюджет на тези четири проекта е 3,605 млрд. лева, като в това число не е включено завършването на автомагистралите „Струма“ и „Хемус“, които са в процес на изпълнение“, обясни Желязков. В рамките на срещата бяха обсъдени и текущите концесионни процедури, на които Министерството е възложител, както и предстоящото въвеждане на ТОЛ-система за тежкотоварните превозни средства.", "date": "2019.03.18", "title": "4 млрд. лв. ни трябват за жп линии"}
{"url": "https://standartnews.com/kultura/zvezdi-daryavat-za-postradalite-ot-nova-zelandiya-387526.html", "text": "Холивудски звезди и музиканти дариха хиляди долари за кампания в помощ на пострадалите от терористичната атака в Нова Зеландия. В сайта „GoFundMe“ бе създадена страница за дарения от мениджъра на Мадона и групата U2 - Гай Осеари, който допринесе за каузата с 18 хиляди. Кралицата на попа се включи с 10 хиляди, комикът Крис Рок с 5 хиляди, а Аштън Къчър и Бен Стилър с по хиляда долара. Общата събрана сума за момента е 77 хиляди, като крайната цел е 100 хиляди. Осеари заяви, че все още се търси подходяща организация, на която да бъдат пратени даренията и която да ги разпредели измежду потърпевшите.", "date": "2019.03.18", "title": "Звезди даряват за пострадалите от Нова Зеландия"}
{"url": "https://www.standartnews.com/sport/v-lud-mach-inter-nadkhitri-milan-387479.html", "text": "Интер успя да победи Милан в луд мач с 3:2. Пред препълнените трибуни на \"Сан Сиро\" двата отбора предложиха качествен футбол и много емоции. В крайна сметка Интер взе трите точки и се изкачи на трета позиция изпреварвайки именно вечния съперник.  Дербито на 28-ия кръг в Серия \"А\" стартира с гол за Интер. Още в 3-ата минута Весино откри,  а в началото на втората част Стефан Де Фрай удвои. В този момент момчетата на Дженаро Гатузо се втурнаха напред и Бакайоко намали в 57-ата минута. Лаутаро Мартинес до голяма степен реши всичко с попадение от дузпа в 67-ата минута. Интригата до края на срещата, обаче остана благодарение на Мусакио, който реализира пет минути по-късно и върна надеждите на Донарума и компания за нещо повече. В крайна сметка Ханданович \"заключи\" вратата си и не допусна повече попадения. В края на мача Конти бе изгонен, но след помощта на ВАР получи само жълт картон и остана на терена. Това вбеси Спалети, който беше пратен в съблекалнята. Секунди по-късно Кастийехо пропусна да изравни, а Д'Амброзио спаси \"черно-сините\" след изстрел на Кутроне. Така \"нерадзурите\" отново спечелиха градското дерби, както през есента, когато триумфираха с гол в последните секунди. Успехът върна Интер на трето място с 53 точки и прекъснаха серията на \"червено-черните\" от пет поредни победи и от десет поредни мача в първенството без поражение, като паднаха на четвърто място с актив от 51 точки.  ", "date": "2019.03.18", "title": "В луд мач Интер надхитри Милан"}
{"url": "https://standartnews.com/sport/lionel-mesi-s-33-i-khettrik-387481.html", "text": "Барселона победи като гост Реал Бетис с 4:1 в среща от 28-ия кръг на испанската футболна Ла Лига. Въпреки по-добрата игра на домакините Лионел Меси (18', 45+2') изведе Барса напред преди почивката. Луис Суарес увеличи на 3:0 в 63-ата. Почетният гол за Бетис вкара Лорен Морон (82). Меси оформи своя хеттрик в 85-ата минута. Това бе 33-ия мач в който аржентинецът вкарва 3 гола. С тази си победа Барселона вече има 66 т. Атлетико Мадрид е вгори с 56.", "date": "2019.03.18", "title": "Лионел Меси с 33-и хеттрик"}
{"url": "https://www.standartnews.com/sport/livrpul-otnovo-povede-v-angliya-387482.html", "text": "Ливърпул се върна на върха в Англия след като победи като гост Фулъм с 2:1. Благодарение на този си успех \"червените\" вече имат 76 точки. Манчестър Сити е втори със 74, но пък има мач по-малко. Головете за Ливърпул вкараха Садио Мане (26) и Джеймс Милнър (81-дузпа), а за Фулъм точен бе бившият футболист на \"червените\" Райън Бабел (74). В друг мач от кръга Eвертън победи Челси с 2:0 и така спря тимът от Лондон по пътя към топ 4. Голове след почивката помогнаха на Карамелите да спрат серията си от 6 поредни мача без победа над лондончани и от 12 поред без успех срещу отборите от голямата шестица. Челси остана с 57 точки на 6-о място, като не успя да се изравни с 4-ия Арсенал. Евертън пък подобри актива си до 40 т и е 11-и. \r\n ", "date": "2019.03.18", "title": "Ливърпул отново поведе в Англия"}
{"url": "https://standartnews.com/sport/sportt-po-tv-za-18-mart-387497.html", "text": "17,50 Спорт тото 17,30 Футбол, България, Втора лига: Локо ГО - Арда (пряко) 21,15 \"Спорт в обектива\" 20,00 УЕФА Шампионска лига - магазинно предаване 14,45 Колоездене: Тирено Адриатико, шести етап (пряко) 20,00 Кърлинг: Световно първенство в Дания, Канада - Финландия, жени (пряко) 21,45 Футбол, Англия, Лига 2: Мансфилд - Линкълн (пряко) 15,00 Кърлинг: Световно първенство в Дания, Швеция - Република Корея, жени (пряко)", "date": "2019.03.18", "title": "Спортът по тв за 18 март"}
{"url": "https://www.standartnews.com/sport/lionel-mesi-s-33-i-khettrik-387481.html", "text": "Барселона победи като гост Реал Бетис с 4:1 в среща от 28-ия кръг на испанската футболна Ла Лига. Въпреки по-добрата игра на домакините Лионел Меси (18', 45+2') изведе Барса напред преди почивката. Луис Суарес увеличи на 3:0 в 63-ата. Почетният гол за Бетис вкара Лорен Морон (82). Меси оформи своя хеттрик в 85-ата минута. Това бе 33-ия мач в който аржентинецът вкарва 3 гола. С тази си победа Барселона вече има 66 т. Атлетико Мадрид е вгори с 56.", "date": "2019.03.18", "title": "Лионел Меси с 33-и хеттрик"}
{"url": "https://standartnews.com/svyat/zadrzhakha-streletsa-ot-utrekht-erdogan-obeshcha-da-razsledva-sluchaya-387554.html", "text": "Холандската полиция задържа Гьокен Танъш, който е заподозрян за стрелбата в град Утрехт, съобщиха световните агенции. Веднага след това нивото на терористична заплаха в страната беше намалено. Засега не е ясно къде е задържан 37-годишният етнически турчин, както и дали е оказал съпротива. Жертви на стрелбата станаха трима души, а петима са ранени. Според последните информации, Гьокен е стрелял срещу своя близка жена в трамвая, вероятно поради възникнал спор между тях. След това той е прострелял и хора, опитали се да й помогнат. Ако тази хипотеза се потвърди, ще отпадне и версията за терор, която беше подета от агенциите.  За това спомогна и фактът, че Танъш по-рано е бил задържан от холандската полиция заради подозрения във връзки с терористичната групировка \"Ислямска държава\", съобщава турската редакция на Би Би Си, позовавайки се на турски предприемач, живеещ в Утрехт. \"Преди няколко години той беше задържан по подозрения във връзки с \"Ислямска държава\", но след това го пуснаха. Той не беше част от турската общност (в Холандия), а по-скоро беше самотник\", твърди цитираният източник. Утре знамената във всички държавни учреждения ще бъдат спуснати наполовина в знак на траур, съобщи премиерът на Холандия Марк Рюте . Ситуацията обаче няма да засегне провеждането на изборите за съвети на провинциите, планирани за 20 март. Министърът на вътрешните работи Ферд Граперхаус заяви, че е прекалено рано да се каже дали заподозреният е имал терористичен мотив, но призна, че той има криминално досие. Министърът предупреди да не се избързва с предположенията за мотивите, като заяви, че е важно независимото разследване да проучи уликите. \"Да, заподозреният е познат на министерството на правосъдието. Той има криминално досие. Това е всичко, което знаем. Не мога да дам повече подробности\", каза министърът. Местни медии съобщиха, че срещу лицето са били повдигани различни обвинения няколко пъти през последните години - от опит за убийство до дребни кражби в Утрехт и околностите, а само преди две седмици мъжът отново бил в съда по обвинения за изнасилване на жена през 2017 г. Турскота разузнаване разследва дали днешната атака в холандския град Утрехт е мотивирана от лични подбуди или от тероризъм, заяви президентът на Турция Реджеп Тайип Ердоган в телевизионно интервю.", "date": "2019.03.18", "title": "Хванаха стрелеца от Утрехт, Ердоган обеща да разследва случая"}
{"url": "https://standartnews.com/sport/grigor-gubi-edna-pozitsiya-v-svetovnata-ranglista-387507.html", "text": "Тенисист №1 на България Григор Димитров загуби една позиция в новата световна ранглиста и заема 29-ота място. Хасковлията не е играл заради контузия в рамото от Откритото първенство на Австралия в края на януари. Плановете на Димитров, който има 1300 точки е да играе тази седмица на турнира от сериите Мастърс в Маями. №1 в световната ранглиста продължава да е Новак Джокович (Сърбия) , пред Рафаел Надал (Исп) и Александър Зверев (Гер). Шампионът от Индиън Уелс - Доминик Тийм (Ав) е вече четвърти. ", "date": "2019.03.18", "title": "Григор губи една позиция в световната ранглиста"}
{"url": "https://standartnews.com/sport/levski-se-razdeli-s-vratarya-polachek-387509.html", "text": "\"ПФК Левски и вратарят Мартин Полачек се разделят официално по взаимно съгласие, съобщиха от клуба. Словашкият вратар не влизаше в плановете на треньорския щаб и вече не е част от отбора. \"ПФК Левски\" пожелава на Полачек бъдещи професионални успехи на футболния терен.", "date": "2019.03.18", "title": "Левски се раздели с вратаря Полачек"}
{"url": "https://standartnews.com/sport/iii-mezhdunaroden-turnir-po-pluvane-pirin-387510.html", "text": "Приключи третият международен турнир по плуване „Пирин“ в Благоевград. В рамките на два дни плувците показаха много умения, тактика и бързина. \r\nВ традиционното издание участие взеха над 500 участници от различни държави. Общо 45 плувни отбора премериха сили по време на състезнието. Представителите на плувните клубове в тазгодишното издание бяха от 6 възрастови групи - от родените през 2001 година до категория „Мъже и жени“. \r\nКлубовете участваха с общо 25 състезатели във всички възрасти. Всеки плувец се състезава в четири индивидуални дисциплини, както и в щафети. \r\nПарични награди в размер на 200 лева, получиха състезателите с най-голям брой точки по ФИНА от три дисциплини, както и техните треньори. \r\nЗа най-добрите постижения във всички групи бяха връчени купи. \r\nТурнирът се организира съвместно от  БФПС, Община Благоевград, ПК „Пирин“ и Спортен комплекс „Пирин“.", "date": "2019.03.18", "title": "ІІІ международен турнир по плуване \"Пирин\""}
{"url": "https://standartnews.com/sport/blestyashchi-rodni-taekuondisti-s-novi-medali-ot-belgiya-oupn-387542.html", "text": "Само няколко дни преди старта на второто Мултиевропейско първенство по таекуондо, което ще се проведе в столичната АСИКС АРЕНА от 21 до 24 март,  а участие ще вземат 2000 състезатели, успехите на българските таекуондисти в Европа не спират. Те се завърнаха с цели 6 медала от силния международен турнир Belgium Open 2019.  Пет състезатели от Таекуондо клуб Рамус и един от ТК Ахил доказаха, че са сред най-добрите в Европа и света. Катогорен шампион при кадетите стана Християн Георгиев след четири победи срещу представители на Белгия, Испания, Германия и Швеция.   При юношите бронзови медали спечелиха Божидар Аврамов и Теодор Здравков, като всеки от тях премина успешно в три кръга, а малшанс в последните секунди лиши от медалите Яна Тасева и Емил Моллов, които преди това бяха победили съперници от националния отбор на Полша и Испания. Състезателите бяха водени от зам. председателя на БФТ Димитър Михайлов.  Имаше българско присъствие и сред съдиите, където участие взеха Виктория Иванова, Радостин Григоров и Борислав Илиев и още веднъж затвърдиха добрия имидж на българското съдийство.", "date": "2019.03.18", "title": "Блестящи родни таекуондисти с нови медали от \"Белгия Оупън\""}
{"url": "https://standartnews.com/sport/avstriets-sprya-federer-za-rekord-387483.html", "text": "Доминик Тийм спря похода на Роджър Федерер към 101-а титла в туртирите от АТП. На финала на турнира \"Мастърс\" в Индиън Уелс австриецът победи Маестрото с 3:6, 6:3, 7:5. Федерер пропусна да стане първия който триумфира 6 пъти в Индиън Уелс. За Тийм, който бе поставен под № 7 в турнира това бе първа титла от турнир от Мастърс сериите. Сблъсъкът пък бе под №5 между двамата. Федерер имаше две победи на хард корт, а Тийм има по един успех на трева и клей.", "date": "2019.03.18", "title": "Австриец спря Федерер за рекорд"}
{"url": "https://standartnews.com/sport/valeri-marinov-s-bronz-na-svetovnite-letni-igri-speshl-olimpiks-387541.html", "text": "Валери Маринов спечели бронзов медал в игрите по боче на Световните летни игри на Спешъл Олимпикс в Абу Даби. В състезанията за хора с интелектуални затруднения, Валери взе бронзов медал в индивидуалната надпревара.   Валери Маринов е потребител от Защитено жилище „Струма“. През 2008 г., заедно с двете му сестри, са едни от първите потребители на Защитено жилище за лица с умствена изостаналост в Благоевград. През 2019 г. чрез Община Благоевград той ще бъде ангажиран с трудова заетост, като общ работник по Оперативна програма „Развитие на човешките ресурси“, проект „Обучение и заетост“.   \r\n  \r\nВалери взима участие в турнири по баскетбол, лека атлетика и боче. През 2016 и 2017 година е участник в националните игри по боче на Спешъл Олимпикс България в град Плевен, където печели сребърен медал. Спешъл Олимпикс се стреми да създаде един по-добър общ свят, в който хората да приемат различията помежду си спокойно и отворено, без страх и предубеждения. Движението организира целогодишно спортно-състезателна дейност в различни Олимпийски спортове за деца и възрастни с интелектуални затруднения.  ", "date": "2019.03.18", "title": "Валери Маринов с бронз на Световните летни игри Спешъл Олимпикс"}
{"url": "https://www.standartnews.com/sport/sportt-po-tv-za-18-mart-387497.html", "text": "17,50 Спорт тото 17,30 Футбол, България, Втора лига: Локо ГО - Арда (пряко) 21,15 \"Спорт в обектива\" 20,00 УЕФА Шампионска лига - магазинно предаване 14,45 Колоездене: Тирено Адриатико, шести етап (пряко) 20,00 Кърлинг: Световно първенство в Дания, Канада - Финландия, жени (пряко) 21,45 Футбол, Англия, Лига 2: Мансфилд - Линкълн (пряко) 15,00 Кърлинг: Световно първенство в Дания, Швеция - Република Корея, жени (пряко)", "date": "2019.03.18", "title": "Спортът по тв за 18 март"}
{"url": "https://standartnews.com/regionalni/malki-talanti-predstavyat-myuzikla-za-detsa-kosmicheska-prikazka-387495.html", "text": "Малките таланти от детско-юношеската студия за опера и балет „Маргаритки“ в Стара Загора ще представят мюзикъла за деца „Космическа приказка“. Ще им помагат и партнират артисти от Старозагорската опера. Музиката на спектакъла е на Маргарита Шоселова, създател и ръководител на уникалната детско-юношеска студия за опера и балет в Града на липите. Аранжиментът е на Николай Цолов, либретото -  на старозагорската поетеса Мая Дългъчева. Режисьор и хореограф на спектакъла е Радост Младенова-Арабаджиева, сценографията и костюмите са Теодора Джамбазова. Постановъчният екип е привлякъл за научен консултант д-р Алексей Стоев, дългогодишен директор на народната астрономическа обсерватория и планетариум \"Юрий Гагарин\" в Стара Загора, в които стотици деца са се запалили по необятния свят на Космоса. \r\n Премиерата на „Космическа приказка“ е на \"20 март на сцената на Старзагорската държавна опера. \r\n ", "date": "2019.03.18", "title": "Малки таланти представят мюзикъла  за деца „Космическа приказка“"}
{"url": "https://standartnews.com/regionalni/mladi-rotariantsi-s-aktsiya-za-krvodaryavane-v-krdzhali-387506.html", "text": "Акция за безвъзмездно кръводаряване под надслов \"В кръвта ти е да спасяваш животи\" организираха доброволци от Ротаракт Кърджали и МБЧК. „Само за 3 часа се отзоваха 11 души на възраст между 25 и 35 години”, сподели президентът на Ротаракт Кърджали Петър Петков. Той поясни, че инициативата се провежда вече за шеста поредна година и радващото е, че желаещите да дарят кръв се увеличават. \r\n„Важно е да има благотворителност и да даряваме кръв, за да спасим един човешки живот”, каза момче с рядка кръвна група. \r\nПо думите на д-р Диана Георгиева, началник на отделението по трафсфузионна хематология в МБАЛ ”Д-р Атанас Дафовски” Кърджали, през последните години се наблюдава нарастващ интерес към безвъзмездното кръводаряване, макар че по-често се среща т. нар. фамилно  кръводаряване, т. е. хората даряват кръв, когато техен роднина е в нужда. Д-р Георгиева оцени като успешна акцията на младите ротарианци. \r\nМобилният специализиран автомобил, с който областната болница в Кърджали разполага, провежда кръводарителски акции през годината освен в Кърджали, и в други общински центрове.  ", "date": "2019.03.18", "title": "Млади  ротарианци с акция за кръводаряване в Кърджали"}
{"url": "https://standartnews.com/regionalni/krdzhaliyskiyat-teatr-s-pokana-za-chlenstvo-v-eat-387512.html", "text": "Театърът в Кърджали получи покана да членува в Европейската асоциация за театър (ЕАТ). „Това става при гостуването ни на сцената на театър „Българска армия” в София с танцовия спектакъл „Ах,Тамара”, на който присъства и президентът на организацията Серж Рангони, който остана впечатлен”, съобщи Гълъб Бочуков, директор на Театрално-музикалния център „Димитър Димов” Кърджали. „Поканата за членство е персонална към кърджалийския театър. Първата опознавателна среща с ЕАТ бе в Братислава в края на м.г. Предстои да участваме в следващата, която ще се проведе в Дрезден и ще започнем конкретните обсъждания за членството ни”, поясни директорът. По думите му засиленият интерес е заради региона и заради това, че ТМЦ разполага с три състава – драматичен, куклен и музикален. „Трупата  е единствената у нас, която изнася представления и на турски език. Също малко са трупите, които си позволяват да правят спектакли в този не лек жанр – танцов театър, какъвто е „Ах, Тамара”, в който излизат на сцената много актьори, които без думи, само с езика на тялото, на танца и музиката разказват история”, допълва Бочуков. Тази липса на езикова бариера позволява на публиката да  възприема изцяло внушението и емоцията на спектакъла. \r\nДиректорът на ТМЦ Кърджали е доволен също, че идеята е била одобрена и финансирана по проекта „Пловдив – Европейска столица на културата – 2019\". Той поясни, че най-вероятно през есента, преди самото включване на ТМЦ Кърджали като член в ЕАТ, президентът на организацията Серж Рангони ще гостува в Кърджали, за да се запознае с базата и града. \r\n„Надяваме се да получим подкрепата на ръководството на Община Кърджали, защото най-вероятно ще ни се случи да посрещнем представителите на европейските театри тук. Всеки от членовете на ЕАТ е домакин на някоя от рутинните срещи, където се обсъждат тенденциите в съвременния театър\", допълва още Гълъб Бочуков.  ", "date": "2019.03.18", "title": "Кърджалийският театър с покана за членство в ЕАТ"}
{"url": "https://www.standartnews.com/sport/avstriets-sprya-federer-za-rekord-387483.html", "text": "Доминик Тийм спря похода на Роджър Федерер към 101-а титла в туртирите от АТП. На финала на турнира \"Мастърс\" в Индиън Уелс австриецът победи Маестрото с 3:6, 6:3, 7:5. Федерер пропусна да стане първия който триумфира 6 пъти в Индиън Уелс. За Тийм, който бе поставен под № 7 в турнира това бе първа титла от турнир от Мастърс сериите. Сблъсъкът пък бе под №5 между двамата. Федерер имаше две победи на хард корт, а Тийм има по един успех на трева и клей.", "date": "2019.03.18", "title": "Австриец спря Федерер за рекорд"}
{"url": "https://standartnews.com/regionalni/obshchestvena-peralnya-i-uslugi-v-doma-otvori-vrati-v-krdzhali-387513.html", "text": "Социално предприятие „Обществена пералня и услуги в дома“ отвори врати в Кърджали. „Проектът е насочен за осигуряване на заетост, подкрепа за социално включване на уязвими групи и професионална интеграция в сферата на социалната икономика”, поясни Нермин Мехмед, главен експерт в отдел ”Социални дейности, здравеопазване, спорт  и туризъм” в общинска администрация. Новосъздаденото социално звено функционира вече трети месец и осигурява заетост на 32 лица, сред които един социален работник, четирима перачи и гладачи, също 4 машинни оператори, 10 домашни помощници и 5 домашни чистачи. Към услугата „Обществена пералня“ се извършват приемане и сортиране на пране, обработване, сушене, химическо почистване на дрехи, дезинфекция на бельо, също гладене. Социална услуга в общността „Домашен помощник”  включва поддържане на личната хигиена и хигиена в жилището, помощ при ежедневния тоалет, приготвяне на храна и подпомагане при хранене, както и оказване на битови услуги. Услуга „Домашен чистач” касае  почасово текущо и основно почистване на дома. Социалното предприятие задоволява също нуждите за пране на социални услуги, здравни заведения, детски градини, фирми и граждани и  предоставя услуги в дома. Цените на услуги  са определени по наредба на общината и са социално поносими. За килограм пране таксата е 1,50 лв., гладене - 1 лв./кг, а за почистване в дома 3 лв. на час.  ", "date": "2019.03.18", "title": "\"Обществена пералня и услуги в дома“ отвори врати в Кърджали"}
{"url": "https://standartnews.com/regionalni/broeni-dni-do-v-yubileyno-izdanie-na-blagoevgrad-bluesjazz-387514.html", "text": "Броени дни остават до началото на Петото юбилейно издание на международния фестивал “Blagoevgrad Blues&Jazz”, чийто старт ще бъде даден на 28 март в ДТ \"Никола Вапцаров\". Меломаните ще могат да се наслаждават на изпълненията на участниците в зала \"Орфей\" на 29 и 30 март. За първи път фестивалът включва и класическа вечер, а блус и джаз феновете ще се насладят на стиловете в последните две вечери. \r\nПо време на V издание на Международния фестивал на сцената ще излязат Камерна опера-Благоевград с гост солистът  Деян Гаврич и композиторката Драгана Йованович. Ще чуем маестро Алекс Зографов, а с него на сцената ще се качат тенорът Бойко Цветанов и Стоян Бончев. Блус вечерта ще срещне публиката с Васко Кръпката и „Подуене Блус бенд“, които ще отбележат своя 30-годишен юбилей. Турнето им по този повод започва от сцената на феста, а гост е блусменът на Америка Guy Davis. Теодосий Спасов и Влатко Стефановски, триото на Живко Петров, великолепната Хилда Казасян в дует с Христо Йоцов и Биг Бенд-Благоевград ще закрият юбилейното издание на “Blagoevgrad Blues&Jazz”.", "date": "2019.03.18", "title": "Броени дни до V юбилейно издание на “Blagoevgrad Blues&Jazz”"}
{"url": "https://www.standartnews.com/sport/grigor-gubi-edna-pozitsiya-v-svetovnata-ranglista-387507.html", "text": "Тенисист №1 на България Григор Димитров загуби една позиция в новата световна ранглиста и заема 29-ота място. Хасковлията не е играл заради контузия в рамото от Откритото първенство на Австралия в края на януари. Плановете на Димитров, който има 1300 точки е да играе тази седмица на турнира от сериите Мастърс в Маями. №1 в световната ранглиста продължава да е Новак Джокович (Сърбия) , пред Рафаел Надал (Исп) и Александър Зверев (Гер). Шампионът от Индиън Уелс - Доминик Тийм (Ав) е вече четвърти. ", "date": "2019.03.18", "title": "Григор губи една позиция в световната ранглиста"}
{"url": "https://standartnews.com/regionalni/bazar-ot-srchnite-rtse-na-mama-organizirat-v-blagoevgrad-387515.html", "text": "Благотворителен базар \"От сръчните ръце на Мама\" ще се проведе на 22 март от 10 до 16 маса пред сградата на община Благоевград. Инициативата е в подкрепа на доброволческата кухня за бедни към църквата \"Св.Николай\" в града. Кухнята за бедни отвори врати през 2016 година в църквата \"Св.Николай Летни\", чийто председател на настоятелството е енорийският свещеник отец Светослав Кючуков. Кухнята се издържа със срества, осигурени от дарители и благотворителни кампании. За поредна година се провежда и благотворителният базар. Негови организатори са Общински съвет по наркотични вещества и православният информационен център на Неврокопска света митрополия.  ", "date": "2019.03.18", "title": "Базар \"От сръчните ръце на мама\" организират в Благоевград"}
{"url": "https://standartnews.com/regionalni/nov-pt-svrzva-4-sela-v-obshchina-sitovo-387525.html", "text": "Нов път ще свърже четири села в силистренската община Ситово. Ремонтираната и обновена пътна отсечка от 9,8 км. ще преминава през селата  Коларово,  Нова Попина, Искра и Ситово. Строителството ще се финансира  съссредства от Оперативна програма развитие на селските райони и сткойността на инвестициятна е 5, 4 млн. лева. \r\nНовото шосе ще направи  придвижването в добруджанската община по-бързо и сигурно. Срокът за изпълнение на проекта е 240 дни. Очаква се  реконструираният път  да  стане готов през ноември 2019 година, съобщиха от компанията изпълнител  „Нивел Строй”  София.  ", "date": "2019.03.18", "title": "Нов път свързва 4 села в община Ситово"}
{"url": "https://standartnews.com/regionalni/proletno-pochistvane-i-zalesyavane-organizirakha-v-momchilgrad-387517.html", "text": "Акция на доброволци за пролетно почистване започна в Момчилград. Бяха събрани над 100 чувала със смет в района около бившата хижа край Момчилград. В инициативата се включиха кметът на общината Сунай Хасан, както и група общински служители. Към доброволците се присъедини и кърджалийският общински съветник Кадир Мустафов. На призива на младежите от ДПС да се почисти любимото място на момчилградчани се отзоваха около 50 жители на града, сред които и много ученици. Най-активни в акцията бяха обитателите на Центъра за настаняване от семеен тип \"Вяра и надежда\" в Момчилград. \r\nПовече от 2 часа доброволците, разделени на 6 групи, събираха натрупалите се през зимата пластмасови бутилки, найлонови торби, опаковки, хартии. \"Благодаря на всички, които участваха в акцията. Вие показвате, че не сте безразлични към природата и Момчилград. Готови сме да подкрепим и да помогнем за реализирането всяка подобна инициатива на млади хора\", обърна се към доброволците Сунай Хасан. \r\nОбщина Момчилград осигурени на участниците в екоакцията пица и безалкохолни напитки. \r\nЗаедно с почистването започна и озеленяването на изходите на Момчилград.Край  участъците около на пътя към Крумовград бяха засадени 70 фиданки черен орех от работници на общината. Новите насаждения бяха направени от края на Момчилград до село Соколино.  ", "date": "2019.03.18", "title": "Пролетно почистване и залесяване организираха в Момчилград"}
{"url": "https://www.standartnews.com/sport/dvete-zvezdi-na-cherna-gora-pod-vpros-za-blagriya-387543.html", "text": "Две от най-големите звезди на националния отбор на Черна гора по футбол почти сигурно ще пропуснат заради контузии гостуването на България на старта на европейските квалификации. Двубоят от първия кръг в група \"А\" е в петък от 19.00 часа на Националния стадион \"Васил Левски\" в София. Нападателят на Монако Стеван Йоветич не се напълно готов за игра след травма на коляното, а бранителят на Атлетико Мадрид Стефан Савич се оплаква от мускулно разтежение на задната част на бедрото. \"Ситуацията е такава, че Йоветич почти сигурно няма да бъде готов да играе срещу България и срещу Англия, а шансовете на Савич са минимални, може би за втория мач срещу Англия. Двамата ще се присъединят към отбора на лагера в Подгорица най-късно във вторник. Това е положението в момента. До петък има още няколко дни, чудеса стават, но това вече е въпрос към лекарите\", коментира националният селекционер Любиша Тумбакович. \"Трудно може да се опише колко важни са за нашия отбор Савич и Йоветич като опит и като качества. Те допринасят много за атмосферата в състава, за позитивната енергия. Отсъствието им ще бъде голям удар за нас. За съжаление още от световните квалификации и след това в Лигата на нациите страдахме от контузии и отсъстващи играчи, но не сме търсили извинение или алиби. Няма да го правим и този път. Стартираме европейските квалификации с големи амбиции, мотивация и желание. Такава е нашата настройка. Очакваме много трудни мачове срещу България и Англия, но нашата цел е да постигнем положителни резултати и в двете срещи\", допълни той", "date": "2019.03.18", "title": "Двете звезди на Черна гора под въпрос за България"}
{"url": "https://www.standartnews.com/sport/levski-se-razdeli-s-vratarya-polachek-387509.html", "text": "\"ПФК Левски и вратарят Мартин Полачек се разделят официално по взаимно съгласие, съобщиха от клуба. Словашкият вратар не влизаше в плановете на треньорския щаб и вече не е част от отбора. \"ПФК Левски\" пожелава на Полачек бъдещи професионални успехи на футболния терен.", "date": "2019.03.18", "title": "Левски се раздели с вратаря Полачек"}
{"url": "https://www.standartnews.com/sport/blestyashchi-rodni-taekuondisti-s-novi-medali-ot-belgiya-oupn-387542.html", "text": "Само няколко дни преди старта на второто Мултиевропейско първенство по таекуондо, което ще се проведе в столичната АСИКС АРЕНА от 21 до 24 март,  а участие ще вземат 2000 състезатели, успехите на българските таекуондисти в Европа не спират. Те се завърнаха с цели 6 медала от силния международен турнир Belgium Open 2019.  Пет състезатели от Таекуондо клуб Рамус и един от ТК Ахил доказаха, че са сред най-добрите в Европа и света. Катогорен шампион при кадетите стана Християн Георгиев след четири победи срещу представители на Белгия, Испания, Германия и Швеция.   При юношите бронзови медали спечелиха Божидар Аврамов и Теодор Здравков, като всеки от тях премина успешно в три кръга, а малшанс в последните секунди лиши от медалите Яна Тасева и Емил Моллов, които преди това бяха победили съперници от националния отбор на Полша и Испания. Състезателите бяха водени от зам. председателя на БФТ Димитър Михайлов.  Имаше българско присъствие и сред съдиите, където участие взеха Виктория Иванова, Радостин Григоров и Борислав Илиев и още веднъж затвърдиха добрия имидж на българското съдийство.", "date": "2019.03.18", "title": "Блестящи родни таекуондисти с нови медали от \"Белгия Оупън\""}
{"url": "https://standartnews.com/sport/dvete-zvezdi-na-cherna-gora-pod-vpros-za-blagriya-387543.html", "text": "Две от най-големите звезди на националния отбор на Черна гора по футбол почти сигурно ще пропуснат заради контузии гостуването на България на старта на европейските квалификации. Двубоят от първия кръг в група \"А\" е в петък от 19.00 часа на Националния стадион \"Васил Левски\" в София. Нападателят на Монако Стеван Йоветич не се напълно готов за игра след травма на коляното, а бранителят на Атлетико Мадрид Стефан Савич се оплаква от мускулно разтежение на задната част на бедрото. \"Ситуацията е такава, че Йоветич почти сигурно няма да бъде готов да играе срещу България и срещу Англия, а шансовете на Савич са минимални, може би за втория мач срещу Англия. Двамата ще се присъединят към отбора на лагера в Подгорица най-късно във вторник. Това е положението в момента. До петък има още няколко дни, чудеса стават, но това вече е въпрос към лекарите\", коментира националният селекционер Любиша Тумбакович. \"Трудно може да се опише колко важни са за нашия отбор Савич и Йоветич като опит и като качества. Те допринасят много за атмосферата в състава, за позитивната енергия. Отсъствието им ще бъде голям удар за нас. За съжаление още от световните квалификации и след това в Лигата на нациите страдахме от контузии и отсъстващи играчи, но не сме търсили извинение или алиби. Няма да го правим и този път. Стартираме европейските квалификации с големи амбиции, мотивация и желание. Такава е нашата настройка. Очакваме много трудни мачове срещу България и Англия, но нашата цел е да постигнем положителни резултати и в двете срещи\", допълни той", "date": "2019.03.18", "title": "Двете звезди на Черна гора под въпрос за България"}
{"url": "https://standartnews.com/regionalni/fatima-vrshi-chudesa-v-elmal-baba-teke-387530.html", "text": "Там се случват чудеса. Болни оздравяват, сакати прохождат, бездетни скоро зачеват. Защото Елмалъ баба теке е свещено място. Съществува поне от пет века. Тук е открит най-ранният надгробен паметник с арабско писмо, поставен още през 1601 година. Смята се, че е от сина на Елмалъ баба - Гюнер баба. . В него се съхраняват мощи на Фатима, любимата дъщеря на пророка Мохамед - по-точно окото и дясната ръка на ислямската светица, почитана като “Майка на имамите”. Тя е съпруга на Хазрети Али - най-големият светия на алианите, които всъщност носят името му.   Елмалъ баба теке  е разделен на мъжка и женска част, които са долепени една до друга, но имат самостоятелни входове. В мъжкото отделение (размери 11 x 5.5 метра) има 6 безименни гроба, като се предполага, че единият е на самия светец Елмалъ баба. Шестте гроба са дълги по около три метра и са разположени успоредно, като надгробните камъни при главите им са на югозапад. Върху тях са издигнати могили, направени от дъски и покрити със зелено сукно. Помещението е застлано с ръчнотъкани черги, а стените са украсени с гоблени и портрети на имами и светци. В женското отделение (4 x 5 метра) е гробът на Фатима (или Фатма), в който има обикновен дървен ковчег, покрит със зелено платно.  Алевитите са убедени в магическата й сила.  . Дори да няма билка, жените я заместват с макет на ръката на светицата, но потопен в съд с вода. Слагат го до родилката и са убедени, че светицата ще помогне бебето да е здраво и жизнено. Прочутото синьо око против уроки, масово продавано из целия ислямски свят, всъщност пресъздава окото на Фатима. До началото на 60-те години двете части на Елмалъ баба теке са били без покрив. Представлявали са четиристенни каменни огради с височина към 1,50 м. През 1965 г. те се покриват. В началото на второто хилядолетие свещеното място е обновено основно. Покривът е поправен, измазана е намиращата се в близост джамия. Ремонтът е извършен по инициатива на община Момчилград, където живее голяма общност на алианите. През 2008 г. започва цялостна реконструкция на обителта. Тогавашният депутат Юнал Тасим, който е алевит, и бащата на бизнесмена Фуат Гювен, родом от Момчилград - ортодоксален сунит, даряват 1,5 млн. лв. С дарените средства в името на толерантността и братството между мюсюлманите от различните направления се обновява изцяло тюрбето и джамията. Създава се нова библиотека, гостна, трапезария и кухня. Пред комплекса е оформен и паркинг. За откриването на обновеното теке пристига самият Ахмед Доган. Днес Елмалъ баба теке събира поклонници не само от България и Балканите, но и от Близкия изток. . Макар и мюсюлмани, алевитите почитат тракийските светилища Татул и Перперикон като свои и прилагат религиозните си практики там. Всички алиани обаче държат да се помолят горещо на Фатима, защото тя откликва на искрените молитви. Светицата чува молбите и на християни, които също често могат да бъдат видяни край мюсюлманското свято място. Кои са алианите, наричани още и алевити, които ортодоксалните сунити мюсюлмани смятат за еретици ? \r\nСтава въпрос за  Според теолозите то е  . Алианите не използват традиционните ритуали на исляма, не посещават джамии и медресета, а почитат гробници на своите светци (тюрбета) с курбани, дарове, музика, танци и (тук става интересно!)  . Друга особеност е, че  За разлика от другите мюсюлмани,  , които са добре дошли на техните маетата. Скромността и бедността са считани за добродетели, а човешките ценности, като равенство и свобода, са дълбоко залегнали в техните вярвания. У нас тяхната общност наброява около 50 хиляди души.  Алиани има също в Турция, още в няколко балкански държави, Сирия, Ирак и в северозападен  Иран. Общо са към 15 милиона.   , които през втората половина на 15 век стават последователи на Хайдар Сефеви, водач на религиозния орден Сефевия. Името  . Този обичай се свързва от различни изследователи с дванадесетте шиитски имами или с битката при Сифин, след която последователите на Али ибн Абу Талиб носели кървави превръзки на главите си. Сред най-интригуващите хипотези за корените на българските алиани е  \r\nС алианите са свързани и  бекташиите - мюсюлмански орден, създаден през 13-ти век. Духовниците, които били негови членове, живеели в текетата като аскети. И до днес за чудодейните способности на бекташииските дервиши, канонизирани за светци през ХVIII век, се разказват легенди и митове. Алианите ги смятат за свръхестествени същества. Изворите и капещата по скалите вода пък се възприемат като божествено проявление на силата им. Когато султан Махмуд II предприема през 1826 г. кървав погром над дервишката институция, бекташииското теке до Биволяне е ликвидирано и на негово място се вдига джамия, както изисква сунитският канон. Предание разказва, че по това време е разрушено и текето на Дамбала, разположено близо до християнски манастир. До близкото село Канлъ кьой са избити всички християнски и дервишки монаси. Затова го наричат ”Кървавото село”. . Макар много от младите членове на общността да са гурбетчии зад граница, те винаги пристигат за големите празници. \r\nЖени пък се преобличат като мъже на  , който се празнува на 6 май /Гергьовден/, а корените му са в средните векове, когато жени участвали в боеве, преоблечени като мъже. \r\n  \r\nВ началото на септември край Елмалъ баба теке е първият от съборите (наричани маета), които алианите провеждат всяка есен в Източните Родопи. Събирането край Биволяне започва в петък вечер с поклонение на седемте гроба в текето. Поклонниците докосват прага на текето, след това краят, средата и началото на най-големия гроб, а накрая гърдите си.  Палят се свещи в специални метални сандъчета и се пускат пари в закопани в земята касички. Хората излизат от текето на заден ход. Следващият ден (събота) е основен за събора. Върху гробовете се поставят много дарове - изкуствени цветя, свещи, кибрит, дрехи и др. Под вековен дъб в местността се провежда едно от основните събитя за събора - търгът за животни. Тук се оставят като дарения животни, които посетители могат да закупят. Със събраните средства се заплаща маето а част от сумата отива за организиране на следващото. В ранния следобед се раздава от курбана. През нощта се извършва  ”, който включва музика и танци. \r\nСпоред злостната мълва на сунити, в разгара на празника най-почитаният алиан, наричан баба, събира в един голям куп мъжките и женските шарвали. После ги чифтосва произволно и така оформените двойки, кой с когото падне, се усамотяват, за да правят каквото решат до сутринта. Тази версия се отхвърля с насмешка от самите алиани, които признават, че от векове не се долюбват със сунитите. Затова и бракове между представители на двете течения на исляма са изключение и се приемат за предателство от общността. „По-добре с гяурка, но не и с жена от алианите”, гласи клетвата, която повечето ортодоксални мюсюлмани спазват и до днес.  ", "date": "2019.03.18", "title": "Фатима върши чудеса в Елмалъ баба теке"}
{"url": "https://www.standartnews.com/sport/iii-mezhdunaroden-turnir-po-pluvane-pirin-387510.html", "text": "Приключи третият международен турнир по плуване „Пирин“ в Благоевград. В рамките на два дни плувците показаха много умения, тактика и бързина. \r\nВ традиционното издание участие взеха над 500 участници от различни държави. Общо 45 плувни отбора премериха сили по време на състезнието. Представителите на плувните клубове в тазгодишното издание бяха от 6 възрастови групи - от родените през 2001 година до категория „Мъже и жени“. \r\nКлубовете участваха с общо 25 състезатели във всички възрасти. Всеки плувец се състезава в четири индивидуални дисциплини, както и в щафети. \r\nПарични награди в размер на 200 лева, получиха състезателите с най-голям брой точки по ФИНА от три дисциплини, както и техните треньори. \r\nЗа най-добрите постижения във всички групи бяха връчени купи. \r\nТурнирът се организира съвместно от  БФПС, Община Благоевград, ПК „Пирин“ и Спортен комплекс „Пирин“.", "date": "2019.03.18", "title": "ІІІ международен турнир по плуване \"Пирин\""}
{"url": "https://www.standartnews.com/sport/valeri-marinov-s-bronz-na-svetovnite-letni-igri-speshl-olimpiks-387541.html", "text": "Валери Маринов спечели бронзов медал в игрите по боче на Световните летни игри на Спешъл Олимпикс в Абу Даби. В състезанията за хора с интелектуални затруднения, Валери взе бронзов медал в индивидуалната надпревара.   Валери Маринов е потребител от Защитено жилище „Струма“. През 2008 г., заедно с двете му сестри, са едни от първите потребители на Защитено жилище за лица с умствена изостаналост в Благоевград. През 2019 г. чрез Община Благоевград той ще бъде ангажиран с трудова заетост, като общ работник по Оперативна програма „Развитие на човешките ресурси“, проект „Обучение и заетост“.   \r\n  \r\nВалери взима участие в турнири по баскетбол, лека атлетика и боче. През 2016 и 2017 година е участник в националните игри по боче на Спешъл Олимпикс България в град Плевен, където печели сребърен медал. Спешъл Олимпикс се стреми да създаде един по-добър общ свят, в който хората да приемат различията помежду си спокойно и отворено, без страх и предубеждения. Движението организира целогодишно спортно-състезателна дейност в различни Олимпийски спортове за деца и възрастни с интелектуални затруднения.  ", "date": "2019.03.18", "title": "Валери Маринов с бронз на Световните летни игри Спешъл Олимпикс"}
{"url": "https://standartnews.com/svyat/belgiya-poluchila-zaplakha-za-otmshchenie-zaradi-tarant-387522.html", "text": "Белгия е получила заплаха за отмъщение заради атентата в Крайстчърч при който 28-годишният австралиец Брентън Тарант уби 50 души в две джамии. Преди два дни белгийските служби за сигурност са засекли съобщение с призив за атентат с автоматично оръжие на \"централна гара\" в страната. Съобщението е било придружено от снимка на централната гара в Антверпен и завършвало с арабския израз \"Аллах е велик\". В момента силите на реда проверяват анонимната заплаха, съобщиха местни медии, цитирани от БТА. В съобщението се призовава за отмъщение за \"братята мюсюлмани\", загинали при терористичния удар срещу две джамии в Нова Зеландия. Засега не се предвижда повишаване на защитата на гарите в страната.", "date": "2019.03.18", "title": "Белгия получила заплаха за отмъщение заради Тарант"}
{"url": "https://standartnews.com/svyat/strelba-v-tramvay-v-kholandiya-ima-raneni-387516.html", "text": "Един човек е загинал, а няколко други са ранени в стрелба в централния холандски град Утрехт днес сутринта, съобщи местната полиция, цитирана от Ройтерс. Органите на реда съобщиха, че площад край трамвайна спирка е отцепен. По предварителни данни стрелбата е открита по пътници в трамвая. На мястото са изпратени хеликоптери, за да окажат първа помощ на пострадалите. Стрелбата е станала в 10,45 часа местно време и не се изключва терористичен мотив. Предполагаемият стрелец е избягал. За момента няма подробна информация за инцидента, нито за състоянието на ранените. „Няколко изстрела са ранили няколко души в трамвай“, каза говорител на полицията. Местни медии цитират очевидци, които заявиха, че вероятно е имало някаква конфронтация. Няколко мъже избягали от мястото. Засилена е сигурността на седалището на правителството в Хага, а правителството води извънредни дискусии. Антитерористичната комисия на Холандия е свикала кризисна среща, a в провинция Утрехт е обявено най-високо ниво на заплаха от тероризъм. Мерките за сигурност са засилени в училища, джамии и транспортни възли, сред които летищата, както и в стратегическите инфраструктурни обекти. Междувременно белгийските служби за сигурност проверяват анонимна заплаха за отмъщение в отговор на атентата в Крайстчърч. Преди два дни службите са засекли съобщение с призив за атентат с автоматично оръжие на „централна гара“ в страната. Съобщението е било придружено от снимка на централната гара в Антверпен и е завършвало „Аллах акбар“. В него се призовава за отмъщение за „братята мюсюлмани“, загинали при терористичния удар срещу две джамии в Нова Зеландия. Засега не се предвижда засилване на сигурността по гарите в страната.", "date": "2019.03.18", "title": "Един убит при стрелба в трамвай в Холандия"}
{"url": "https://standartnews.com/svyat/37-godishen-turchin-e-streletst-ot-utrekht-387539.html", "text": "З7-годишният Гьокман Танъш, роден в Турция, е заподозрян за стрелбата в холандския град Утрехт, при която един човек загина, а мнозина са ранени. Полицията разпространи снимка на евентуалния извършител, който все още е на свобода.  \"Призоваваме гражданите да се пазят от 37-годишния турчин Гьокман Танъш, издирван във връзка със сутрешното нападение\", заяви полицията. Властите призоваха жителите на Утрехт да останат у дома след днешната стрелба в холандския град, предаде ДПА. В цяла Холандия са засилени мерките за сигурност на правителствените учреждения, железопътните гари, самолетите и джамиите. Затворени са всички пътища, по които се стига в Утрехт. Властите на града наредиха училищата да не пускат децата навън, затворен е градският университет, отбелязва ТАСС. Заради днешното нападение холандските политически партии преустановиха кампаниите за насрочените за сряда провинциални избори, които ще определят състава на горната камара на холандския парламент, предаде Асошиейтед прес.", "date": "2019.03.18", "title": "37-г. турчин стрелял в Утрехт, жертвите вече са 3"}
{"url": "https://standartnews.com/svyat/pochina-dik-deyl-avtort-na-muzikata-na-kriminale-387500.html", "text": "В САЩ на 82-годишна възраст почина китаристът Дик Дейл, определян като родоначалник на стила сърф рок, съобщи The Guardian. През 2015 г. в интервю за Billboard Дейл сподели, че има здравословни проблеми, но е принуден да продължи гастролите си, за да си плаща медицинските разноски. Той е най-известен с хита си Misirlou, използван от режисьора Куентин Тарантино в култовия филм \"Криминале\" през 1994 г. Музикалната си кариера започва през 1959 г., а първият му албум излиза през 1962 г. Всичко в кариерата си е записал 11 албума, многократно е участвал в музикални предавания и е изпълнявал ролята на самия себе си в телевизионни сериали и филми. Причината за смъртта му не е известна още, но се знае, че Дейл на два пъти е преборил рака, лекуван е и от диабет.", "date": "2019.03.18", "title": "Почина Дик Дейл, авторът на музиката на Криминале"}
{"url": "https://standartnews.com/svyat/brentn-tarant-shche-se-zashchitava-sam-v-sda-387486.html", "text": "Стрелецът от Крайстчърч   ще се защитава сам в съда. 28-годишният австралиец е освободил адвоката си. При масова стрелба в две джамии в Нова Зеландия в петък той уби 50 души. Отказа от адвокат поражда опасения, че терористът ще използва делото като трибуна за изразяване на своите възгледи за превъзходство на бялата раса, като норвежкият терорист  , убил 77 души през 2011 година. Междувременно правителството на Нова Зеландия ще се срещне днес, за да предприеме първи стъпки за промяна на законите за притежание на оръжия.", "date": "2019.03.18", "title": "Брентън Тарант ще се защитава сам в съда"}
{"url": "https://standartnews.com/svyat/poveche-ot-5-mln-dolara-za-zhertvite-v-nova-zelandiya-387496.html", "text": "Благотворителните фондове Givealittle и LaunchGood благодарят на всички дарители Благотворителните фондове Givealittle и LaunchGood са събрали общо над 5 милиона долара (повече от 7,7 милиона новозеландски долара), за да помогнат на семействата на жертвите и на пострадалите при терористичната атака в джамиите в Нова Зеландия, според официалните страници на организациите. В момента над 73 хиляди души са дарили средства на Givealittle. Кампанията на LaunchGood, организирана от Ислямския информационен център в Нова Зеландия, събра 1,3 милиона долара, които бяха дарени от 35 000 души. \"Бяхме изумени от щедростта на новозеландците и целия свят и благодарим на всички, които дариха средства\", се казва в изявлението на страницата на фондацията Givealittle. \"Всички средства ще бъдат насочени към нуждите на скърбящите семейства. Никакви пари няма да могат да върнат техните близки, но се надяваме по този начин да облекчим бремето им\", се казва в изявление на сайта на LaunchGood. В петък след стрелбата в две джамии в Крайстчърч (Южен остров), бяха убити 50 души, а други 50 бяха ранени. Премиерът на Нова Зеландия Джасинда Ардерн нарече инцидента терористичен акт. 28-годишният Брентън Тарант бе обвинен зв убийствата, в събота съдът удължи задържането му до 5 април.", "date": "2019.03.18", "title": "Повече от 5 млн. долара за жертвите в Нова Зеландия"}
{"url": "https://standartnews.com/svyat/rusiya-praznuva-5-godishnina-ot-aneksiyata-na-krim-387485.html", "text": "Русия празнува днес петата годишнина от анексията на Кримския полуостров, осъдена от Киев и от международната общност, но приветствана от повечето руснаци, съобщи Франс прес, цитирана от БТА. Президентът Владимир Путин ще пристигне в Крим, за да участва в церемония по въвеждането в експлоатация на електроцентрала на полуострова и да се срещне с представители на гражданското общество. \"Това е много важна дата за всички руснаци\", подчерта прессекретарят на кремъл Дмитрий Песков.  Столицата Москва ще домакин на фестивала \"Кримска пролет\", на който ще има кулинарни ателиета, посветени на традиционни кримски ястия, джаз фестивал в парк близо до Кремъл, фотоизложби и спектакли в центъра. На 18 март 2014 г. Путин и кримските ръководители подписаха договора за \"присъединяване\" на този украински полуостров към Русия. Това стана два дена след референдум, който не бе признат от международната общност. Порицано като \"анексия\" от Киев и Запада, това решение коства на Русия серия от тежки европейски и американски санкции, които удариха тежко руската икономика. ", "date": "2019.03.18", "title": "Русия празнува 5-годишнина от анексията на Крим"}
{"url": "https://standartnews.com/svyat/koya-e-otrovenata-svidetelka-sreshchu-berluskoni-387505.html", "text": "Италианската прокуратура започна разследване за смъртта на мароканска манекенка, давала показания при едно от разследванията на т. нар. \"бунга-бунга\" партита на бившия премиер Силвио Берлускони. 34-годишната Имане Фадил починала на 1 март в болница в Милано, където се лекувала, откакто на 29 януари показала \"симптоми на отравяне\", съобщи прокурор Франческо Греко. В цитирано от АНСА изявление на болницата се казва, че тя е предоставила на прокуратурата резултатите от токсикологичните изследвания, когато те са приключили на 6 март. Очакват се резултатите от аутопсията, но според неназовани официални източници пробите са показали \"комбинация от радиоактивни вещества\". Някои медии на Апенините допълват, че имане Фадил е била отровена с радиоктивен . Прокуратурата в Милано вече работи по хипотезата за умишлено убийство на манекенката забрани достъпа на когото и да било до тленните й останки, които са охранявани от полицията. Редица италиански журналисти пък видяха в кончината на Имане \"руски почерк\", тоест за тези репортери тя била отровена както бившите руски шпиони Александър Литвиненко и Сергей Скрипал. Снимка: AP/БТА А някои видни политически наблюдатели подчертаха в коментари, че смъртта на мароканската манекенка ще повлияе отрицателно на кампанията на кандидатиралия се за евродепутат Силвио Берлускони и на популярността на неговата партия \"Форца Италия!\", подкрепата за която според социолози вече била под 10% и я заплашвал разпад. Междувременно експремиерът и лидер на италианската десница напусна най-неочаквано предизборната кампания за местния вот следващата неделя в областта Базиликата. Според в. \"Република\" основната причина за тази стъпка на Берлускони е безпокойството и умората му от шумотевицата, която се вдигна в Италия и по света във връзка със загадъчната кончина на манекенката През 2012 г. Фадил заяви пред репортери, че се страхува за своята сигурност, след като разказала на прокурорите, разследващи евентуалното подкупване на свидетели по делото, че са й били предлагани пари, за да не разкрие какво е ставало на тези партита. През 2015 г. Върховният съд на Италия оправда Берлускони по обвиненията, че е платил за секс с непълнолетна. Сега прокурор Греко изрази съжаление, че докато Фадил е била лекувана в болницата \"Хуманитас\" в Роцано, от здравното заведение не са съобщили за нейните оплаквания и симптоми, които загатвали за възможно отравяне. Прокуратурата е била уведомена за смъртта на манекенката едва от нейния адвокат. Имане Фадил беше основната свидетелка на прокуратурата в Милано на процеса срещу Берлускони за подкуп на свидетели на друго дело от преди няколко години. Тогава той бе осъден на 7 г. решетки за секс с малолетната мароканка Карима Ел Махруг (по-известна като  , от италиански \"покорителка на сърца\" - б.р.), както и за злоупотреба със служебното му положение на премиер при измъкването й от ареста, където е вкарана за кражба, припомня италианското издание, цитирано от \"Монитор\". На т.нар. процес \"Руби\" лидерът на италианската десница бе оправдан на третата, последна съдебна инстанция, но прокуратурата го обвини в последствие, че е подкупил с десетки хиляди евро свидетелите - главно сексапилни красавици от прословутите негови купони \"бунга бунга\". Срещу многото пари те трябвало да дават показания в негова полза с цел оправдаването му. Присъствалата на осем от въпросните купони Имане Фадил разкрила пред магистратите както същността на тези оргии, представяни за \"елегантни вечери\", така и механизмите за разплащане с лъжесвидетелките. Освен това мароканката написала и книга с работно заглавие  , в която разказва с пикантни подробности за развратните привички и покварата в обкръжението на 82-годишния Берлускони. Самият той отрече след смъртта й официално да е познавал Имане и да е разговарял някога с нея, но не само политическите му опоненти, а дори негови приятели го опровергаха в изявления.", "date": "2019.03.18", "title": "Коя е отровената свидетелка срещу Берлускони?"}
{"url": "https://standartnews.com/svyat/frantsiya-ne-e-zadrzhala-dzhikhadist-planiral-ataki-u-nas-387546.html", "text": "Френската полиция не е задържала издирван джихадист, който планирал атаки в района на Париж и в България, както бе съобщено по-рано днес, а друго лице. При по-подробна проверка на самоличността на арестувания се оказало, че името му се различава с една буква от това на издирвания терорист. Външният му вид също не съответства на описанието на джихадиста. По-рано в. „Паризиен“ съобщи, че френската полиция е задържала днес през нощта в Париж обявен за издирване с европейска заповед радикален ислямист, който планирал атентати във френската столица и в България. Мъжът, който е французин, е арестуван на „Шанз Елизе“ след проверка на автомобила „Ситроен“, в който се возел. Проверката била провокирана от нетрезвото състояние на шофьора, който е задържан заради употреба на алкохол. Първоначално служителите на органите на реда сметнали, че спътникът му е издирван и особено опасен джихадист, за когото има издадени три издадени заповеди за арест, включително европейска, но подозренията им в крайна сметка не се оправдали. Издирваният е обект на заповед за задържане заради престъпен сговор с цел подготовка на терористични актове в района на Париж и в България, съобщи запознат източник.", "date": "2019.03.18", "title": "В Париж не е задържан мъж, планирал атаки у нас"}
