{"url": "https://standartnews.com/sport/koshmar-za-slaviya-nasred-sofiya-400633.html", "text": "Новакът в efbet Лига Арда унижи Славия насред София. Тимът от Кърджали спечели мача от осмия кръг с 3:2. Головете за победителите вкараха Спас Делев (21), Радослав Василев (31) и Елиша Сам (81 дузпа). Галин Иванов (25) и Владислав Узунов (86) бяха точни за Славия. Чунчуков пропусна да вкара за домакините от дузпа в 52-ата. Вратарят на Арда Караджов спаси удара му от бялата точка. Двата отбора завършиха с по 10 души. Червени картони получиха в 55-ата минута Димитър Велковски за \"белите\" и Деян Лозев за гостите, които се сдърпаха и бяха изгонени от главния съдия Петър Костадинов.", "date": "2019.08.30", "title": "Кошмар за Славия насред София"}
{"url": "https://standartnews.com/sport/yasna-e-programata-na-ludogorets-v-liga-evropa-400624.html", "text": "Часове след изтеглянето на жребия в Лига Европа стана ясна окончателната програма, която ще съпътства турнира до месец декември. Както е известно, родният шампион Лудогорец се падна в група Н, където ще мери сили с отборите на ЦСКА Москва, Еспаньол и Ференцварош. „Орлите” откриват кампанията си с домакинство на супер-фаворита ЦСКА Москва на 19-и септември, а две седмици по-късно (3-и октомври) ще пътуват до Унгария за повторно гостуване през тази година на Ференцварош. Третият мач пък Еспаньол ще гостува в Разград, а четвъртият кръг Лудогорец ще пътува до Барселона, за да върне визитата на Еспаньол. Петият мач, на 28-и ноември, пък Лудогорец ще лети до Москва за визита на ЦСКА, за да може в последния двубой да посрещне Ференцварош на 12-и декември.  –  - ЦСКА Москва (19-и септември)  –  Ференцварош -  (3-и октовмри)  –  -  Еспаньол (24-и октомври)  – Еспаньол -  (7-и ноември)  – ЦСКА Москва -  (28-и ноември)  –  - Ференцварош (12-и декември)", "date": "2019.08.30", "title": "Ясна е програмата на Лудогорец в Лига Европа"}
{"url": "https://standartnews.com/kultura/ana-de-armas-shche-igrae-merilin-monro-400601.html", "text": "Ана де Армас ще изиграе Мерилин Монро в новия филм за вечния секссимвол, обявиха от „Нетфликс“.  Лентата ще се казва „Блондинка“ и, естествено, ще се връща към 50-те на миналия век.   Снимките започват в Ел Ей, а красавицата, която ще влезе в кожата на нещастната звезда, е от испанско-кубински произход. С нея пред камерите са Боби Канавале, Джулиана Никълсън, Едриън Броуди, Лили Фишер, Каспар Филипсън. Сценирист и режисьор е Андрю Доминик. Историята е базирана върху романа на Карол Оутс за личните драми на ММ.  ", "date": "2019.08.30", "title": "Ана де Армас ще играе Мерилин Монро"}
{"url": "https://standartnews.com/sport/dunav-izmkna-11-na-cherno-more-vv-varna-400628.html", "text": "Дунав хвърли бомбата на старта на осмия кръг на efbet Лига, като направи 1:1 на Черно море при гостуването си във Варна. Ахмед Ахмедов вкара за гостите от Русе в последните секунди на първото полувреме. Ведната след началото на второто Илиян Илиев-младки, който е син на треньора на Черно море Илиян Илиев изравни резултата. До края на мача домакините изпуснаха да направят пълен обрат и да вземат победата. Така \"моряците\" продължават серията си от 6 мача без победа. В тях те имат 5 равенства и 1 загуба. В класирането Черно море е шести с 11 т, а Дунав е девети с 8.", "date": "2019.08.30", "title": "Дунав измъкна 1:1 на Черно море във Варна"}
{"url": "https://standartnews.com/biznes/nad-1-mlrd-lv-v-mashini-i-inovatsii-sa-investirani-v-elatsite-med-400586.html", "text": "Над 6000 чо­ве­ка на­пъл­ни­ха цен­трал­ния пло­щад в Ет­ро­по­ле на 22 ав­густ, за да от­праз­ну­ват де­ня на ми­ньо­ра и две зна­чи­ми го­диш­ни­ни - 44 го­ди­ни от съз­да­ва­не­то на МОК \"Ела­ци­те\" и 20 го­ди­ни от при­съ­е­ди­ня­ва­не­то на дру­жес­тво­то към Гру­па ГЕ­О­ТЕХ­МИН.Сред тях бя­ха ве­те­ра­ни, из­граж­да­ли руд­ни­ка, хи­ля­ди слу­жи­те­ли и ра­бот­ни­ци от \"Ела­ци­те-Мед\" АД и от Гру­па ГЕ­О­ТЕХ­МИН, чле­но­ве­те на Надзор­ния и Уп­ра­ви­тел­ния съ­вет на \"Ела­ци­те-Мед\", ръ­ко­во­ди­те­ли­те на дру­жес­тва­та от Гру­па­та, пред­ста­ви­те­ли на ор­га­ни­за­ции, син­ди­ка­ти, как­то и мно­го гос­ти от Бъл­га­рия и чуж­би­на. До­ма­ки­ни­те и гос­тите се ве­се­ли­ха до сред­нощ, а тър­жес­тво­то за­вър­ши с мно­гоц­вет­на за­ря. От­бе­ляз­ва­не­то на го­диш­ни­ни­те за­поч­на с про­из­вод­стве­на оби­кол­ка на офи­ци­ал­ни­те гос­ти в Ру­до­до­бив­ния ком­плекс. До­ма­ки­ни­те за­поз­на­ха ви­цеп­ре­ми­е­ра г-жа Ма­ри­я­на Ни­ко­ло­ва, ми­нис­тъ­ра на тру­да и со­ци­ал­на­та по­ли­ти­ка г-н Би­сер Пет­ков, зам.-ми­нис­тъ­ра на окол­на­та сре­да и во­ди­те г-н Кра­си­мир Жив­ков, ди­рек­то­ра на Ди­рек­ция \"При­род­ни ре­сур­си, кон­це­сии и кон­трол\" в Ми­нис­тер­ство­то на енер­ге­ти­ка­та Ста­нис­лав Стан­ков и биз­нес­пар­тньо­ри от чуж­би­на с фак­ти от ис­то­ри­я­та, ре­а­ли­зи­ра­ни про­ек­ти и пер­спек­ти­ви­те за раз­ви­тие на мин­ния ком­плекс.   При­вет­ствие към всич­ки гос­ти под­не­се инж. Дра­го­мир Дра­га­нов - из­пъл­ни­те­лен ди­рек­тор на \"Ела­ци­те-Мед\", ка­то под­чер­та съ­щес­тве­на­та ро­ля­та на ком­па­ни­я­та за на­ци­о­нал­на­та ико­но­ми­ка. Освен, че е сред най-го­ле­ми­те ра­бо­то­да­те­ли и да­нъ­коп­лат­ци в Бъл­га­рия, пря­ко за­е­ти слу­жи­те­ли, хи­ля­ди дос­тав­чи­ци и доп­ри­на­ся за ка­чес­тво­то на жи­вот в 8 об­щи­ни. Дра­го­мир Дра­га­нов спо­де­ли, че раз­ви­ти­е­то и ус­пе­хът на \"Ела­ци­те-Мед\" са в син­хрон с най-съв­ре­мен­ни­те тен­ден­ции в уп­рав­ле­ни­е­то на тех­но­ло­гич­ни­те про­це­си и при­ла­га­не­то на съв­ре­мен­ни тех­но­ло­гии и обо­руд­ва­не, ко­е­то поз­во­ля­ва оп­ти­мал­но ус­во­я­ва­не на при­род­ни­те  ре­сур­си и опол­зот­во­ря­ва­не на по­лез­ни­те ком­по­нен­ти в тях. \"На­ше­то про­из­вод­ство е при­мер за ус­пеш­но­то пре­ми­на­ва­не на дру­жес­тво­то към ин­те­ли­ген­тна мин­на ин­дус­трия.\"- ка­за той и до­пъл­ни, че по­ли­ти­ка­та на дру­жес­тво­то е со­ци­ал­но от­го­вор­на към хо­ра­та, ра­бо­те­щи в ком­па­ни­я­та, към мес­тни­те об­щнос­ти и об­щес­тво­то ка­то ця­ло. При­о­ри­тет за ръ­ко­вод­ство­то е га­ран­ти­ра­не­то на бъ­де­ще­то на \"Ела­ци­те-Мед\" и за­е­тос­тта на мес­тни­те хо­ра в дъл­гос­ро­чен план. Дра­га­нов да­де за при­мер съ­щес­тве­но­то раз­ши­ре­ние и удъл­жа­ва­не на ек­спло­а­та­ци­я­та на на­хо­ди­ще­то и жиз­не­ния ци­къл на руд­ни­ка, а от там и на це­лия ми­нен ком­плекс с 25 го­ди­ни. от­бе­ля­за го­ля­ма­та от­го­вор­ност на ком­па­ни­я­та във всич­ки сфе­ри на об­щес­тве­ния жи­вот на гра­да. Пред­се­да­те­лят на Об­щин­ски съ­вет Ма­рин Ма­ри­нов връ­чи гра­мо­та и пла­кет \"По­че­тен граж­да­нин на Об­щи­на Ет­ро­по­ле\" на проф. дтн инж. Цо­ло Ву­тов за из­клю­чи­тел­ни­те му зас­лу­ги за раз­ви­ти­е­то на об­щи­на Ет­ро­по­ле, ка­то от­бе­ля­за, че проф. Ву­тов ви­на­ги е бил бли­зо до граж­да­ни­те на Ет­ро­по­ле, до тех­ни­те тре­во­ги и въл­не­ния и ви­на­ги им е по­ма­гал. Проф. Ву­тов бла­го­да­ри за ви­со­ка­та оцен­ка и до­пъл­ни, че тя е за всич­ки, ко­и­то са доп­ри­нес­ли за раз­ви­ти­е­то на Ет­ро­по­ле. Той се вър­на на­зад във вре­ме­то, ко­га­то пре­ди 44 го­ди­ни, на 100 м от пло­ща­да в цен­тъ­ра на гра­да, е би­ло уп­рав­ле­ни­е­то на МОК \"Ела­ци­те\" и от­бе­ля­за го­ле­ми­те зас­лу­ги на ня­кои от ве­те­ра­ни­те - стро­и­те­ли, спе­ци­а­лис­ти и ме­ниджъ­ри, ко­и­то бя­ха сред гос­ти­те на съ­би­ти­е­то. \"Днес с гор­дост мо­жем да ка­жем, че не са­мо в Ев­ро­па, но и в све­та\" - сподели проф. дтн. инж. Цо­ло Ву­тов. \"За 20 го­ди­ни, от­как­то пред­при­я­ти­е­то е в Гру­па ГЕ­О­ТЕХ­МИН, са нап­ра­ве­ни дъл­гот­рай­ни ин­вес­ти­ции в обо­руд­ва­не, ма­ши­ни и окол­на­та сре­да за 1 млрд. лв., а сред­на­та ра­бот­на зап­ла­та е уве­ли­че­на с 350 про­цен­та и в мо­мен­та е 1270 до­ла­ра\", до­ба­ви той. Уп­ра­ви­те­лят на \"Ге­о­тех­мин\" ООД очер­та и бъ­де­щи­те при­о­ри­те­ти на ком­па­ни­я­та: со­ци­ал­на по­ли­ти­ка, об­ра­зо­ва­ние, по­ли­ти­ка за за­дър­жа­не на мла­ди­те хо­ра в Бъл­га­рия. \"Ня­ма да има по-ху­ба­во мяс­то за жи­ве­е­не от Бъл­га­рия\" - обе­ща проф. Ву­тов. г-жа Ма­ри­я­на Ни­ко­ло­ва, зам.-ми­нис­тър-пред­се­да­тел по ико­но­ми­чес­ка­та и де­мог­раф­ска­та по­ли­ти­ка, г-н Би­сер Пет­ков, ми­нис­тър на тру­да и со­ци­ал­на­та по­ли­ти­ка, г-н Кра­си­мир Жив­ков, зам.-ми­нис­тър на Ми­нис­тер­ство­то на окол­на­та сре­да и во­ди­те, Ста­нис­лав Стан­ков - ди­рек­тор на Ди­рек­ция \"При­род­ни ре­сур­си, кон­це­сии и кон­трол\" в Ми­нис­тер­ство­то на енер­ге­ти­ка­та, проф. д-р инж. Лю­бен То­тев и пред­се­да­те­ля на БТПП Цве­тан Си­ме­о­нов. Спе­ци­ал­ни поз­драв­ле­ния из­пра­ти­ха ми­нис­тъ­рът на ико­но­ми­ка­та Емил Ка­ра­ни­ко­лов, ми­нис­тъ­рът на зе­ме­де­ли­е­то Де­сис­ла­ва Та­не­ва, ми­нис­тъ­рът на ту­риз­ма Ни­ко­ли­на Ан­гел­ко­ва, кме­то­ве, пар­тньор­ски ор­га­ни­за­ции, ком­па­нии, учи­ли­ща. Ка­за­ни бя­ха мно­го топ­ли ду­ми на бла­го­дар­ност и приз­на­тел­ност към всич­ки хо­ра, доп­ри­нес­ли за ус­пе­ха на ком­па­ни­я­та през го­ди­ни­те. В сед­ми­ци­те пре­ди тър­жес­тве­но­то чес­тва­не слу­жи­те­ли и пар­тньо­ри за при­но­са им за раз­ви­ти­е­то на \"Ела­ци­те-Мед\". Тър­жес­твен во­дос­вет за здра­ве, ус­пех и бла­го­ден­ствие бе от­слу­жен от Н.В.Пр. Лов­чан­ския мит­ро­по­лит Гав­ри­ил. Той поз­дра­ви проф. дтн инж. Цо­ло Ву­тов, ръ­ко­вод­ство­то на Гру­па ГЕ­О­ТЕХ­МИН и \"Ела­ци­те-Мед\" за стре­ме­жа им да съз­да­ват ма­те­ри­ал­ни и ду­хов­ни цен­нос­ти  и ра­дост за хо­ра­та. За доб­ро­то нас­тро­е­ние на всич­ки при­със­тва­щи се пог­ри­жи­ха -  към НЧ \"То­дор Пе­ев\" 1871 г., с ръ­ко­во­ди­тел Ка­лин­ка Пуш­ка­ро­ва, \"Ет­ро­пол­ска­та ду­хо­ва му­зи­ка\", гай­да­рят Пе­тър Янев и Ва­ля Бал­кан­ска,  Не­ли Пет­ко­ва, Кра­си Рад­ков,  Ни­ко­ли­на Ча­кър­дъ­ко­ва. Праз­ни­кът за­вър­ши къс­но ве­чер­та с из­пъл­не­ния на Ку­ку-Бенд, ба­лет Ма­га­данс и Гъм­за­та Брас Шоу.  ", "date": "2019.08.30", "title": "Над 1 млрд. лв. в машини и иновации са инвестирани в “Елаците-Мед”"}
{"url": "https://standartnews.com/sport/domuschiev-s-izyavlenie-sled-uspekha-na-ludogorets-400568.html", "text": "Собственикът на Лудогорец - Кирил Домусчиев, публикува пост в официалната си страница във Фейсбук, съобщава Gong.bg \r\n \r\nБизнесменът поздрави всички в клуба за постигнатите успехи и класирането в групите на Лига Европа, но въпреки това отчете, че \"орлите\" допускат слабости. Домусчиев добавя още, че се влиза трудно в груповата фаза на Шампионската лига или Лига Европа и затова в неговия отбор не трябва да има никакво отстъпление. \r\n \r\n \r\n \r\n\"Лудогорец за шести път е част от европейския футболен елит! Отново по трудния начин! От една страна това постижение ни кара да се чувстваме горди. От друга пък ни задължава да правим всичко по силите си да поддържаме високото ниво. Затова трябва да стоим здраво стъпили на земята. Радваме се на успехите, но не се главозамайваме. С всяка изминала година класирането в груповата фаза на ШЛ  или ЛЕ става все по-трудно. Затова никакво отстъпление! Виждаме си слабостите и се стараем да ги отстраняваме. Целите на Лудогорец  са високи. Честито на всички в клуба за постигнатия успех! Честито и на нашите привърженици! Чака ни още много работа. Успех на отбора в групите и достойно да представят българския футбол!\" Фейсбук", "date": "2019.08.30", "title": "Домусчиев с изявление след успеха на „Лудогорец“"}
{"url": "https://standartnews.com/svyat/bolsonaro-obszhda-amazoniya-no-bez-dragiya-makron-400626.html", "text": "Бразилският президент Жаир Болсонаро заяви, че има готовност да обсъди положението с Амазония с всички, освен с \"драгия Макрон\" след изказване на френския президент за суверенитета на Бразилия, предаде Франс прес. \r\n \r\nБолсонаро заяви, че Европа няма основания да поучава Бразилия за околната среда. В продължение на седмица има силен международен натиск заради пожарите, които унищожават обширни райони от най-голямата тропическа гора в света. Болсонаро обяви пред журналисти в столицата Бразилия, че след няколко часа ще разговаря по телефона с германския канцлер Ангела Меркел. Той добави, че е усетил у нея \"желание за нормализация\" след остра размяна на изказвания, когато в началото на месеца Германия преустанови част от субсидиите си за опазването на Амазония. Тогава Болсонаро посъветва Меркел \"да залеси наново Германия\". Бразилският президент смекчи предишната си позиция и вече заявява, че е \"готов да разговаря с всички, освен с драгия ни Макрон, докато той не вземе назад думите си за суверенитета на Амазония\". Френският президент беше заявил, че въпросът за суверенитета на Амазония е отворен и принадлежи на целия свят, тъй като най-голямата тропическа гора  е наричана \"белите дробове на Земята\". Болсонаро от три дни напразно настоява Макрон да оттегли \"оскърбленията си\". \r\n \r\n60% от амазонската гора се намира на територията на Бразилия. \r\n \r\nМеждувременно левият боливийски президент Ево Моралес, въпреки че получава идентични критики за недостатъчно бързи и ефективни действия, продължи призива си за поемане на обща отговорност и мерки в борбата срещу безпрецедентните пожари в Амазония.    ", "date": "2019.08.30", "title": "Болсонаро обсъжда Амазония, но без \"драгия\" Макрон"}
{"url": "https://www.standartnews.com/sport/domuschiev-s-izyavlenie-sled-uspekha-na-ludogorets-400568.html", "text": "Собственикът на Лудогорец - Кирил Домусчиев, публикува пост в официалната си страница във Фейсбук, съобщава Gong.bg \r\n \r\nБизнесменът поздрави всички в клуба за постигнатите успехи и класирането в групите на Лига Европа, но въпреки това отчете, че \"орлите\" допускат слабости. Домусчиев добавя още, че се влиза трудно в груповата фаза на Шампионската лига или Лига Европа и затова в неговия отбор не трябва да има никакво отстъпление. \r\n \r\n \r\n \r\n\"Лудогорец за шести път е част от европейския футболен елит! Отново по трудния начин! От една страна това постижение ни кара да се чувстваме горди. От друга пък ни задължава да правим всичко по силите си да поддържаме високото ниво. Затова трябва да стоим здраво стъпили на земята. Радваме се на успехите, но не се главозамайваме. С всяка изминала година класирането в груповата фаза на ШЛ  или ЛЕ става все по-трудно. Затова никакво отстъпление! Виждаме си слабостите и се стараем да ги отстраняваме. Целите на Лудогорец  са високи. Честито на всички в клуба за постигнатия успех! Честито и на нашите привърженици! Чака ни още много работа. Успех на отбора в групите и достойно да представят българския футбол!\" Фейсбук", "date": "2019.08.30", "title": "Домусчиев с изявление след успеха на „Лудогорец“"}
{"url": "https://standartnews.com/sport/blgarin-shche-se-spuska-ss-snoubord-ot-osemkhilyadnik-400573.html", "text": "Сноубордистът Владимир Павлов потегля днес на експедиция до връх Манаслу в Хималаите, обяви БНР. Намеренията му са да изкачи осемхилядника, да се спусне отгоре със сноуборда си и така да стане първият българин сторил това от височина над 8000 метра. Павлов има над 20 години опит в планинарството и екстремния сноуборд и е сред пионерите в този спорт у нас. През 2016 година, той успя да изкачи и да се спусне с дъската си от най-високия връх на Близкия изток - петхилядника Дамаванд в Иран. Година по-късно, той направи и първото българско сноубордско спускане от над 7000 метра - от връх \"Ленин\" в Киргистан. Сега целта  е Манаслу - 8 163 метра. \"Много добре знам какво рискувам и съм сигурен, че, без да рискуваш, няма как да успееш. Това е предизвикателство за тялото и за ума. В подобни начинания човек разбира много повече за себе си, за това какво представлява. Това всъщност е едно себеоткриване. Такива неща ти показват, че реално в света няма граници. Ние сами си ги поставяме\".", "date": "2019.08.30", "title": "Българин ще се спуска със сноуборд от осемхилядник"}
{"url": "https://www.standartnews.com/sport/blgarin-shche-se-spuska-ss-snoubord-ot-osemkhilyadnik-400573.html", "text": "Сноубордистът Владимир Павлов потегля днес на експедиция до връх Манаслу в Хималаите, обяви БНР. Намеренията му са да изкачи осемхилядника, да се спусне отгоре със сноуборда си и така да стане първият българин сторил това от височина над 8000 метра. Павлов има над 20 години опит в планинарството и екстремния сноуборд и е сред пионерите в този спорт у нас. През 2016 година, той успя да изкачи и да се спусне с дъската си от най-високия връх на Близкия изток - петхилядника Дамаванд в Иран. Година по-късно, той направи и първото българско сноубордско спускане от над 7000 метра - от връх \"Ленин\" в Киргистан. Сега целта  е Манаслу - 8 163 метра. \"Много добре знам какво рискувам и съм сигурен, че, без да рискуваш, няма как да успееш. Това е предизвикателство за тялото и за ума. В подобни начинания човек разбира много повече за себе си, за това какво представлява. Това всъщност е едно себеоткриване. Такива неща ти показват, че реално в света няма граници. Ние сами си ги поставяме\".", "date": "2019.08.30", "title": "Българин ще се спуска със сноуборд от осемхилядник"}
{"url": "https://standartnews.com/sport/grisho-zapochva-bitkata-v-treti-krg-na-us-open-400582.html", "text": "Григор Димитров излиза днес в Ню Йорк в мач от третия кръг на US Open. Съперник на българския ас ще е поляка Камил Майхржак, който е №94 в световната ранглиста преди началото на четвъртия турнир от Големия шлем. Мачът между двамата е трети поред на корт №17. Това ще е първия сблъсък между Григор и поляка. Досега на US Open Майхржак достигна до 2 петсетови победи и най-доброто си представяне в турнира. В кариерата си поляка има злато от младежките олимпийски игри в Нанджин и титла на двойки при юношите от Us Open 2013. По традиция централният корт е резервиран за най-успешните състезатели - Серина Уилямс, Роджър Федерер и Новак Джокович. „ Ето и програмата за днес: Централен корт \"Артър Аш\", след 19,00 часа българско време: Роджър Федерер - Дан Еванс не преди 20,30 часа: Серина Уилямс - Каролина Мухова не преди 02,00 часа: София Кенин - Мадисън Кийс Новак Джокович - Денис Кудла Корт \"Луис Армстронг\", след 18,00 часа: Онс Жабер - Каролина Плишкова Мария Сакари - Ашли Барти не преди 21,00 часа: Стан Вавринка - Кечманович или Лоренци не преди 02,00 часа: Елина Свитолина - Даяна Ястремска Фелисиано Лопес - Данил Медведев на Грандстенд, след 18,00 часа: Алекс Де Минор - Кей Нишикори Джоана Конта - Шуай Чжън Фиона Феро - Киан Ван Даниел Кьопфер - Николоз Басилашвили на Корт №17, след 18,00 часа: - мач на двойки Пабло Кареньо Буста - Давид Гофен Григор Димитров - Камил Майхржак", "date": "2019.08.30", "title": "Гришо започва битката в трети кръг на US Open"}
{"url": "https://standartnews.com/sport/rivr-pleyt-sreshchu-boka-na-polufinal-za-kopa-libertadores-400578.html", "text": "Големите футболни съперници Ривър Плейт и Бока Хуниорс ще се срещнат на полуфиналите на най-авторитетния южноамерикански турнир Копа Либертадорес. Сблъсъкът ще бъде повторение на финала от миналата година, когато Ривър Плейт спечели и този сезон ще опита да защити трофея. Ривър достигна до полуфиналите, след като отстрани парагвайския Серон Портено с общ резултат 3:1. В първия мач аржентинският гранд спечели с 2:0, а на реванша снощи стигна до 1:1.  Бившият нападател на Борусия Дортмунд Нелсон Валдес даде надежди на парагвайците с попадение в 8-ата минута, но Ривър не допусна изненада и изравни в началото на второто полувреме с гол на Николас Де Ла Крус. По-рано Бока Хуниорс достигна до полуфиналите, след като отстрани еквадорския Кито с общ резултат 3:0. В другия полуфинал ще се срещнат бразилските Гремио и Фламенго.", "date": "2019.08.30", "title": "Ривър Плейт срещу Бока на полуфинал за Копа Либертадорес"}
{"url": "https://www.standartnews.com/sport/rivr-pleyt-sreshchu-boka-na-polufinal-za-kopa-libertadores-400578.html", "text": "Големите футболни съперници Ривър Плейт и Бока Хуниорс ще се срещнат на полуфиналите на най-авторитетния южноамерикански турнир Копа Либертадорес. Сблъсъкът ще бъде повторение на финала от миналата година, когато Ривър Плейт спечели и този сезон ще опита да защити трофея. Ривър достигна до полуфиналите, след като отстрани парагвайския Серон Портено с общ резултат 3:1. В първия мач аржентинският гранд спечели с 2:0, а на реванша снощи стигна до 1:1.  Бившият нападател на Борусия Дортмунд Нелсон Валдес даде надежди на парагвайците с попадение в 8-ата минута, но Ривър не допусна изненада и изравни в началото на второто полувреме с гол на Николас Де Ла Крус. По-рано Бока Хуниорс достигна до полуфиналите, след като отстрани еквадорския Кито с общ резултат 3:0. В другия полуфинал ще се срещнат бразилските Гремио и Фламенго.", "date": "2019.08.30", "title": "Ривър Плейт срещу Бока на полуфинал за Копа Либертадорес"}
{"url": "https://www.standartnews.com/sport/turnir-po-futbol-za-detsa-za-kupite-na-obshchina-blagoevgrad-400576.html", "text": "Класиране след основните изиграни мачове в предварителните групи на Международния турнир по футбол за деца „За купите на Община Благоевград“ Крайно класиране в груповата фаза: \r\nЮноши, родени през 2004 година \r\nГРУПА А: \r\n1. ПФК „ЦСКА“, София \r\n2. ФК „Динамо“, Загреб \r\n3. ПФК „Септември“, София \r\n4. ПФК „Левски“, София ГРУПА Б: \r\n1. ФК „Войводина“, Нови сад \r\n2. ФК „Цървена Звезда“, Белград \r\n3. ПФК „Славия“, София \r\n4. ОФК „Пирин“, Благоевград Юноши, родени през 2005 година \r\nГРУПА А: \r\n1. ФК „Цървена Звезда“, Белград \r\n2. ОФК „Пирин“, Благоевград \r\n3. ФК „Войводина“, Нови сад \r\n4. ФК „Национал“, София ГРУПА Б: \r\n1. ФК „Апоел“, Никозия \r\n2. ПФК „Септември“, София \r\n3. ФК „Марек“, Дупница \r\n4. ФК „Хебър“, Пазарджик Ето и графика за мачовете от елиминационната фаза 30.08.2019г. – стадион с. Рилци /1 и 2/ ЕЛИМИНАЦИОННА ФАЗА – Група А и група Б /набор 2004/ \r\n9:00 ч. - ПФК „Септември“ срещу ОФК „Пирин“ \r\n10:30 ч. – ПФК „Левски“ срещу ПФК „Славия“ ЕЛИМИНАЦИОННА ФАЗА – Група А и група Б /набор 2005/ \r\n9:00 ч. – ФК „Войводина“ срещу ФК „Хебър“ \r\n10:30 ч. – ФК „Национал“ срещу ФК „Марек“ Полуфинали /набор 2004/ \r\n17:30 ч. – ПФК „ЦСКА“ срещу ФК „Цървена звезда“ \r\n18:40 ч. - ФК „Динамо“ срещу ФК „Войводина“ Полуфинали /набор 2005/ \r\n17:30 ч. – ФК „Цървена звезда“ срещу ПФК „Септември“ \r\n18:40 ч. – ОФК „Пирин“ срещу ФК „Апоел“  ", "date": "2019.08.30", "title": "Турнир по футбол за деца \"За купите на община Благоевград\""}
{"url": "https://standartnews.com/sport/futbolen-refer-chupi-rekord-v-blgariya-400595.html", "text": "Международният футболен рефер Веселин Мишев е на прага на рекорд. Той получи наряд за двубоя Витоша (Бистрица) - Царско село от осмия кръг на efbet Лига, който е под номер 284 за него в елита. \r\n \r\nТова означава, че Мишев излиза на първо място във вечната ранглиста при асистентите, съобщи за БТА варненският футболен статистик Николай Райков. \r\n \r\nГлавен съдия на мача в Бистрица ще бъде Николай Йорданов, който излезе начело при реферите в елита миналия петък. Тогава той ръководи двубоя Арда - Черно море, който бе под номер 255 за него. \r\n \r\nВеселин Мишев дебютира в тогавашната \"А\" група на 11 август 1999 година на мача Шумен - Спартак (Вн) 0:3. От 2006 година е международен съдия на ФИФА. Втори във вечната ранглиста при асистентите е Иван Вълчев с 283 срещи в елита, следван от Никола Джугански 281.", "date": "2019.08.30", "title": "Футболен рефер чупи рекорд в България"}
{"url": "https://standartnews.com/sport/slaviya-priema-arda-v-prvoto-derbi-ot-krga-400581.html", "text": "Славия е домакин на Арда днес в първото дерби от осмия кръг на efbet Лига. Мачът е от 20,30 ч на стадиона в Овча купел. Главен съдия е Петър Костадинов. Двата тима на на съответно на осмо и седмо място в класирането с по 9 т. Преди това от 18,00 ч във Варна Черно море ще е домакин на Дунав със съдия Драгомир Драганов. Битката за Пловдив между Локомотив и Ботев е утре от 18,00 ч, а главен съдия ще е Никола Попов. Също утре, но от 20,30 ч играят Етър и Берое със съдия Станислав Тодоров. Голямото дерби на кръга ЦСКА-София - Левски е в неделя от 17,45 ч на ст. \"Васил Левски\". Главен съдия на мача ще е Георги Кабаков. От 15,00 ч на 1 септември играят Витоша - Царско село със съдия Николай Йорданов. Кръгът завършва в понеделник с мача Ботев (Вр) - Лудогорец от 20,30 ч, а рефер е Владимир Вълков. В класирането преди този кръг води Левски с 16 т, пред Лудугорец - 15, Локо (Пд) - 13, Берое - 12, ЦСКА-София - 12 и др.", "date": "2019.08.30", "title": "Славия приема Арда в първото дерби от кръга"}
{"url": "https://standartnews.com/sport/turnir-po-futbol-za-detsa-za-kupite-na-obshchina-blagoevgrad-400576.html", "text": "Класиране след основните изиграни мачове в предварителните групи на Международния турнир по футбол за деца „За купите на Община Благоевград“ Крайно класиране в груповата фаза: \r\nЮноши, родени през 2004 година \r\nГРУПА А: \r\n1. ПФК „ЦСКА“, София \r\n2. ФК „Динамо“, Загреб \r\n3. ПФК „Септември“, София \r\n4. ПФК „Левски“, София ГРУПА Б: \r\n1. ФК „Войводина“, Нови сад \r\n2. ФК „Цървена Звезда“, Белград \r\n3. ПФК „Славия“, София \r\n4. ОФК „Пирин“, Благоевград Юноши, родени през 2005 година \r\nГРУПА А: \r\n1. ФК „Цървена Звезда“, Белград \r\n2. ОФК „Пирин“, Благоевград \r\n3. ФК „Войводина“, Нови сад \r\n4. ФК „Национал“, София ГРУПА Б: \r\n1. ФК „Апоел“, Никозия \r\n2. ПФК „Септември“, София \r\n3. ФК „Марек“, Дупница \r\n4. ФК „Хебър“, Пазарджик Ето и графика за мачовете от елиминационната фаза 30.08.2019г. – стадион с. Рилци /1 и 2/ ЕЛИМИНАЦИОННА ФАЗА – Група А и група Б /набор 2004/ \r\n9:00 ч. - ПФК „Септември“ срещу ОФК „Пирин“ \r\n10:30 ч. – ПФК „Левски“ срещу ПФК „Славия“ ЕЛИМИНАЦИОННА ФАЗА – Група А и група Б /набор 2005/ \r\n9:00 ч. – ФК „Войводина“ срещу ФК „Хебър“ \r\n10:30 ч. – ФК „Национал“ срещу ФК „Марек“ Полуфинали /набор 2004/ \r\n17:30 ч. – ПФК „ЦСКА“ срещу ФК „Цървена звезда“ \r\n18:40 ч. - ФК „Динамо“ срещу ФК „Войводина“ Полуфинали /набор 2005/ \r\n17:30 ч. – ФК „Цървена звезда“ срещу ПФК „Септември“ \r\n18:40 ч. – ОФК „Пирин“ срещу ФК „Апоел“  ", "date": "2019.08.30", "title": "Турнир по футбол за деца \"За купите на община Благоевград\""}
{"url": "https://standartnews.com/sport/kolko-specheli-ludogorets-ot-vlizaneto-v-liga-evropa-400584.html", "text": "Шампионът Лудогорец елиминира снощи Марибор и се класира за четвърти път в груповата фаза на Лига Европа. Така \"орлите\" си гарантираха солидни приходи от УЕФА, като имат шанс да заработят още по-крупна сума. Само за класирането в групите Лудогорец ще прибере 2 920 000 евро, разкрива Gong.bg. Точно толкова се полага на всеки отбор, стигнал до тази фаза. Припомняме, че \"орлите\" стартираха евроучастието си този сезон в Шампионска лига. От двубоите с Ференцварош Лудогорец спечели 280 хиляди евро.  В квалификациите на Лига Европа \"орлите\" заработиха 260 хиляди евро от двубоите с Валур, 280 хиляди за елиминирането на ТНС, както и още толкова за отстраняването на Марибор.  Сумата дотук е над 3,5 милиона евро. Тя може да набъбне в зависимост представянето в груповата фаза на Лига Европа. Всяка победа там носи 570 хиляди евро, а равенство - 190 хиляди. Завършилият на първото място в групата получава 1 милион евро, а вторият, който също се класира във фазата на елиминациите - 500 хиляди евро.", "date": "2019.08.30", "title": "Колко спечели Лудогорец от влизането в Лига Европа"}
{"url": "https://www.standartnews.com/sport/slaviya-priema-arda-v-prvoto-derbi-ot-krga-400581.html", "text": "Славия е домакин на Арда днес в първото дерби от осмия кръг на efbet Лига. Мачът е от 20,30 ч на стадиона в Овча купел. Главен съдия е Петър Костадинов. Двата тима на на съответно на осмо и седмо място в класирането с по 9 т. Преди това от 18,00 ч във Варна Черно море ще е домакин на Дунав със съдия Драгомир Драганов. Битката за Пловдив между Локомотив и Ботев е утре от 18,00 ч, а главен съдия ще е Никола Попов. Също утре, но от 20,30 ч играят Етър и Берое със съдия Станислав Тодоров. Голямото дерби на кръга ЦСКА-София - Левски е в неделя от 17,45 ч на ст. \"Васил Левски\". Главен съдия на мача ще е Георги Кабаков. От 15,00 ч на 1 септември играят Витоша - Царско село със съдия Николай Йорданов. Кръгът завършва в понеделник с мача Ботев (Вр) - Лудогорец от 20,30 ч, а рефер е Владимир Вълков. В класирането преди този кръг води Левски с 16 т, пред Лудугорец - 15, Локо (Пд) - 13, Берое - 12, ЦСКА-София - 12 и др.", "date": "2019.08.30", "title": "Славия приема Арда в първото дерби от кръга"}
{"url": "https://www.standartnews.com/sport/kolko-specheli-ludogorets-ot-vlizaneto-v-liga-evropa-400584.html", "text": "Шампионът Лудогорец елиминира снощи Марибор и се класира за четвърти път в груповата фаза на Лига Европа. Така \"орлите\" си гарантираха солидни приходи от УЕФА, като имат шанс да заработят още по-крупна сума. Само за класирането в групите Лудогорец ще прибере 2 920 000 евро, разкрива Gong.bg. Точно толкова се полага на всеки отбор, стигнал до тази фаза. Припомняме, че \"орлите\" стартираха евроучастието си този сезон в Шампионска лига. От двубоите с Ференцварош Лудогорец спечели 280 хиляди евро.  В квалификациите на Лига Европа \"орлите\" заработиха 260 хиляди евро от двубоите с Валур, 280 хиляди за елиминирането на ТНС, както и още толкова за отстраняването на Марибор.  Сумата дотук е над 3,5 милиона евро. Тя може да набъбне в зависимост представянето в груповата фаза на Лига Европа. Всяка победа там носи 570 хиляди евро, а равенство - 190 хиляди. Завършилият на първото място в групата получава 1 милион евро, а вторият, който също се класира във фазата на елиминациите - 500 хиляди евро.", "date": "2019.08.30", "title": "Колко спечели Лудогорец от влизането в Лига Европа"}
{"url": "https://www.standartnews.com/sport/grisho-zapochva-bitkata-v-treti-krg-na-us-open-400582.html", "text": "Григор Димитров излиза днес в Ню Йорк в мач от третия кръг на US Open. Съперник на българския ас ще е поляка Камил Майхржак, който е №94 в световната ранглиста преди началото на четвъртия турнир от Големия шлем. Мачът между двамата е трети поред на корт №17. Това ще е първия сблъсък между Григор и поляка. Досега на US Open Майхржак достигна до 2 петсетови победи и най-доброто си представяне в турнира. В кариерата си поляка има злато от младежките олимпийски игри в Нанджин и титла на двойки при юношите от Us Open 2013. По традиция централният корт е резервиран за най-успешните състезатели - Серина Уилямс, Роджър Федерер и Новак Джокович. „ Ето и програмата за днес: Централен корт \"Артър Аш\", след 19,00 часа българско време: Роджър Федерер - Дан Еванс не преди 20,30 часа: Серина Уилямс - Каролина Мухова не преди 02,00 часа: София Кенин - Мадисън Кийс Новак Джокович - Денис Кудла Корт \"Луис Армстронг\", след 18,00 часа: Онс Жабер - Каролина Плишкова Мария Сакари - Ашли Барти не преди 21,00 часа: Стан Вавринка - Кечманович или Лоренци не преди 02,00 часа: Елина Свитолина - Даяна Ястремска Фелисиано Лопес - Данил Медведев на Грандстенд, след 18,00 часа: Алекс Де Минор - Кей Нишикори Джоана Конта - Шуай Чжън Фиона Феро - Киан Ван Даниел Кьопфер - Николоз Басилашвили на Корт №17, след 18,00 часа: - мач на двойки Пабло Кареньо Буста - Давид Гофен Григор Димитров - Камил Майхржак", "date": "2019.08.30", "title": "Гришо започва битката в трети кръг на US Open"}
{"url": "https://www.standartnews.com/sport/futbolen-refer-chupi-rekord-v-blgariya-400595.html", "text": "Международният футболен рефер Веселин Мишев е на прага на рекорд. Той получи наряд за двубоя Витоша (Бистрица) - Царско село от осмия кръг на efbet Лига, който е под номер 284 за него в елита. \r\n \r\nТова означава, че Мишев излиза на първо място във вечната ранглиста при асистентите, съобщи за БТА варненският футболен статистик Николай Райков. \r\n \r\nГлавен съдия на мача в Бистрица ще бъде Николай Йорданов, който излезе начело при реферите в елита миналия петък. Тогава той ръководи двубоя Арда - Черно море, който бе под номер 255 за него. \r\n \r\nВеселин Мишев дебютира в тогавашната \"А\" група на 11 август 1999 година на мача Шумен - Спартак (Вн) 0:3. От 2006 година е международен съдия на ФИФА. Втори във вечната ранглиста при асистентите е Иван Вълчев с 283 срещи в елита, следван от Никола Джугански 281.", "date": "2019.08.30", "title": "Футболен рефер чупи рекорд в България"}
{"url": "https://www.standartnews.com/sport/tezhk-zhrebii-za-ludogorets-v-liga-evropa-400596.html", "text": "Българският шампион Лудогорец се падна в група Н в турнира Лига Европа, след като днес в 14:00 часа в \"Грималди Форум\" в Монако беше изтеглен жребият за груповата фаза. Той беше изтеглен от Ашли Коул и Пауло Ферейра. \r\n \r\nВ нея освен тимът от Разград са още тимовете на ЦСКА Москва, испанският Еспаньол, който беше вероятен съперник на ЦСКА, но \"червените\" не съумяха да преодолеят Зоря, както и унгарският Ференцварош, който игра с Лудогорец в пресявките на Шампионска лига. \r\n \r\n \r\n \r\nПървите мачове в групите са на 19 септември. Два часа след тегленето на жребия ще стане ясна и програмата за всички мачове в групата.", "date": "2019.08.30", "title": "Тежък жребии за Лудогорец в Лига Европа"}
{"url": "https://standartnews.com/sport/tezhk-zhrebii-za-ludogorets-v-liga-evropa-400596.html", "text": "Българският шампион Лудогорец се падна в група Н в турнира Лига Европа, след като днес в 14:00 часа в \"Грималди Форум\" в Монако беше изтеглен жребият за груповата фаза. Той беше изтеглен от Ашли Коул и Пауло Ферейра. \r\n \r\nВ нея освен тимът от Разград са още тимовете на ЦСКА Москва, испанският Еспаньол, който беше вероятен съперник на ЦСКА, но \"червените\" не съумяха да преодолеят Зоря, както и унгарският Ференцварош, който игра с Лудогорец в пресявките на Шампионска лига. \r\n \r\n \r\n \r\nПървите мачове в групите са на 19 септември. Два часа след тегленето на жребия ще стане ясна и програмата за всички мачове в групата.", "date": "2019.08.30", "title": "Тежък жребии за Лудогорец в Лига Европа"}
{"url": "https://www.standartnews.com/sport/yunoshite-sedmi-na-svetovnoto-po-voleybol-400599.html", "text": "България завърши на седмото място на световното първенство по волейбол за юноши до 19 години в Тунис. В последния си мач от турнира младите българи, водени от селекционера Пламен Христов, победиха с 3:1 (25:21, 25:19, 20:25, 25:17) състава на Беларус. Талантите ни се възползваха по най-добрия начин от общо 34 грешки, допуснати от беларуските волейболисти и приключи двубоя за 99 минути. Най-резултатен за българския отбор беше Тодор Димитров с 20 точки, а Николай Захариев добави още 13. Уладжислау Бабкевич реализира 21 точки за отбора на Беларус, останал на осма позиция в крайното класиране на световния шампионат.", "date": "2019.08.30", "title": "Юношите седми на световното по волейбол"}
{"url": "https://www.standartnews.com/sport/yasna-e-programata-na-ludogorets-v-liga-evropa-400624.html", "text": "Часове след изтеглянето на жребия в Лига Европа стана ясна окончателната програма, която ще съпътства турнира до месец декември. Както е известно, родният шампион Лудогорец се падна в група Н, където ще мери сили с отборите на ЦСКА Москва, Еспаньол и Ференцварош. „Орлите” откриват кампанията си с домакинство на супер-фаворита ЦСКА Москва на 19-и септември, а две седмици по-късно (3-и октомври) ще пътуват до Унгария за повторно гостуване през тази година на Ференцварош. Третият мач пък Еспаньол ще гостува в Разград, а четвъртият кръг Лудогорец ще пътува до Барселона, за да върне визитата на Еспаньол. Петият мач, на 28-и ноември, пък Лудогорец ще лети до Москва за визита на ЦСКА, за да може в последния двубой да посрещне Ференцварош на 12-и декември.  –  - ЦСКА Москва (19-и септември)  –  Ференцварош -  (3-и октовмри)  –  -  Еспаньол (24-и октомври)  – Еспаньол -  (7-и ноември)  – ЦСКА Москва -  (28-и ноември)  –  - Ференцварош (12-и декември)", "date": "2019.08.30", "title": "Ясна е програмата на Лудогорец в Лига Европа"}
{"url": "https://www.standartnews.com/sport/kakvi-sa-grupite-v-liga-evropa-400607.html", "text": "Днес стана ясен жребият за груповата фаза в турнира Лига Европа. Той беше изтеглен в \"Грималди Форум\" в Монако. Група A: Севиля (Испания), Апоел (Кипър), Карабах (Азербайджан), Дюделанж (Люксембург) Група B: Динамо Киев (Украйна), Копенхаген (Дания), Малмьо (Швеция), Лугано (Швейцария) Група C: Базел (Швейцария), Краснодар (Русия), Хетафе (Испания), Трабзонспор (Турция) Група D: Спортинг (Португалия), ПСВ Айнховен (Холандия),, Розенборг (Норвегия), ЛАСК (Австрия) Група E: Лацио (Италия), Селтик (Шотландия), Рен (Франция), ЧФР Клуж (Румъния) Група F: Арсенал (Англия), Айнтрахт Франкфурт (Германия), Стандарт Лиеж (Белгия), Витория (Португалия) Група G: Порто (Португалия), Йънг Бойс (Швейцария), Фейенорд (Холандия), Рейнджърс (Шотландия) Група I : Волфсбург (Германия), Гент (Белгия), Сент Етиен (Франция), Олександрия (Украйна) Група G: Рома (Италия), Борусия Мьонхенгладбах (Германия), Истанбул ББ (Турция), Волфсбергер (Австрия) Група K : Бешикташ (Турция), Брага (Португалия),  Уулвърхептън (Англия), Слован Братислава (Словакия) Група L: Манчестър Юнайтед (Англия), Астана (Казахстан), Партизан (Сърбия), АЗ Алкмаар (Холандия) Финалът на сезон 2019/2020 ще се изиграе в град Гданск (Полша). Първите мачове в групите са на 19 септември.", "date": "2019.08.30", "title": "Какви са групите в Лига Европа"}
{"url": "https://www.standartnews.com/sport/stanislav-genchev-bez-favorit-v-grupata-za-liga-evropa-400604.html", "text": "Треньорът на Лудогорец Станислав Генчев смята, че съперниците в групата на Лига Европа са равностойни и всеки има шанс да продължи напред. Българският първенец ще премери сили с ЦСКА Москва (Русия), Еспаньол (Испания) и Ференцварош (Унгария), с който разградчани вече играха през този сезон в квалификациите на Шампионската лига и отпаднаха след две загуби с 1:2 като гост и с 2:3 като домакин.  \"Групата е нормална. Не сме очаквали леки съперници. В тази фаза няма слаби отбори. Хубавото е, че няма силно изразен фаворит. Отборите сме с почти изравнени възможности. Всеки ще търси своя шанс. Надявам се да успеем да прескочим групата. Смятам, че шансовете ни за това са доста добри. Лудогорец през последните години натрупа опит в Европейските турнири. Отборът има нужното самочувствие. Най-хубавото е, че всичко зависи от нас\", коментира Генчев.  \"Лично аз си бях пожелал Ференцварош да бъдат в нашата група, за да докажем, че това отпадане от тях е било случайност и ние имаме по-добрия отбор и по-добрите футболисти. Възможно е да има подсилване на отбора, но на този етап няма подпис с нито един нов играч\", допълни Генчев. Капитанът Светослав Дяков пък смята, че Еспаньол има предимство през останалите отбори в групата.   \"Равностойна група с добри отбори. Единствено Еспаньол като представител на испанския футбол е с едни гърди напред. Ще се получат интересни мачове. Групата ще бъде оспорвана до самия край\", заяви Дяков.  \"Този път ще се опитаме да се справим с унгарците. Безспорно са добър отбор с качества, но не само те са ни съперник. Има и други отбори. Да се надяваме, че ще успеем да прескочим групата. Ще направим всичко възможно за това\", каза още той.", "date": "2019.08.30", "title": "Станислав Генчев: Без фаворит в групата за Лига Европа"}
{"url": "https://www.standartnews.com/sport/koshmar-za-slaviya-nasred-sofiya-400633.html", "text": "Новакът в efbet Лига Арда унижи Славия насред София. Тимът от Кърджали спечели мача от осмия кръг с 3:2. Головете за победителите вкараха Спас Делев (21), Радослав Василев (31) и Елиша Сам (81 дузпа). Галин Иванов (25) и Владислав Узунов (86) бяха точни за Славия. Чунчуков пропусна да вкара за домакините от дузпа в 52-ата. Вратарят на Арда Караджов спаси удара му от бялата точка. Двата отбора завършиха с по 10 души. Червени картони получиха в 55-ата минута Димитър Велковски за \"белите\" и Деян Лозев за гостите, които се сдърпаха и бяха изгонени от главния съдия Петър Костадинов.", "date": "2019.08.30", "title": "Кошмар за Славия насред София"}
{"url": "https://standartnews.com/balgariya-obshtestvo/magnitna-burya-udrya-zemyata-prez-uikenda-400463.html", "text": "Магнитна буря се очаква да удари Земята в последния ден на август. Предупреждението е на Центъра за прогнози на космическото време към Американската национална агенция за изследване на атмосферата и океаните. Причина за геомагнитното смущение е високоскоростен слънчев вятър. На този етап прогнозата е за лека магнитна буря (G1). Справка на NOVA в Руската лаборатория за изследване на слънчевата активност към Института “Лебедев” показва, че геомагнитната атака ще започне вечерта на 31 август, когато планетарният индекс ще е със стойност 4 по 10-степенната скала. На 1 септември се очаква кулминацията на бурята. Индексът може да скочи до степен 5-6. Слабите геомагнитни бури се усещат предимно от хората с проблеми на сърдечно-съдовата система, обясняват лекари. Възможни са сърдечни спазми, замаяност, главоболие и липса на концентрация. Смущенията в магнитното поле могат да въздействат и на хора с психични разстройства. При подобни ситуации понякога има и колебания в електроенергийната мрежа. Уязвими са и спътниците, осигуряващи навигационна информация. Текущата геомагнитна обстановка у нас можете да следите в реално време ", "date": "2019.08.30", "title": "Магнитна буря удря Земята през уикенда"}
{"url": "https://standartnews.com/svyat/yurist-stana-noviya-premier-na-ukrayna-400546.html", "text": "Новото правителство на Украйна беше утвърдено от парламента на страната. За премиер беше избран юристът Олексий Хончарук. В новоформирания кабинет, който ще работи с намален брой министерства  ще има 15 министри и двама вицепремиери - по въпросите на европейската и евроатлантическата интеграция и по въпросите на дигиталната трансформация. Новият министър на отбраната Вадим Пристайко, който е бивш посланик на Украйна в Канада и бивш ръководител на украинската мисия към НАТО заяви пред депутатите, че ще работи за решаването на конфликта с проруските сепаратисти в Източна Украйна, тъй като по думите му страната се нуждае от мир и стабилност.", "date": "2019.08.30", "title": "Юрист стана новия премиер на Украйна"}
{"url": "https://standartnews.com/svyat/novata-studena-voyna-urezhda-smetki-na-balkanite-400556.html", "text": "Балканите се превърнаха в арена на така наречената нова студена война, тъй като този регион беше последният на европейския континент, който все още напълно не се е определил и не е интегриран, пише белградското издание Blic. Въпреки това, днес поради новия многополюсен световен ред в тази игра участват не само Русия и САЩ, но и нови „лица“, като ЕС, Китай и дори арабските страни. Мнозина сравняват ситуацията на Балканите, включително Сърбия като най-голямата страна в региона, с предишната Студена война. Според публикацията на Blic има много причини за това, но по същество става въпрос за последния регион на европейския континент, който все още не се е определил напълно и не е интегриран, пише \"Поглединфо\". Но поради новата многополюсна световна структура в тази игра участват не само Русия и САЩ, но и нови „лица“: Европейският съюз, Китай и дори арабските страни. „Балканите станаха арена на т. нар. Нова студена война, която започна с кризата в Украйна през 2014 г. Тогава се случиха две важни неща. Русия изпадна в паника поради „нахлуването“ на САЩ в Източна Европа и започна активно да блокира интеграцията на необвързани страни като Украйна, Беларус, Молдова и на Балканите - Сърбия, Босна, Черна гора и Македония. Съединените щати от своя страна реагираха като се опитаха да неутрализират руското влияние на Балканите и да стимулират интеграцията на страните от региона в НАТО“, заяви британският дипломат и сътрудник на Университетския център за геополитика и стратегия в Кеймбридж Тимоти Лес. Говорейки за съперничеството на държавите, той отбеляза, че САЩ са победили в борбата за Черна гора. Експертът причислява Македония към американските победи, \"където Америка извърши преврат срещу Груевски\", след което притисна Атина и Скопие да подпишат договор, който даде възможност за интеграция на Северна Македония в НАТО. „Сега САЩ искат да победят в Сърбия, където властите отказват да „отслабят“ връзките си с Русия, от които зависи подкрепата по въпроса за Косово. От миналата година Америка се опитва да неутрализира руското влияние в Сърбия, като участва в преговорите за статута на Косово, а Русия се стреми да запази позицията си по други начини, включително въоръжавайки Сърбия, в случай че трябва да се изправи срещу някой от съседите си.“, каза експертът. Затова, че днес не става дума за Студената война, известна от историята на ХХ век, говори и Дмитрий Милич, политически анализатор и директор на неправителствената организация „Нов трети път“. Според него Студената война в миналото беше водена от две свръх държави - САЩ и СССР, както и техните по-малки съюзници. Светът беше разделен на две части и беше двуполюсен, а трети страни станаха сцена на сблъсък между двете сили. „Съвременният свят е многополюсен. Тоест, има много значими сили с техните интереси (САЩ, Китай, Русия, Индия, ЕС, Иран и други). В подобен свят на Сърбия й е по-трудно за балансиране, защото властта и влиянието са разсредоточени по целия свят, а не са концентрирани около Европейския съюз или НАТО“, казва експертът. Според него САЩ и Европейският съюз ще преобладават в Сърбия, въпреки че Русия и Китай ще продължат да се конкурират с тях. „Съединените щати остават най-силната свръхдържава, особено във военната сфера. Сърбия е заобиколена (с изключение на границата с Босна и Херцеговина) от членове на НАТО, така че има малко пространство за маневриране.“, казва Дмитрий Милич. Що се отнася до икономиката, ЕС, според Милич, ще остане ключов партньор на Сърбия. „Сръбската икономика изнася около 70 процента от своите продукти на пазарите на Европейския съюз и само около 7 процента за Русия, както и 0,5 процента за Китай. Подобна ситуация се е развила в областта на чуждестранните инвестиции в Сърбия, повечето от които идват от страни от ЕС.“, казва експертът. Въпреки това, както отбелязва той, не може да се пренебрегне ролята на Китай, който „ще използва шанса да засили влиянието си в Сърбия благодарение на собствения си капитал, докато Русия може да постигне същото, използвайки „мека сила“ или действайки в политическата сфера“. „И въпреки това, при настоящите обстоятелства, предвид реалната ситуация в региона, ЕС и САЩ остават най-влиятелните сили в Сърбия и това едва ли ще се промени“, заключава Милич.", "date": "2019.08.30", "title": "Новата студена война урежда сметки на Балканите"}
{"url": "https://standartnews.com/svyat/rusiya-i-ukrayna-razmenili-zatvornitsi-400563.html", "text": "Украински затворници в Русия, между които моряци и кинорежисьорът Олег Сенцов, пътуват със самолет към Украйна, след завършването на процедура по размяна на затворници между двете страни, предаде Ройтерс, като се позова на публикация във Фейсбук на украинския генерален прокурор. Агенцията не е открила за коментар говорителите на генералния прокурор и на президента Володимир Зеленски. Адвокат Валентин Рибин, който защитава част от задържаните в Украйна руски граждани, подготвяни за размяната, заяви, че те остават в ареста. \"Засега не зная дали те изобщо ще бъдат разменени днес\", каза той, цитиран от ТАСС. Вчера Русия прехвърли Олег Сенцов от отдалечен затвор в Арктика в столицата Москва на фона на преговори с Украйна за възможна размяна на затворници, съобщиха руски агенции. Ден по-рано украински съд освободи високопоставения руски журналист Кирил Вишински, обвинен в оказване на подкрепа на проруските сепаратисти в източната част на страната, припомня Ройтерс.", "date": "2019.08.30", "title": "Русия и Украйна разменили затворници"}
{"url": "https://standartnews.com/svyat/ayfonite-stavat-zhertva-na-khakeri-ot-godini-400552.html", "text": "Експерти по сигурността на Google са открили доказателство за продължителни опити за хакване на iPhone в продължение на две години. Атаката е извършвана чрез уебсайтове, които дискретно инсталират злонамерен софтуер за събиране на контакти, изображения и други данни. Тези сайтове са били посещавани хиляди пъти седмично. Злонамереният софтуер е имал достъп до огромно количество данни - контакти, снимки и данни за местоположението. В рамките на 60 секунди, софтуерът е способен да препраща информацията към външни сървъри. От Гугъл са информирали Apple за проблема на 1 февруари.", "date": "2019.08.30", "title": "Айфоните стават жертва на хакери от години"}
{"url": "https://www.standartnews.com/sport/dunav-izmkna-11-na-cherno-more-vv-varna-400628.html", "text": "Дунав хвърли бомбата на старта на осмия кръг на efbet Лига, като направи 1:1 на Черно море при гостуването си във Варна. Ахмед Ахмедов вкара за гостите от Русе в последните секунди на първото полувреме. Ведната след началото на второто Илиян Илиев-младки, който е син на треньора на Черно море Илиян Илиев изравни резултата. До края на мача домакините изпуснаха да направят пълен обрат и да вземат победата. Така \"моряците\" продължават серията си от 6 мача без победа. В тях те имат 5 равенства и 1 загуба. В класирането Черно море е шести с 11 т, а Дунав е девети с 8.", "date": "2019.08.30", "title": "Дунав измъкна 1:1 на Черно море във Варна"}
{"url": "https://standartnews.com/svyat/enrike-zagubi-9-godishnata-si-dshcherya-400569.html", "text": "Бившият треньор на \"Барселона\" и националния отбор на Испания Луис Енрике съобщи в социалните мрежи, че дъщеря му Ксана е починала, пише  . 9-годишното момиченце загуби битката с рака, с който се бореше в последните месеци. Това беше и причината той да напусне националния отбор на Испания само 11 месеца след като бе назначен. Луис Енрике написа още, че Ксана вече е в един по-добър свят и ще липсва на всички. \"Ще ни липсваш неимоверно много, но ще те помним винаги до края на животите си с надеждата, че един ден в бъдещето ще се срещнем отново. Ти ще бъдеш звездата, която пази нашето семейство. Почивай в мир, Ксанита“, написа Луис Енрике.", "date": "2019.08.30", "title": "Енрике загуби 9-годишната си дъщеря"}
{"url": "https://standartnews.com/sport/yunoshite-sedmi-na-svetovnoto-po-voleybol-400599.html", "text": "България завърши на седмото място на световното първенство по волейбол за юноши до 19 години в Тунис. В последния си мач от турнира младите българи, водени от селекционера Пламен Христов, победиха с 3:1 (25:21, 25:19, 20:25, 25:17) състава на Беларус. Талантите ни се възползваха по най-добрия начин от общо 34 грешки, допуснати от беларуските волейболисти и приключи двубоя за 99 минути. Най-резултатен за българския отбор беше Тодор Димитров с 20 точки, а Николай Захариев добави още 13. Уладжислау Бабкевич реализира 21 точки за отбора на Беларус, останал на осма позиция в крайното класиране на световния шампионат.", "date": "2019.08.30", "title": "Юношите седми на световното по волейбол"}
{"url": "https://standartnews.com/sport/stanislav-genchev-bez-favorit-v-grupata-za-liga-evropa-400604.html", "text": "Треньорът на Лудогорец Станислав Генчев смята, че съперниците в групата на Лига Европа са равностойни и всеки има шанс да продължи напред. Българският първенец ще премери сили с ЦСКА Москва (Русия), Еспаньол (Испания) и Ференцварош (Унгария), с който разградчани вече играха през този сезон в квалификациите на Шампионската лига и отпаднаха след две загуби с 1:2 като гост и с 2:3 като домакин.  \"Групата е нормална. Не сме очаквали леки съперници. В тази фаза няма слаби отбори. Хубавото е, че няма силно изразен фаворит. Отборите сме с почти изравнени възможности. Всеки ще търси своя шанс. Надявам се да успеем да прескочим групата. Смятам, че шансовете ни за това са доста добри. Лудогорец през последните години натрупа опит в Европейските турнири. Отборът има нужното самочувствие. Най-хубавото е, че всичко зависи от нас\", коментира Генчев.  \"Лично аз си бях пожелал Ференцварош да бъдат в нашата група, за да докажем, че това отпадане от тях е било случайност и ние имаме по-добрия отбор и по-добрите футболисти. Възможно е да има подсилване на отбора, но на този етап няма подпис с нито един нов играч\", допълни Генчев. Капитанът Светослав Дяков пък смята, че Еспаньол има предимство през останалите отбори в групата.   \"Равностойна група с добри отбори. Единствено Еспаньол като представител на испанския футбол е с едни гърди напред. Ще се получат интересни мачове. Групата ще бъде оспорвана до самия край\", заяви Дяков.  \"Този път ще се опитаме да се справим с унгарците. Безспорно са добър отбор с качества, но не само те са ни съперник. Има и други отбори. Да се надяваме, че ще успеем да прескочим групата. Ще направим всичко възможно за това\", каза още той.", "date": "2019.08.30", "title": "Станислав Генчев: Без фаворит в групата за Лига Европа"}
{"url": "https://standartnews.com/sport/kakvi-sa-grupite-v-liga-evropa-400607.html", "text": "Днес стана ясен жребият за груповата фаза в турнира Лига Европа. Той беше изтеглен в \"Грималди Форум\" в Монако. Група A: Севиля (Испания), Апоел (Кипър), Карабах (Азербайджан), Дюделанж (Люксембург) Група B: Динамо Киев (Украйна), Копенхаген (Дания), Малмьо (Швеция), Лугано (Швейцария) Група C: Базел (Швейцария), Краснодар (Русия), Хетафе (Испания), Трабзонспор (Турция) Група D: Спортинг (Португалия), ПСВ Айнховен (Холандия),, Розенборг (Норвегия), ЛАСК (Австрия) Група E: Лацио (Италия), Селтик (Шотландия), Рен (Франция), ЧФР Клуж (Румъния) Група F: Арсенал (Англия), Айнтрахт Франкфурт (Германия), Стандарт Лиеж (Белгия), Витория (Португалия) Група G: Порто (Португалия), Йънг Бойс (Швейцария), Фейенорд (Холандия), Рейнджърс (Шотландия) Група I : Волфсбург (Германия), Гент (Белгия), Сент Етиен (Франция), Олександрия (Украйна) Група G: Рома (Италия), Борусия Мьонхенгладбах (Германия), Истанбул ББ (Турция), Волфсбергер (Австрия) Група K : Бешикташ (Турция), Брага (Португалия),  Уулвърхептън (Англия), Слован Братислава (Словакия) Група L: Манчестър Юнайтед (Англия), Астана (Казахстан), Партизан (Сърбия), АЗ Алкмаар (Холандия) Финалът на сезон 2019/2020 ще се изиграе в град Гданск (Полша). Първите мачове в групите са на 19 септември.", "date": "2019.08.30", "title": "Какви са групите в Лига Европа"}
{"url": "https://standartnews.com/svyat/silen-trus-v-bosna-i-khertsegovina-400611.html", "text": "Земетресение с магнитуд 4,7 по скалата на Рихтер е регистрирано на територията на Босна и Херцеговина, предаде кореспондентът на БГНЕС. \r\n \r\nЗемният трус е усетен в 15:01 ч. местно време с епицентър на 6 км северно от град Мрамор и на 89 км северно от столицата Сараево, с дълбочина 10 км, съобщиха от Европейския сеизмологичен център. \r\n \r\nНяма данни за пострадали и материални щети. \r\n \r\nЖителите на град Мрамор и околностите му коментират, че земният трус е усетен силно за около 10 секунди.", "date": "2019.08.30", "title": "Силен трус в Босна и Херцеговина"}
{"url": "https://standartnews.com/svyat/samolet-katsna-prinuditelno-sled-sblsk-s-ptitsi-400585.html", "text": "Руски пътнически самолет е кацнал принудително днес след сблъсък с птици. Няма пострадали хора, предаде ТАСС, като се позова на прокуратурата, пише \"ДирБГ\". Самолетът на Уралските авиолинии изпълнявал полет от Санкт Петербург до Ходжент, Узбекистан, със 197 човека на борда - 193 пътници, сред които 22 деца, и четиричленен екипаж. Инцидентът станал при излитане. Командирът на полета съобщил за възможна повреда на колело. Самолетът кацнал благополучно на летището в Екатеринбург. При огледа не са били открити повреди на самолета. Той ще продължи по своя маршрут, след като зареди с гориво. По-рано този месец руски пътнически самолет кацна благополучно на поле край столицата Москва след сблъсък с птици. Всички хора на борда оцеляха.", "date": "2019.08.30", "title": "Самолет кацна принудително след сблъсък с птици"}
{"url": "https://standartnews.com/svyat/bik-ubi-zritel-po-vreme-na-festival-400580.html", "text": "62-годишен зрител бе наръган до смърт от бик по време на фестивал в Централна Испания, предаде Би Би Си. Трагедията се е разиграла в град Куейар, където се е провеждал традиционният фестивал за надбягване с домашните животни. Шестдесет и две годишният мъж е бил зрител на шоуто, когато единият от биковете е прескочил загражденията и нанесъл с рогата си несъвместими за човешкия живот травми. \"Нашият съгражданин е получил рани във врата, гръдния кош и крайниците. За съжаление медиците не са могли да спасят мъжа\", е казал кметът Карлос Фрайле.", "date": "2019.08.30", "title": "Бик уби зрител по време на фестивал"}
{"url": "https://standartnews.com/svyat/oshche-edin-shchat-s-izvnredno-polozhenie-zaradi-uragana-dorian-400594.html", "text": "Извънредно положение заради приближаващия ураган Дориан бе обявено и в американския щат Джордия. По-рано извънредно положение бе обявено и за щата Флорида, където то вече е в сила. Очаква се 12 окръга да бъдат засегнати в най-голяма степен от стихията, съобщава БНТ. Според центъра за наблюдение на урагани в Маями до неделя Дориан може да увеличи мощта си и да се превърне в ураган от 4-та категория. Очаква се поривите на вятъра да бъдат около 130 км/ч. В двата щата върви активна подготовка - пълнят се чували с пясък, хората се запасяват с хранителни продукти и вещи от първа необходимост. От съображения за сигурност са отменени десетки полети. Дориан провали плановете за пътуване на много американци по случай Деня на труда, който се отбелязва в първия понеделник на септември. Заради приближаващата стихия президентът Доналд Тръмп отмени посещението си в Полша. За Варшава заминава вицепрезидентът Майк Пенс.", "date": "2019.08.30", "title": "Още един щат с извънредно положение заради урагана Дориан"}
{"url": "https://standartnews.com/svyat/na-ostrova-zagovorikha-za-svalyane-na-kralitsata-400613.html", "text": "В социалните мрежи се появиха призиви за свалянето на британската кралица Елизабет Втора, съобщава израелското рускоезично издание Мигнюз.  \r\n \r\nПричината за недоволството на поданиците на Нейно Величество е решението ѝ да спре работата на парламента до 14 октомври, както поиска премиерът Борис Джонсън.  \r\n \r\nРешението ще помогне на Джонсън и ще попречи на депутатите да предотвратят \"твърд\" Брекзит.  \r\n \r\nВ някои от постовете британците припомнят на Елизабет за крале, които са били екзекутирани в миналото, което според изданието звучи като пряка заплаха за Нейно Величество (Всъщност, в историята на Англия и Великобритания е бил екзекутиран един-единствен крал - Чарлз Първи, през 1649 г., бел. ред.).  \r\n \r\n\"Един мъж, който не е бил избиран, се срещна с една жена, която не е била избирана и поиска разрешение да отмени демокрацията\", пише един от недоволните в Туитър.  \r\n \r\nРешението на премиера предизвика буря от недоволство на Острова и паника в Брюксел. Според съобщения от Брюксел, водещите фигури на ЕС стават все по-загрижени, че Борис Джонсън сериозно смята да изведе Великобритания без сделка.  \r\n \r\nВъв Великобритания започнаха да събират подписка срещу действията му, а вчера актьорът Хю Грант публикува гневен статус в Туитър срещу премиера, като го нарече „прекалено рекламирана гумена играчка за баня”.", "date": "2019.08.30", "title": "На Острова заговориха за сваляне на кралицата"}
{"url": "https://standartnews.com/svyat/kazakhstan-plashcha-borchovete-na-bednite-400616.html", "text": "Правителството на Казахстан ще плати еднократно дълговете на половин милион бедни жители. От бюджета на страната ще бъдат дадени 245 милиона евро за сираци, многочленни семейства, хора с увреждания и социално слаби. Дълговете не трябва да надвишават 3 милиона тенге или 7000 евро и трябва да са натрупани до 1 юни 2019 година, съобщи Нова телевизия. Богатата на природни ресурси Казахстан е една от най-проспериращите държави в централна Азия. Според Световната банка средният годишен доход на населението е 7062 евро.", "date": "2019.08.30", "title": "Казахстан плаща борчовете на бедните"}
{"url": "https://standartnews.com/svyat/sashch-s-doklad-za-misteriozniya-yadren-vzriv-v-rusiya-400622.html", "text": "Миcтeриoзният взрив нa вoeнeн пoлигoн в Руcия пo-рaнo прeз тoзи мeceц нe ce дължи нa изпитaниe c нoвa рaкeтa. Тoвa e зaключeниeтo нa aмeрикaнcкoтo рaзузнaвaнe, прeдaдe СNBС. Cпoрeд хoрa, имaщи „дирeктни cвeдeния“ зa cлучилoтo ce крaй Ceвeрoдвинcк, руcкитe вoeнни ca иcкaли дa вдигнaт oт oкeaнcкoтo дънo ядрeнa рaкeтa, пoтънaлa мeceци прeди тoвa. При фaтaлния инцидeнт зaгинaхa пeтимa учeни, нo Крeмъл cкри дeтaйлитe oкoлo cлучилoтo ce. Пoяви ce инфoрмaция, чe флoтът e прaвил изпитaния c нoвaтa рaкeтa „Бурeвecтник“.   Aмeрикaнcкoтo рaзузнaвaнe oбaчe cмятa, чe взривът e cтaнaл пo врeмe нa миcия, cвързaнa c изкaрвaнeтo нa пoтънaлa рaкeтa. Въпрocният cнaряд e пoтънaл при прeдишнo изпитaниe. Имaлo e eкcплoзия в eдин oт плaвaтeлнитe cъдoвe, кoятo e прeдизвикaлa и рeaкция в ядрoто нa рaкeтaтa. Тoвa e дoвeлo дo изтичaнe нa рaдиaция. В дoклaдa нa aмeрикaнcкoтo рaзузнaвaнe нe ce cпoмeнaвa дaли имa риcкoвe зa нaceлeниeтo и oкoлнaтa cрeдa. Cпoрeд Крeмъл тaкивa нямa. \r\n \r\n ", "date": "2019.08.30", "title": "САЩ с доклад за  мистериозния ядрен взрив в Русия"}
{"url": "https://standartnews.com/svyat/mayka-tereza-bila-agent-na-tsru-400625.html", "text": "Майка Тереза е била агент на ЦРУ, чиято мисия е била да попречи на Индия да попадне под влиянието на СССР по време на Студената война, това твърди странна конспиративна теория, пише в. \"Дейли Стар\". Родената в Северна Македония на 26 август 1910 година, Тереза е религиозна мисионерка, която прекарва по-голямата част от живота си в Индия, където почива на 5 септември 1997 година. Както се твърди, Майка Тереза била впечатлена от християнството в СССР и заминала на мисия в комунистическата страна през 1989 година с помощта на Раиса Горбачова, съпругата на съветския президент Михаил Горбачов. Според конспиративната теория, Майка Тереза е работила заедно с разузнаването на САЩ по време на мисията си в Съюза, използвайки своето влияние, за да се срещне с лидерите на СССР и да изпраща тайни съобщения до властите в САЩ. Конспирологът Джес Маклинток твърди: \"Според моята теория за това, че Майка Тереза е била шпионин ... тя е трябвало да използва своето влияние, за да помогне на хората, които са попречили на Индия да стане бастион на Русия по време на Студената война\". По време на Студената война Индия започва да гради силни стратегически, военни и икономически връзки със СССР, като неутралитетът на премиера Неру спрямо Съветския съюз е бил повод за притеснения сред шефовете на силовите структури в САЩ. Маклинток добавя: \"Всъщност, понеже тя е работила от името на САЩ, и Индия, и е имала пълното доверие на Русия, тя е функционирала като вестоносец на САЩ по време на Студената война. Тя е трябвало да бъде на точното време и на точното място, да говори с точните хора, които разполагат с достатъчно влияние и финансова подкрепа, за да свършат онова, което тя е трябвало да направи тайно\". \r\n \r\n ", "date": "2019.08.30", "title": "Майка Тереза била агент на ЦРУ"}
{"url": "https://standartnews.com/svyat/noviyat-glaven-prokuror-na-ukrayna-iska-krv-400623.html", "text": "Новият прокурор на Украйна направи скандално изявление. Руслан Рябошапка заяви, че иска кръв и то в буквалния смисъл. Рябошапка отбелязва, че структурата му има намерение да привлича под отговорност чиновници всяка седмица. Главният прокурор твърди, че ще се старае да ликвидира последиците от корупцията в страната. \"Ние не искаме кръв, употребявам този израз в правен смисъл. Всяка седмица някой от високопоставените чиновници трябва да бъде привличан под отговорност\", поясни Рябошапка и подчерта, че това ще е основната му цел в близките години. \r\n \r\n ", "date": "2019.08.30", "title": "Новият главен прокурор на Украйна иска кръв"}
{"url": "https://standartnews.com/kultura/zlaten-lv-za-pedro-almodovar-400560.html", "text": "Почетният „Златен лъв“ за цялостно творчество получи Педро Алмодовар на фестивала във Венеция. Легендарният режисьор от Мадрид окачестви наградата като „акт на поетична справедливост“, предадоха световните агенции.  „Той е най-големият и най-влиятелният испански режисьор от Луис Бунюел насам“, мотивираха се организаторите на престижния форум. Алмодовар представя първия си филм във Венеция през 1983 година, а през 1998-а излиза на екрана с „Жени на ръба на нервна криза“ – един от големите му хитове, провокирал поредните противоречиви критики и страсти. „Получих признание 30 по-късно“, не се стърпя на пресконференцията прочутият кинаджия. Неслучайно италианските медии го нарекоха „ранения лъв“. Алмодовар, който има два Оскара за „Всичко за майка ми“ и „Говори с нея“, пък заяви, че Испания „се е събудила от диктатура“ и че най-важната част от артистичното движение след Франко е да се наслаждава на свободата. 69-годишният режисьор, чиито филми винаги са посветени на супер лични и не винаги твърде „нормални“ интимни драми, нарече себе си „продукт на испанската демокрация“. Той има 21 игрални филма, като сред най-известните са още „Завръщане“, „Ела, завържи ме!“ и „Високи токчета“.  Да припомним, че немско-българската копродукция „Кръвта на пеликана“ откри паралелната състезателна програма „Хоризонти“. Лентата е заснета изцяло в България и с голям роден екип. На пищната премиера триумфираха две български деца актриси – Катерина Липовска (7) и Аделия Оклепо (11), които очароваха публиката със силните си изпълнения. Те са достойни партньорки на немската звезда Нина Хос, носителка на „Сребърна мечка“ от Берлин. “Кръвта на пеликана” е емоционална драма, която разказва за треньорката на полицейски коне Вибке и отношенията ѝ с двете ѝ момиченца, осиновени от България. Още с първия си филм „Нищо лошо не може да се случи“, който участва в програмата “Особен поглед” на кинофестивала в Кан, Катрин Гебе демонстрира интереса си към темите за корените и проявлението на доброто и злото и свободната воля у всеки човек, които в „Кръвта на пеликана“ достигат нови дълбочини в измерението на детската психология. Във филма участват Яна Маринова, Димитър Баненкин, Гергана Змийчарова и Албена Колева.  ", "date": "2019.08.30", "title": "„Златен лъв“ за Педро Алмодовар"}
{"url": "https://standartnews.com/kultura/orlin-goranov-vliza-vv-fermata-400562.html", "text": "Орлин Горанов е голямата звезда в новия сезон на „Фермата“, който стартира на 6 септември от 20 часа по btv. Един от най-обаятелните и обичани БГ артисти ще има специален статут и мисия в позитивното риалити шоу. Орлин ще влезе в ролята на Мъдреца, който чрез своя житейски опит и познания ще вдъхновява участниците. Водещите и изпълнителни продуценти Иван и Андрей канят Орлин Горанов заради неговата безупречна репутация и вълнуващ живот, в който е имал шанса да се занимава с това, което обича и да вдъхновява хората с таланта си.  „Поканихме Орлин Горанов да бъде ментор, защото той е сред малкото истински български звезди, които са обичани и уважавани от всички. Той е пример за подражание на поколения българи. Обиколил е целия свят, срещал се е много и различни хора и е натрупал опит, от който всички можем да се учим“, коментира Андрей Арнаудов. Във „Фермата“ Орлин ще търси заедно с всички останали отговорите на много въпроси, които вълнуват не само него, но и  обществото. „Ще бъда и в двете групи. Ще се опитам да разбера какво мислят за живота и неговата пъстрота от емоции и събития, както и какво спира нас, българите, да живеем с усмивка и най-вече заедно, в един „нов свят“, казва Орлин Горанов. В петия сезон Орлин ще се труди рамо до рамо с участниците, но няма да се състезава за голямата награда от 100 000 лева. „Фермата” е уникална игра и голямо училище. Всички, които са избрани да участват, могат да се смятат вече за победители, защото те са автентична представителна извадка на нашето общество. Целта на този сезон е да покажем какво се случва в България и всеки, който гледа шоуто, ще може да си зададе важни въпроси за това как живеем днес“, споделя още музикалният идол.", "date": "2019.08.30", "title": "Орлин Горанов влиза във „Фермата“"}
{"url": "https://standartnews.com/kultura/kirsten-dnst-poluchi-zvezda-v-aleyata-na-slavata-400579.html", "text": "Кирстен Дънст получи своя звезда в Алеята на славата в Холивуд. На церемонията актрисата беше придружена от годеника си Джеси Племонс и едногодишния им син Енис, както и от родителите си Инес и Клаус. Звездата беше адски емоционална и се разплака от радост след речта на бъдещия си съпруг. „Обичам те. Гордея се с теб“, заяви Племонс пред публиката. В подкрепа на актрисата се появи и режисьорката София Копола. Двете са работили заедно в 4 филма от 1999-а насам, включително и в „Мария Антоанета“ през 2006-а. Звездата на Дънст идва само дни, след като тя се оплака, че от Холивуд не я приемат на сериозно. „Така и не ме признаха от индустрията. Никога не съм била номинирана за каквото и да е. Може би само два пъти за „Златен глобус“, когато бях малка, и един път за „Фарго“. Винаги съм се чувствала като никой.  Знам ли, явно всички ме смятат само за момичето от „Луди амазонки“, самосъжали се актрисата по-рано тази седмица.", "date": "2019.08.30", "title": "Кирстен Дънст получи звезда в Алеята на славата"}
{"url": "https://standartnews.com/kultura/roterdam-e-domakin-na-evroviziya-2020-400589.html", "text": "Организаторите на 65-то издание на конкурса за песен „Евровизия“ обявиха днес кой е градът, който ще домакинства престижната европейска надпревара – Ротердам. Той успя в последния етап на конкурса за избор да победи кандидатурата на Маастрихт. Големият финал на Евровизия 2020 ще се проведе на 16 май в залата Rotterdam Ahoy, а първият и вторият полуфинал – на 12 и 14 май. Холандия спечели правото да домакинства Евровизия 2020 след победата на младия и дотогава неизвестен изпълнител Дънкан Лорънс с песента „Arcade“. Тя се превърна в хит в цяла Европа и Австралия, като дори 4 месеца след края на конкурса в Тел Авив все още намира място в редица музикални класации. Това ще е петото домакинстване на Евровизия на холандската национална телевизия. Предишната победа на страната е през  1975-а година, когато конкурсът се провежда в Стокхолм. Ротердам беше предварителният фаворит за спечелване на домакинството, след като стана ясно, че Амстердам се отказва още в ранния етап. Една от основните причини за това е, че градът разполага с една от най-модерните спортни и концертни зали в Холандия - Rotterdam Ahoy. Капацитетът ѝ от 16 хиляди, близък до този на Арена Армеец, я превръща в перфектната зала домакин на най-мащабната телевизионна продукция в Европа. Ротердам разполага с нужната хотелска база и транспортна инфраструктура за подобно мащабно събитие. Това са важни условия за домакинството  на конкурса заради хилядите журналисти и фенове, които ще посетят града през май 2020 година. Всяко подобно събитие носи огромни приходи на домакините и затова изборът къде да се проведе Евровизия е толкова оспорван. България не участва в конкурса през 2019-а, който се проведе в Тел Авив. Преди отказването си страната ни беше една от най-успешните държави на конкурса - с второто място на Кристиан Костов през 2017-а, четвъртото място на Поли Генова през 2016-а и 14-то място на групата Equinox. След като България прекрати своето участие, беше организирана подписка с искане страната ни да се завърне на конкурса. За броени дни бяха събрани над 20 000 подписа. Всяка година Евровизия събира пред екрана над 200 милиона зрители от цял свят. Конкурсът се излъчва без прекъсване от 1956-а насам, което го прави една от най-дълго съществуващите телевизионни програми в света. Мащабното шоу се излъчва на територията на цяла Европа и Австралия, както и в САЩ, Канада, Китай, Индия, Корея и Нова Зеландия, макар че тези държави не участват в него. ", "date": "2019.08.30", "title": "Ротердам е домакин на Евровизия 2020"}
{"url": "https://standartnews.com/kultura/ovatsii-za-kabaivanska-v-arena-di-verona-400564.html", "text": "Легендарната Райна Кабаиванска бе почетен гост в „Арена ди Верона“ за 500-ия спектакъл на Даниел Орен - един от титаните на диригентския пулт в съвременния оперен свят. Публиката в най-известния в света античен театър посрещна българската дива с възторжени аплаузи. Творческото партньорство на Райна Кабаиванска и Даниел Орен започва през 1980 година  в Римската опера с „Манон“ от Масне и продължава повече от 20 години във всички големи италиански театри с „Адриана Лекуврьор“, „Тоска“, „Мадам Бътерфлай“, „Веселата вдовица“, „Фалстаф“, „Манон Леско“, „Роберто Деверьо“... Исторически са спектаклите им на „Тоска“ в Римската опера през 1990 година  с участието и на Лучано Павароти. Особено преклонение Орен изпитва към превъплъщението на Райна Кабаиванска в образа на Адриана Лекуврьор. „ В продължение на 20-25 години, в които представяше тази роля, Райна Кабаиванска бе единствената и най-голяма Адриана“, споделя той.     Кабаиванска дебютира като Адриана Лекуврьор през 1968-а в Театро Реджо ди Парма. Под диригентството на Орен я изпълнява в Римската опера, „Ла Фениче“ във Венеция, „Карло Феличе“ в Генуа, „Верди“ в Триест, „Сан Карло“ в Неапол и Театро Реджо в Торино, където е и последната Адриана на Кабаиванска през 1994-а.         В тържествената вечер във Верона Даниел Орен дирижира „Тоска“. В едноименната роля се представя световноизвестното сопрано от китайски произход Хюи Хе. Тя се изява във всички най-големи  световни оперни театри, а в „Арена ди Верона“ участва за 15-ти пореден сезон. Хюи Хе е първата (и единствена засега) азиатка, канена за Тоска в „Ла Скала“.  През 2002-а  Райна Кабаиванска е в Театро Реджо ди Парма за своята последна „Тоска“ на италианска сцена. За да дебютира в ролята, там е и Хюи Хе. Великата примадона обучава младото сопрано. „Трябва много да благодаря на госпожа  Кабаиванска за всичко, на което ме  научи. Тя ми помогна да разбера, че за да бъда своята героиня, трябва да мисля като нея. Научи ме да интерпретирам и да предавам емоцията на публиката.“ На 10 септември Райна Кабаиванска пристига в България за своя 19-ти международен майсторски клас, организиран от Нов български университет. След прослушване на всички кандидати, маестра Кабаиванска ще избере 12 млади оперни певци, с които ще работи за усъвършенстване на вокална техника и артистична интерпретация. Галаконцертът на лауреатите е на 29  септември в Софийската опера и балет.", "date": "2019.08.30", "title": "Овации за Кабаиванска в „Арена ди Верона“"}
{"url": "https://standartnews.com/kultura/komitsite-i-priyateli-se-zavrshchat-400591.html", "text": "Актьорското шоу на bTV „Комиците и приятели“, което забавлява зрителите от 2006 година насам, се завръща с нова доза спектакли на 9 септември от 22, 30. Превърналото се в телевизионен и културен феномен комедийно предаване ще предложи традиционния първокласен хумор в изпълнение на Любо Нейков, Кръстю Лафазанов, Христо Гърбов, Руслан Мъйнов, Ненчо Илчев, Петьо Петков-Шайбата и Васил Драганов, гарниран с множество от техните приятели. От понеделник до сряда актьорите ще залагат на нови образи и приятни изненади, темата за българщината в контекста на нашата съвременност. Задавайки въпроса „На какво се е смял българинът преди, на какво се смее сега и на какво ще се смее утре?“, шоуто ще представи по неповторим начим нравите в обществото и героите на днешния ден. От 9 септември, всеки понеделник, вторник и сряда, зрителите на bTV отново ще могат да прекарват семейните вечери с авторски скечове, хитови песни, изящни хореографии, специални изпълнения, неповторими импровицации и провокации към публиката. По традиция на сцената на „Комиците и приятели“ ще излязат и едни от най-популярните личности от българския обществен живот, за да споделят своят талант и чувство за хумор. А любимите комедийни актьори ще се борят с недъзите в обществото с усмивка и ще насърчават традиционните български добродетели. „Комиците и приятели“ традиционно се нарежда сред топ 5 на най-гледаните предавания всеки месец. Близо 900 000 души са традиционната средна аудитория на шоуто през пролетния телевизионен сезон на 2019-а.", "date": "2019.08.30", "title": "„Комиците и приятели“ се завръщат"}
{"url": "https://standartnews.com/biznes/raziskvat-ustoychivata-zaetost-i-pazara-na-truda-400547.html", "text": "Въпроси, свързани с борбата срещу несигурността на пазара на труда, нуждата от нарастване на инвестициите за устойчива заетост и нови стратегии ще бъдат обсъдени на Конференция, организирана от синдикатите и с присъствието на министъра на труда и социалната политика Бисер Петков. По данни на европейската статистика, през изминалата година 30% от работещите са имали нередовен работен график, близо 40 на сто са работели различен брой часове в дните от седмицата. А една трета от работещите са били с т.нар. „плаващо\" работно време. За участие в конференцията са поканени синдикални лидери и експерти от Франция, Германия и Румъния, както и страните от Западните Балкани - Сърбия и Северна Македония.", "date": "2019.08.30", "title": "Разискват устойчивата заетост и пазара на труда"}
{"url": "https://standartnews.com/biznes/proizvoditel-na-elektrobusi-iska-da-investira-u-nas-400561.html", "text": "Първият сертифициран от Европейския съюз китайски производител на електробуси и единственият, получил европейски сертификат за всичките му компоненти Alfa Bus е на посещение в България по покана на министъра на икономиката Емил Караниколов. Двете страни обсъдиха в детайли възможностите за сътрудничество, потенциалната инвестиция и институционалната подкрепа от страна на държавата. На срещата присъстваха членове на Борда на директорите и заместник-министърът на икономиката Лъчезар Борисов. По време на разговора стана ясно, че китайският производител проучва пазара на България и има голям интерес от изграждането на завод, не само за асемблиране на автобуси, но и за производство на техните батерии, които да намерят пазарна ниша както у нас, така и в страните от Европейския съюз. Министър Караниколов онагледи макроикономическите показатели за българския бизнес климат, като изтъкна, че България няма конкурент по кредитен рейтинг в региона. Зам.-министър Борисов допълни, че страната ни скоро ще бъде на първо място по финансова стабилност в цяла Европа. Екипът на Министерството на икономиката се ангажира с пълно съдействие и реализиране на контакти в посока на бъдеще ползотворно сътрудничество. Компанията е един от най-ранните производители на автобуси в Китай, като е разработила своя първи електробус през 2002 г. Компанията развива успешна R&D и производствена дейност на ключови резервни части за електробуси, като батерии и електрически мотори. Alfa Bus използва подобрена японска технология за производство на литий-манган батерии. Разполага с технологии за производство на резервни части със собствени права на интелектуална собственост. Alfa Bus е един от производителите, навлезли най-ранно на европейския пазар. През 2012 г. компанията получава първата ЕС хомологизация за свой електробус. През 2017 г. учредява в Италия смесена компания с италиански партньор. Електробусите на Alfa Bus постепенно навлизат на пазарите в Испания, Полша и други страни.", "date": "2019.08.30", "title": "Компания за електробуси иска да инвестира у нас"}
{"url": "https://standartnews.com/regionalni/zhegata-mori-ribata-v-yantra-400597.html", "text": "Сигнал за плуваща мъртва риба в река Янтра под крепостта Царевец е получен в местната РИОСВ в старопрестолния град във вторник. Сигналът е подаден от рибар, който се натъкнал на мъртвата риба. Веднага на място са били изпратени екоинспектори, които са извършили замерване, пише \"Монитор\". Установено е, че химическо замърсяване на водата от промишлен характер няма, но нивото на кислород е много ниско, което е причинило измирането на рибата. Изчерпването на кислорода може да се дължи на няколко причини: жегата и високите температури, голямото количество наноси и утайки и силното замътяване на водите от падналия в понеделник кален дъжд.", "date": "2019.08.30", "title": "Жегата мори рибата в Янтра"}
{"url": "https://standartnews.com/regionalni/ogranichavat-dvizhenieto-prez-shipchenskiya-prokhod-zaradi-ralishipka-da-400615.html", "text": "Движeниeтo пpeз Шипчeнcĸия пpoxoд щe бъдe oгpaничeнo в yчacтъĸa oт 170-ти дo 183-ти ĸм oт 9,30 дo 17,30 чaca през уикенда заради традицонното планниско рали „Шипĸa – Дaмacцeнa 2019“, информирах организаторите. \r\n Πo вpeмe нa cъcтeзaниeтo автомобилите щe бъдaт пpeнacoчeни пo cлeднитe oбxoдни мapшpyти: \r\n - Мoтopнитe пpeвoзни cpeдcтвa дo 3,5 тoнa, пътyвaщи oт Гaбpoвo ĸъм Kaзaнлъĸ щe ce oтбивa пpи 170-ти ĸм и щe ce нacoчвaт пo обиколния пътя Шипĸa - Бyзлyджa. Cлeд тoвa щe пpeминaвaт пo oбщинcĸия път Haциoнaлeн пapĸ Бyзлyджa и щe ce вĸлючвaт oтнoвo в пътя зa Kaзaнлъĸ пpи 188-ми ĸм. Πo вpeмe нa cъcтeзaниeтo тpeтoĸлacният път  Шипĸa - вpъx Бyзлyджa щe бъдe oтвopeн caмo зa MΠC дo 3,5 тoнa и о caмo в пocoĸaтa вpъx Шипĸa - вpъx Бyзлyджa. \r\n- Пpeвoзнитe cpeдcтвa нaд 3,5 тoнa, идвaщи oт Гaбpoвo щe ce oтбивaт през пътя Πpoxoд нa Peпyблиĸaтa – Гypĸoвo, cлeд ĸoeтo тpaфиĸът и cлeд тoвa движeниeтo щe пpoдължaвa пo пoдбaлĸaнcĸия път Kaлoфep – Бypгac. \r\n-  Пътyвaщитe oт Южнa ĸъм Ceвepнa Бългapия ще пpeминaвaт пpeз Πpoxoдa нa Peпyблиĸaтa. \r\nHeoбxoдимo e шoфьopитe дa ĸapaт внимaтeлнo, дa cпaзвaт пocтaвeнaтa cигнaлизaция и yĸaзaниятa нa, предупреждават от Πътнa пoлиция \r\n  Нормалното движeниe нa мoтopнитe пpeвoзни cpeдcтвa през Шипченския проход щe бъдe възcтaнoвeнo cлeд 17,30 чaca нa 1 ceптeмвpи. \r\n ", "date": "2019.08.30", "title": "Ограничават движението през Шипченския проход  заради рали"}
{"url": "https://standartnews.com/regionalni/prvi-mezhdunaroden-folkloren-festival-nezabravka-400571.html", "text": "От 4 до 8 септември Чепеларе ще бъде домакин на първия в света Международен фолклорен фестивал \"Незабравка\" за членове на Международната полицейска асоциация\" и техните семейства. Във фестивала ще вземат участие близо 100 участници от 9 държави - Белгия, Израел, Кипър, Малта, Пакистан, Румъния, Русия, Северна Македония и България. Фестивалът ще бъде официално открит на 5 септември от 17 часа на площад \"Олимпийски\" в Чепеларе. Националната носия и доброто настроение са пропуск за събитието. Международната полицейска асоциация (International Police Association-IPA) е създадена на 01 януари 1950 г. във Великобритания. За неин основател се счита полицейският служител от Англия Артур Трууп. Организацията е създадена на приятелски принцип и в нея членуват полицейски служители - действащи, пенсионирани и напуснали, без значение на чин, длъжност, служебна позиция, пол, раса, майчин език или религия. С близо 360 000 членове от почти 100 държави, от които 66 със създадени национални секции, асоциацията се разпростира на 6 континента - Европа, Азия, Южна и Северна Америка, Африка, Австралия. Мотото на Международната полицейска асоциация е „Servo per Amikeco“ („Служба чрез приятелство“). „Международната полицейска асоциация“ е неправителствена организация, чиито цели са да се създават и усилват връзките между пазителите на реда; да се повишава международното взаимодействие в социалната, културната и професионалната сфера; да се насърчава благоденствието във взаимоотношенията на хората и да се запази световния мир; да се подобрява обществения облик на полицията и да се постигне признаването на асоциацията от международните институции. България е приета за член на Международната полицейска асоциация на 10 юни 1994 г. по време на XIV световен конгрес на организацията, проведен в Люксембург. Кръстник на българската секция е гръцката секция, в която от 1992 г. до 1994 г. са членували 20 полицейски служители от България. В края на 2018 г. в сдружението членуват 3346 члена - действащи, пенсионирани и напуснали служители на МВР и сферата на вътрешната сигурност, като настоящ председател на Сдружението е г-н Огнян Богоев.   Организирането и провеждането на подобно международно събитие, има за цел не само да повиши имиджа на съответните национални секции и да укрепи взаимоотношенията между тях, но и да подобри осведомеността на отделните членове на организацията по отношение на културното богатство на останалите участници.                             В качеството на организатор и домакин на този първи по рода си фестивал  пред „ИПА - секция България“ стои също предизвикателството да покаже по най-подходящ начин пъстротата и същността на националния ни фолклор, под съпровода на родопската гайда в полите на дивната планина. Мероприятието ще бъде реализирано с любезното съдействието на Община Чепеларе, заместник-областния управител на обл. Смолян - г-н Андриян Петров, кмета на Община Чепеларе - г-жа Славка Чакърова, г-жа Наталия Кавърджиева и техния екип, кмета на с. Широка лъка - г-н Васил Седянков, „Лукойл България“ ЕООД, „Пампорово“ АД, „ZIPLine Чепеларе“, „101 Каба гайди“, ОДК - гр. Чепеларе, Регионалния исторически музей „Стою Шишков“ – гр. Смолян, Планетариумът в гр. Смолян, децата на гр. Чепеларе и др.", "date": "2019.08.30", "title": "Първи международен фолклорен фестивал \"Незабравка\""}
{"url": "https://standartnews.com/regionalni/tazi-vecher-lyatno-kino-v-blagoevgrad-400614.html", "text": "Благоевград и Кинематограф организират лятно кино под звездите пред Операта в Благоевград. \r\nПрез август и септември на площад Македония ще бъдат прожектирани най-новите и добри български и чуждестранни филми в жанра на късото кино. Преоткрийте благоевградските вечери с култура на открито и я споделете с други любители на младото ни филмово изкуство. Прожекции ще има и през септември, като първата за месеца ще е на 3 септември, вторник. Заповядайте, тази вечер (30 август) в 21:00 часа, среща под звездите! Вход свободен! Програма на прожекциите: \r\n30.08.2019 г. - 21:00 ч. Нова българска анимация: \r\n1. СИВО-Режисьор: Иван Русев | България | 2005 \r\n2. FLUTTER-Режисьор: Владимир Тодоров | България | 2016 \r\n3. ЗАРАДИ МАМА-Режисьор: Антоанета Четрафилова | България | 2013 \r\n4. ЩАСТИЕ-Режисьор: Димитър Димитров | България | 2017 \r\n5. КРЪВТА-Режисьор: Велислава Господинова | България | 2012 \r\n6. СИВО И СИВО-Режисьор: Борислав Ингилизов | България | 2012 \r\n7. ПОРТАЛИ-Режисьори: Симеон Сокеров, Виктор Мъжлеков | България | 2013 \r\n8. 20 РИТНИКА-Режисьор: Димитър Димитров | България | 2017 \r\n9. ИМИТАТОР-Режисьор: Дани Лазаров | България | 2012 \r\n10. МИКРОРАЙОН-Режисьор: Ивелина Иванова | България | 2017 \r\n11. ЖАР ПТИЦА-Режисьор: Велислава Господинова | България | 2017 \r\n12. МАЛОУМНОТО ДЕТЕ-Режисьор: Анимитър | България | 2017 \r\n13. ВЪЛШЕБНИЯТ СЛАДКИШ НА ЛЕЛКА БРЕЛКА-Режисьори: Димитър Димитров, Свилен Димитров | България | 2014 03.09.2019 г. - 20:30 ч. 1. ЗЕВС-Режисьор: Павел Веснаков | България | 2015 \r\n2. БАТМОБИЛ-Режисьор: Деян Барарев | България | 2016 \r\n3. THE ARTIST-Режисьор: Джонас Гримас | Швеция | 1987 \r\n4. THE SMOKE-Режисьор: Иван Плечев | Русия | 2017- \r\n5. СИНЪТ-Режисьор: Христо Симеонов | България | 2015 13.09.2019 г. - 20:30 ч. 1. ДОБРИ-Режисьор: Орлин Милчев | България | 2016 \r\n2. ОБИР-Режисьор: Мария Николова | България | 2017 \r\n3. НА ЧЕРВЕНО-Режисьор: Тома Вашаров | България | 2016 \r\n4. 10 МЕТРА И НЕЩО-Режисьор: Йордан Михайловски | България | 2019 \r\n5. THE ROAD FROM KARAKOL-Режисьор: Фиц Кахал | САЩ | 2013", "date": "2019.08.30", "title": "Тази вечер - лятно кино в Благоевград"}
