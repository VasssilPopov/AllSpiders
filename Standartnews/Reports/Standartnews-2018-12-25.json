{"url": "https://www.standartnews.com/sport/inter-vzima-luka-modrich-prez-zimata-381276.html", "text": "Интер може да привлече през зимния трансферен прозорец Лука Модрич от Реал Мадрид. За целта обаче носителят на \"Златната топка\" е поставил услови, , които италианците трябва да изпълнят ако го искат. \"Кралският клуб\" е готов да пусне 33-годишния хърватин, но в замяна иска от \"черно-сините\" нападателя Мауро Икарди и защитника Милан Шкринияр. Интер имаше желание да привлече Модрич още през лятото, но тогава до сделка не се стигна. Хърватинът вкара първия си гол за сезона при успеха на Реал Мадрид над Ал Аин с 4:1 на финала на Световното клубно първенство. Той има и записани 4 асистенции в 23 мача през кампанията досега.", "date": "2018.12.24", "title": "Интер взима Лука Модрич през зимата"}
{"url": "https://www.standartnews.com/sport/khanza-misli-za-smyana-na-dochev-381284.html", "text": "Българският футболен треньор Павел Дочев е заплашен с уволнение от германския третодивизионен Ханза (Рощок), съобщи в. \"Билд\". \r\nДочев пое състава през май миналата година, а през това лято пред отбора беше поставена цел да атакува промоция. След лоша серия в последния месец и само две спечелени точки в пет мача Ханза се свлече на осма позиция с 27 точки, на 10 точки от третото място, което дава право на участие поне в бараж за втора Бундеслига. \r\n\"Аз съм отговорен за успехите и за неуспехите на отбора. Вярвам, че имаме достатъчно сили, за да излезем от тази ситуация. Пожелавам на всички приятно изкарване на коледните празници, а след това ще видим\", коментира 53-годишният специалист. \r\nХанза разочарова в последния си домакински мач за годината след поражение с 0:2 от закъсалия Енерги (Котбус) пред 20 хиляди зрители в събота. Веднага след срещата отново се разгоряха дискусии за евентуалната смяна на Дочев още по време на зимната пауза и преди старта на подготовката за втория полусезон на 3 януари.", "date": "2018.12.24", "title": "Ханза мисли за смяна на Дочев"}
{"url": "https://www.standartnews.com/sport/nishikori-zavrshi-godinata-s-titla-ot-khavai-381313.html", "text": "Кей Нишикори победи Милош Раонич след 7:6(7), 7:6(5) на финала на демонстративния турнир в Хаваи и по този начин завоюва титлата от надпреварата. Двамата си спретнаха доста оспорван мач, който в крайна сметка завърши след два тайбрека, които отидоха на сметката на японския тенисист. Срещата приключи за час и 40 минути игра, а азиатецът бе по-прецизен в най-важните моменти от тайбреците и заслужено се добра до успеха. Както е известно, на 1/2-финалната фаза Нишикори се справи с Крисчън Харисън, а Раонич надделя над неговия брат - Райън. Демонстративният турнир в Хаваи с явява част от подготовката на двамата тенисисти за новия сезон, който ще започне след броени дни. \r\nИзточник:   © Tennis.bg", "date": "2018.12.24", "title": "Нишикори завърши годината с титла от Хаваи"}
{"url": "https://www.standartnews.com/sport/grigor-pochva-2019-a-bez-agasi-381315.html", "text": "Най-добрият български тенисист Григор Димитров заяви, че все още не е ясно колко дълго ще продължи сътрудничеството му с американската легенда Андре Агаси, според БНР. \r\nОсемкратният шампион в турнирите от Големия шлем Агаси влезе в щаба на Димитров като консултант в края на октомври, а негов личен треньор остава Дани Валверду. \r\nХасковлията стартира новата кампания на 31 декември в Бризбън, където през 2017 година той спечели титлата, а след това ще участва на Откритото първенство на Австралия. \r\nАгаси е потвърдил, че ще бъде с него в Мелбърн, но присъствието му в щаба на Димитров за първия турнир за годината през следващата седмица не е уточнено и вероятно Андре няма да бъде в неговата ложа. \r\n\"Агаси ще бъде с мен в Мелбърн, но що се отнася до идването му в Бризбейн, този въпрос остава открит. Все още уточняваме съвместната си програма. Има много неща, които искаме да изпробваме в най-близко време. От успеха на тяхната реализация ще зависи и съвместната ни бъдеща работа\", коментира Димитров за \"Бризбън Куриър Мейл\".  \r\n\"Андре е страхотен - помага ми много. Започнахме да се опознаваме все повече. Прекарахме поредни седмици заедно и смятам, че това ми е много полезно. Все още не сме решили колко седмици ще останем заедно. Тренираме и опитваме да намерим най-добрия вариант, който ще работи и за него, и за нас като екип. Стараем се да уважаваме времето на другия\", допълни той. \r\n\"Годината беше много странна, с множество възходи и падения. Старая се това да не ми влияе. Винаги съм се концентрирал върху това, което мога да правя най-добре\", коментира още Димитров. ", "date": "2018.12.24", "title": "Григор почва 2019-а без Агаси"}
{"url": "https://www.standartnews.com/kultura/nyama-vzrast-za-ucheneto-na-chuzhd-ezik-381301.html", "text": "Иде ли реч за учене на чужд език, сме склонни да мислим, че децата се справят най-добре. Това обаче може и да не е съвсем вярно и има редица допълнителни ползи от започването на по-късен етап, пише БиБиСи. Забързана сутрин в двуезична детска градина в северната част на Лондон. Родителите помагат на децата си да се съблекат. Учителите ги поздравяват с \"Buenos dias!\" (\"Добър ден\" на испански). На площадката малко момиче моли косата й да бъде вързана на \"coleta\" (\"плитка\" на испански), а след това хвърля топка и виква \"Catch!\" (\"Дръж!\" на английски). \"На тази възраст децата не учат език – те го попиват\", казва директорът на училището Кармен Рамперсад. За много от децата испанският е трети или дори четвърти език. Сред майчините им езици са хърватски, корейски и холандски. Ако сравним тези постижения с усилията на един средностатистически човек на урок по чужд език, лесно може да стигнем до извода, че е по-лесно да се започне отрано. Науката обаче предлага много по-комплексна гледна точка за начина, по който се променя връзката на хората с езиците с течение на годините. Различните етапи на живота предлагат различни предимства в ученето на езици. Бебетата например имат по-добър слух за различни звуци, малките деца могат да прихванат различни произношения с изумителна бързина, а възрастните могат да се съсредоточат за по-дълго време и имат ключови умения като грамотност, които помагат постоянно да разширяват речника си, дори и на родния език. Редица други фактори, като социалните обстоятелства, методите на обучение и дори любовта и приятелството, също могат да повлияят на броя езици, които човек говори, и на степента, в която ги владее. \"Не всичко се влошава с напредване на възрастта\", коментира Антонела Сораче, преподавател по развитие на лингвистиката и директор на Центъра по въпросите на двуезичието в Университета в Единбург. Тя дава пример с метода, при който в класна стая преподавател обяснява определени правила. По думите й децата се представят по-зле при този начин на учене, защото нямат контрол над процеса на заучаване и способности за поддържане на внимание и запаметяване. \"Възрастните са много по-добри тук. Така че това е едно нещо, което се подобрява с напредване на възрастта\", допълва Сораче. Изследване на учени от Израел показва, че възрастните са по-добри и в овладяването на изкуствени морфологични правила и прилагането им към нови думи в лабораторна среда. Учените сравнили три отделни групи – 8-годишни, 12-годишни и младежи. Последните се представили по-добре от другите две групи, а 12-годишните постигнали по-добри резултати от по-малките деца. Изводите от проучването се доближават до тези от друго дългогодишно изследване, направено срез почти 2 хил. изучаващи английски език хора с два майчини езика - каталунски и испански: по-късно започналите овладявали новия език по-лесно от по-рано започналите. Според учените от Израел е възможно по-възрастните участници в експеримента да са били облагодетелствани от умения, които идват със съзряването – например по-напредналите стратегии за решаване на проблеми и по-големия езиков опит. С други думи, по-възрастните ученици обикновено знаят доста повече за себе си и за света и могат да използват тези познания, за да обработват нова информация. Това, в което малки деца се справят отлично, е индиректното учене: слушането на чужденци и имитирането им. Този метод обаче изисква да се прекарва много време с чужденците.", "date": "2018.12.24", "title": "Няма възраст за ученето на чужд език"}
{"url": "https://www.standartnews.com/sport/sr-aleks-se-zavrshcha-v-manchestr-yunayted-381310.html", "text": "Легендарният мениджър на “червените дяволи” сър Алекс Фергюсън се завръща в Манчестър Юнайтед, твърдят медиите на Острова. Според в. \"Сън\" шотландецът ще стане консултант на временния треньор на отбора Оле Гунар Солскяр. \"Сън\" съобщава, че именно Фъргюсън е бил в основата на идването на норвежкия наставник на “Олд Трафорд”, а сега ще продължи да го подкрепя със съвети. Според изданието Сър Алекс, който на 31 декември ще навърши 77 години, е имал немалка роля и за назначението на бившия си асистент Майк Филън като помощник на Солскяр. Шотландецът обаче можело и да бъде назначен на щат и тогава щял да помага на някогашния си нападател със съвети без да се афишира. Фъргюсън беше начело на Манчестър Юнайтед от 1986 до 2013 година. За този период шотландецът спечели общо 38 трофея, включително 13 титли във Висшата лига и две купи от Шампионската лига. Все още обаче не се знае какво ще е мнението на лекарите, които дори не дават на Фергюсън да посещава мачове, защото все още се възстановява от претърпения през тази година инсулт.", "date": "2018.12.24", "title": "Сър Алекс се завръща в Манчестър Юнайтед"}
{"url": "https://www.standartnews.com/svyat/izrigna-vulkant-etna-v-sitsiliya-381316.html", "text": "Италианският вулкан Етна изригна и изхвърли облаци от прах в небето, предаде Ройтерс. Няма данни за пострадали. Властите затвориха летището на град Катания, Източна Сицилия. Според Италианския национален институт за геофизика и вулканология в зоната на Етна тази сутрин са били регистрирани повече от 130 случая на сеизмична активност, сред които и трус с магнитуд 4. Сеизмичната активност засили активността на вулкана, който изригна голям облак от пепел към 11 ч. по Гринуич (13 ч. българско време). Висок 3300 метра, Етна е най-големият активен вулкан в Европа и често изригва.", "date": "2018.12.24", "title": "Изригна вулканът Етна в Сицилия"}
{"url": "https://www.standartnews.com/sport/tervel-iska-nov-mach-v-blgariya-381311.html", "text": "Боксьорът Тервел Пулев разкри пред Bulgaria On Air, че очаква през февруари месец да има нов мач в България. 35-годишният боксьор завоюва Европейската титла полутежка категория нa EBU в края на октомври в София, а съвсем скоро може да има нова битка на родна земя. “През февруари мисля, че в България трябва да направя мач. След Нова година ще има яснота. Смяната на треньора не ми се отрази. Ако Усик се качи в по-горната категория, ще има доста пояси, които да се разпределят. Ще има доста раздвижване при полутежките. Това мисля, че ще засегне и мен”, каза Тервел пред Bg Оn air. \r\nДотук той спечели всичките си 12 мача на професионалния рунд, като 11 от дойдоха с нокаут. Пулев проведе три мача в София – дебютът му при професионалистите срещу Томислав Рудан, срещу поляка Якуб Войцик и срещу Леонардо Бруцезе.", "date": "2018.12.24", "title": "Тервел иска нов мач в България"}
{"url": "https://www.standartnews.com/regionalni/vlakche-shche-vozi-detsa-za-koleda-v-blagoevgrad-381314.html", "text": "В продължение на два дни, 25 и 26 декември, Коледното влакче в Благоевград ще вози всички деца напълно безплатно. Това съобщиха от пресцентъра на Община Благоевград. Маршрутът, по който се движи влакчето е от магазин „Билла“, по ул. „Тодор Александров“, до площад „Македония“ и обратно. В първите два дни на Коледа, Община Благоевград е осигурила подарък за малчуганите - обиколките ще бъдат напълно безплатни. В другите дни цената на билета е 2 лева в едната посока и 3 лева - двупосочен (пълна обиколка). Влакчето се движи през целия ден. Коледното влакче е една от любимите атракции на децата през декември в Благоевград. Освен че пътешестват, малчуганите често правят и снимки за спомен.", "date": "2018.12.24", "title": "Влакче ще вози деца за Коледа в Благоевград"}
{"url": "https://www.standartnews.com/biznes/pet-pti-poveche-vnos-ot-iznosa-na-igrachki-v-es-381300.html", "text": "ЕС внася пет пъти повече детски играчки, отколкото изнася, сочи проучване. Внесените в общността през миналата година играчки са на стойност 7,4 милиарда евро. Стойността на внесените в ЕС играчки е нараснала с над 40 % за последните десет години. Най-големият доставчик на детски играчки за Съюза е Китай, като делът на вноса оттам е 86 %, следван от Виетнам, Хонгконг и Индонезия, съответно с 3 и по 2 на сто. Повече от половината от вноса на играчки в Съюза е в три страни - Великобритания, Германия и Холандия. Внесените в България играчки са на нивото на вноса в Португалия и Словения. Най-малко внесени играчки на стойност около 4 милиона евро има в Малта, Латвия и Люксембург. Най-голям износител на играчки, пък, е Чехия на стойност близо 355 милиона евро, следвана от Германия - с 304 милиона. ЕС изнася играчки основно за Русия, Швейцария и Съединените американски щати.", "date": "2018.12.24", "title": "Пет пъти повече внос от износа на играчки в ЕС"}
{"url": "https://www.standartnews.com/svyat/trmp-naznachi-patrik-shanakhan-za-ministr-na-otbranata-381282.html", "text": "Държавният глава на САЩ Доналд Тръмп обяви назначаването на Патрик Шанахан за нов министър на отбраната, след като по-рано тази седмица Джеймс Матис подаде оставка заради решението на Вашингтон за изтегляне на американските войски от Сирия, предава AFP. \"Радвам се да ви съобщя, че нашият много талантлив заместник-министър на отбраната Патрик Шанахан ще поеме поста на действащ министър на отбраната, считано от 1 януари 2019 г.\", заяви лидерът на Белия дом, ускорявайки планираното отегляне на Матис с два месеца. \"Патрик има дълъг списък от постижения, докато служеше като заместник. Той ще бъде страхотен!\", написа Тръмп в социалната мрежа \"Туитър\". В същото време държавният глава на САЩ Доналд Тръмп е обсъдил с президента на Турция Реджеп Тайип Ердоган изтеглянето на американските военнослужещи от Сирия, предава AFP. Лидерът на Белия дом сподели в социалната мрежа \"Туитър\", че е обсъдил Сирия и \"бавното и координирано изтегляне на американските войски от района\" в телефонен разговор с турския си колега. Президентът на САЩ информира, че двамата лидери са имали \"дълъг и продуктивен разговор\". Двамата са дискутирали също близкоизточната радикална групировка \"Ислямска държава\" и \"силно разширяващата се търговия\". По-рано турският министър на външните работи Мевлют Чавушоглу обяви, че турско-американската работна група ще се срещне във Вашингтон на 8 януари, за да обсъди изтеглянето на САЩ от Сирия. ", "date": "2018.12.24", "title": "Тръмп назначи Патрик Шанахан за министър на отбраната"}
{"url": "https://www.standartnews.com/svyat/pitka-omesena-s-lednikova-voda-za-polyarnitsite-ni-v-antarktida-381280.html", "text": "Шеф-готвачът Уляна Яркова е подготвила за трапезата на Бъдни вечер само постни ястия като сарми с втасало на място кисело зеле, питка с пара, омесена с ледникова вода, боб, ошав, сухи чушки пълнени с боб, зелник, картофена салата. Специално за празничната вечеря сме запазили няколко бутилки българско вино. В ледените води на Южния океан с малката ни надувна лодка започнаха изследваната на колумбийската ни колежка на китове, косатки и тюлени, както и на д-р Росица Янева на замръзналата почва, мъхове и лишей. \"Утре на Коледа ще запалим свещичка в православния ни параклис Св. Йоан Рилски пред уникалните икони рисувани тук в Антарктида от художничката Ганка Павлова. На празничния обяд ще хапнем вкусна капама по бански, а при хубаво време още следобед ще продължим научните изследвания\", докладваха още нашите полярници от Антарктида.", "date": "2018.12.24", "title": "Питка, омесена с ледникова вода за полярниците ни в Антарктида"}
{"url": "https://www.standartnews.com/svyat/chetiri-kitayski-grada-zabranikha-koledna-ukrasa-381290.html", "text": "Най-малко 4 китайски града и един цял район са забранили коледната украса по улиците тази година, предаде Асошиейтед прес. Агенцията е научила, че християнските черкви са били предупредени да не пускат деца по време на коледните празници, а най-малко 10 училища из цялата страна са забранили да се празнува Коледа в сградите им. В по-голямата част от Китай масовото коледно пазаруване и размяна на подаръци е широко разпространено, но от най-високо политическо равнище в управляващата комунистическа партия се задава тон да се набляга на традиционната китайска култура. При управлението на президента Си Цзинпин потискането на религията е системна практика, която застрашава и Дядо Коледа, отбелязва АП. Трудно е да се получи цялостна представа колко широко разпространени са забраните да се празнува Коледа, но изследователи казват, че тези забрани се засилват при управлението на Си. Изглежда, че няма централно организиран поход срещу Дядо Коледа,а по-скоро засилваща се съпротива срещу \"вносните\" традиции от местни власти, стремящи се да подкрепят вълната от нарастващия културен национализъм, добавя АП.", "date": "2018.12.24", "title": "Четири китайски града забраниха коледна украса"}
{"url": "https://www.standartnews.com/svyat/vulkan-e-predizvikal-tsunamito-v-indoneziya-381296.html", "text": "Индонезийските власти съобщиха, че броят на жертвите от цунамито, което удари обширни части от бреговата ивица на островната държава, е достигнал 334 души, а ранените до момента са 764. За безследно изчезнали се смятат най-малко 61 души, предадоха ТАСС и ДПА, цитирани от БТА. Според говорителя на националната агенция по издирване и спасяване \"Фахризала\" цунамито е засегнало 17 района от провинциите Бантен на остров Ява и Лампунг на остров Суматра. В Зондския проток между двата острова се намира вулканичният остров, на който изригна вулканът Кракатау и именно това се смята за причина за цунамито, съобщи пред журналисти началничката на агенцията по метеорология, климатология и геофизика Двикорита Карнавати, цитирана от ДПА. Тя каза, че специално сформиран екип от експерти е стигнал до заключение, че бедствието, ударило двете страни на Зондския пролив между островите Ява и Суматра, е било предизвикано от сложно природно явление. \"Цунамито е непряк резултат от изригването на Кракатау\", каза тя. Първоначално агенцията съобщи късно в събота, че големите вълни са били причинени от труса и допълнително засилени от пълнолунието, но по-късно каза, че те са предизвикани от това, че огромен земен масив от западната част на вулкана се е свлякъл в морето в резултат на изригването. Вулканът изригна в 21.03 ч. (14 ч. по Гринуич) в събота, а цунами достигнаха бреговете на Бантен и Лампунг 24 минути по-късно. Карнавати съобщи още, че властите са регистрирали лек вулканичен трус, който се равнявал на земетресение с магнитуд от 3,4. Именно този трус довел до свличане в морето на земна маса, покриваща 64 хектара от склоновете му. Тя посочи, че властите не са били в състояние да засекат заплахата, защото системата за предупреждение разпознава само потенциални вълни цунами, предизвикани от земетресения, а не такива, които са резултат от подводни земни свличания или вулканични изригвания. \r\nОчаква се броят на загиналите да нарасне, съобщи по-рано днес Националната агенция за справяне с бедствия. 11 687 души са били принудени да напуснат домовете си. \r\nЗа най-тежко пострадал засега се смята районът Пандегланг на западния бряг на на остров Ява, но спасителните екипи все още не могат да достигнат до всички засегнати райони, защото пътищата към тях са блокирани от развалини и наноси, довлечени от цунамито. ", "date": "2018.12.24", "title": "Вулкан е предизвикал цунамито в Индонезия"}
{"url": "https://www.standartnews.com/svyat/ispanskata-politsiya-izdirva-mzh-planiral-atentat-v-barselona-381294.html", "text": "Полицията в испанската автономна област Каталуния издирва мъж, който може да е планирал терористична атака в Барселона в празничните дни около Коледа, съобщи днес вестник \"Мундо\", цитиран от ТАСС. Според вестника става дума за гражданин на Мароко. Регионалните правоохранителни органи са уведомили част от своите сътрудници, както и градската полиция, за съществуващата заплаха. Полицията е наредила да се засилят мерките за сигурност в местата, където се събират големи групи хора, включително и по популярната за туристите улица \"Рамбла\" и в района на прочутата катедрала \"Саграда Фамилия\". Особено внимание също, според силите на реда, трябва да се обръща на едрогабаритни транспортни средства. Друг испански всекидневник - \"Ел Паис\", съобщава и инициалите на заподозрения - Б.Л., който бил на 30 г. и имал книжка за управление на автобуси. Предупреждение по същия повод изпрати чрез Туитър и Държавният департамент на САЩ. \"Терористите могат да атакуват практически без предупреждение, вземайки на прицел най-вече туристически места, транспортни възли и други обществени места\", отбелязва външнополитическото ведомство на САЩ. В Испания в момента е обявена четвърта степен на терористична опасност по 5-степенната скала, отбелязва ТАСС.", "date": "2018.12.24", "title": "Испанската полиция издирва мъж, планирал атентат в Барселона"}
{"url": "https://www.standartnews.com/svyat/trmp-podpisa-ukaza-za-izteglyane-na-us-voyskite-ot-siriya-381275.html", "text": "Президентът на САЩ Доналд Тръмп подписа указа за предстоящото изтегляне на американските войски от Сирия, предадоха Франс прес и ТАСС, цитирайки говорител на Пентагона. Говорителят отказа да съобщи други подробности. Тръмп обяви намерението си да изтегли американските военнослужещи от Сирия, заявявайки, че победата на Ислямска държава е постигната. Според американски официални представители изтеглянето на над 2000-те американски военнослужещи може да отнеме 60 до 100 дни, отбелязва ТАСС. Президентът на САЩ има намерение изтеглянето да се извърши бавно и при тясна координация с Турция. Целта е да се избегне вакуум във властта в регионите, контролирани от кюрдските бунтовници. Оттеглянето на американските сили обаче ще остави кюрдската милиция Сили за защита на народа (СЗН) без военна подкрепа в момент, когато Анкара заплашва да я нападне. Официалната турска позиция е, че СЗН е терористична организация, припомня АФП.", "date": "2018.12.24", "title": "Тръмп подписа указа за изтегляне на US-войските от Сирия"}
{"url": "https://www.standartnews.com/svyat/grtsiya-vdiga-ptnite-taksi-za-magistralite-381295.html", "text": "Пътните такси се увеличават между 0.03 и 0.05 евроцента на км за леките коли, което означава, че магистралните такси ще бъдат по-скъпи между 66% и 150%, съобщава \"Гърцияинфо\".", "date": "2018.12.24", "title": "Гърция вдига пътните такси за магистралите"}
{"url": "https://www.standartnews.com/svyat/nad-280-veche-sa-zhertvite-na-vlnata-tsunami-v-indoneziya-381279.html", "text": "Броят на жертвите на вълната цунами в Индонезия достигна 281 души, ранените са над 1000. 57 души все още са безследно изчезнали. Очаква се тези цифри да нараснат с постъпването на информация от всички засегнати райони. Цунамито помете островите Ява и Суматра в събота вечерта без предупреждение. Смята се, че то е било предизвикано от свличане на голяма част от вулканичен остров в самия океан. Това е второто смъртоносно цунами, засегнало Индонезия тази година. Преди 14 години на 26 декември страната беше ударена от най-смъртоносната вълна, която отне живота на 226 хил. души.", "date": "2018.12.24", "title": "Над 280 вече са жертвите на вълната цунами в Индонезия"}
{"url": "https://www.standartnews.com/svyat/khristiyani-se-sbirat-vv-vitleem-za-rozhdestvo-381305.html", "text": "Хиляди християнски поклонници започнаха да се събират още от сутринта в град Витлеем, за да отбележат Рождество Христово, предаде Франс прес, цитирана от БТА. По данни на израелското министерство на туризма във Витлеем, смятан за родното място на Исус Христос, се очакват близо 150 000 поклонници и туристи, отбелязва ДПА. В празничната атмосфера на намиращия се на Западния бряг град от високоговорители се чуват коледни песни на арабски език. \"Целият свят е отправил взор към Витлеем\", посочи палестинската министърка на туризма Рула Маайех. \"Тази година е много по-спокойно. По-хубаво е от миналата година\", заяви Абер Наср, палестинска  християнка, дошла за празненствата във Витлеем от близко населено място. Миналогодишните празненства за Рождество Христово на Западния бряг бяха помрачени от напрежение, след като американският президент Доналд Тръмп обяви на 6 декември, че признава Ерусалим за столица на Израел, припомня Франс прес.  ", "date": "2018.12.24", "title": "Християни се събират във Витлеем за Рождество"}
{"url": "https://www.standartnews.com/svyat/kralitsa-elizabet-prizovava-za-dobronamerenost-i-uvazhenie-381297.html", "text": "Британската кралица Елизабет Втора ще призове в коледното си послание към нацията за вслушване в традиционно свързваните с Коледа призиви за мир и добронамереност и ще подчертае, че хората трябва да дори когато имат дълбоки различия, предаде Ройтерс. \r\n92-годишната кралица ще говори и за значението на семейството и приятелството. През изминалата година нейният внук принц Хари се ожени за родената в САЩ актриса Меган Маркъл \r\nВ продължение на цялото си 66-годишно управление  . В откъсите от речта й, публикувани от Бъкингамския дворец, тя не споменава предизвикалото много спорове и бурни реакции посещение на президента на САЩ Доналд Тръмп в страната през изминалата година, нито несигурността, свързана с предстоящото догодина напускане на ЕС. Но говорейки за раждането на Исус Христос, тя ще заяви, че смята, \"че неговото послание за мир на Земята и добронамереност към всички никога няма да спре да бъде актуално. То може да бъде чуто от всички и остава също толкова необходимо, както винаги е било\".", "date": "2018.12.24", "title": "Кралица Елизабет призовава за добронамереност и уважение"}
