{"url": "https://standartnews.com/regionalni/elena-yoncheva-s-nay-mnogo-nominatsii-za-evrodeputat-v-starozagorsko-387396.html", "text": "Депутатът и говорител  на парламентарната група  \"БСП за България\" Елена Йончева е с най-много номинации за евродепутат от Старозагорска област . Това стана ясно по време на заседанието на областниясъвет на БСП. Общо 49 са предложените кандидати за евродепутати на провелите се през март   11 конференции на общинските партпийни организации. \r\n Сред номиниратие са лидерът на БСП Корнелия Нинова, зам.-председателят на парламентарната група на левицата Драгомир Стойнев, досегашните евродепутати Сергей Станишев, Момчил Неков, Петър Курумбашев и Георги Пирински. Номинации са получили още депутатите Деница Златева, Румен Гечев, Георги Гьоков, Александър Симов, Крум Зарков, Антон Кутев и др. \r\n ", "date": "2019.03.16", "title": "Елена Йончева с най-много номинации  за евродепутат в Старозагорско"}
{"url": "https://www.standartnews.com/sport/turnir-po-karate-sbra-nad-1000-sstezateli-v-sofiya-387409.html", "text": "Зам.-кметът на София Дончо Барбалов откри големия международен турнир \r\nНикон Оупън, събрал в зала Асикс Арена близо 1000 каратеки от 22 държави \r\nи 80 клуба. Състезанията се организират за седми пореден път от СК \r\nНикон, БНФК и София – Европейска столица на спорта. Поради големия \r\nинтерес турнирът се премести от миналата година в по-голяма зала, но и \r\nтя вече се оказва тясна за многото фенове на бойните изкуства. \r\n„Приветствам ви с добре дошли в София и ви пожелавам много успехи. \r\nПоздравявам ви и с факта, че карате вече е олимпийски спорт и  на Игрите \r\nв Токио следващата година ще бъдат излъчени първите в историята \r\nолимпийски шампиони. Столична община и София – европейска столица на \r\nспорта покрепят организацията на подобни турнири, защото така се \r\nпредоставят повече възможности за активен и здравословен начин на \r\nживот,“ заяви Дончо Барбалов, преди да открие турнира. \r\nПрисътващите бяха поздравени и от Никола Цанев, председател на СК Никон, \r\nкойто обяви, че надпреварата тук е възможност за нови срещи и \r\nприятелства за младите каратеки. Сред официалните лица бе и Асен \r\nБлатечки. Актьорът, който  в юношеските си години е бил един от първите \r\nродни шампиони по карате, също пожела успех на участниците, след което \r\nдълго бе търсен в залата за автографи и селфита. \r\nОще в първия ден се видя, че многото световни и европейски звезди сред \r\nучастниците отново правят този турнир най-голямата и класна надпревара \r\nпо карате у нас. Зрителите аплодираха уменията на асове от  водещи \r\nнационални школи като Франция, Италия, Германия и Украйна, както и \r\nвсички съседни наши държави. Същевременно участниците от от по-далечните \r\nдестинации - Азербайджан, Алжир, Ботсвана и Непал, внасят допълнителен \r\nколорит и превръщат тазгодишния турнир в едно мини Световно първенство. \r\nДвудневната надпревара е във всички възрастови групи, като днес ще бъдат \r\nопределени шампионите за младежи, жени, мъже и ветерани, а утре децата \r\nще играят в три дисциплини - макевара, ката и кумите. \r\nТурнирът е част от инициатива София- Европейска столица на спорта и \r\nцелта му е да бъде празник за младите в един от най-популярните \r\nнапоследък сред подрастващите спортове. Възрастовите групи започват от \r\n8-годишните и достигат до ветераните над 40 години. \r\nКарате получи наскоро олимпийско признание и ще бъде един от петте нови \r\nспорта в програмата на Игрите в Токио следващото лято.", "date": "2019.03.16", "title": "Турнир по карате събра над 1000 състезатели в София"}
{"url": "https://standartnews.com/sport/pentyuro-specheli-gigantskiya-slalom-v-soldeu-387395.html", "text": "Французинът Алекси Пентюро спечели последния гигантски слалом за Световната купа по ски. На финалите в Солдеу (Андора) той триумфира днес с много силно каране и в двата манша. Това бе първи негов успех на световни финали в дисциплината и общо 23-и за СК. Втори на 0,44 сек остана Марко Одермат (Швейц), а трети на 1,30 сек е Жан Кранец (Слвн). Марсел Хиршер (Ав), който предсрочно бе спечелил купата в дисциплината остана едва шести на 1,74 сек от Пентюро. Световният шампион в гигантския слалом от Оре 2019 Хенрик Кристоферсен (Нор) пък остана чак 11-и. Утре в Солдеу е и последния слалом за сезона. Участие в него ще вземе Алберт Попов. Той е първия българин класирал се за световни финали в ските. Първият манш е от 11,30, а втория от 14,00  ч.", "date": "2019.03.16", "title": "Пентюро спечели гигантския слалом в Солдеу"}
{"url": "https://standartnews.com/sport/turnir-po-karate-sbra-nad-1000-sstezateli-v-sofiya-387409.html", "text": "Зам.-кметът на София Дончо Барбалов откри големия международен турнир \r\nНикон Оупън, събрал в зала Асикс Арена близо 1000 каратеки от 22 държави \r\nи 80 клуба. Състезанията се организират за седми пореден път от СК \r\nНикон, БНФК и София – Европейска столица на спорта. Поради големия \r\nинтерес турнирът се премести от миналата година в по-голяма зала, но и \r\nтя вече се оказва тясна за многото фенове на бойните изкуства. \r\n„Приветствам ви с добре дошли в София и ви пожелавам много успехи. \r\nПоздравявам ви и с факта, че карате вече е олимпийски спорт и  на Игрите \r\nв Токио следващата година ще бъдат излъчени първите в историята \r\nолимпийски шампиони. Столична община и София – европейска столица на \r\nспорта покрепят организацията на подобни турнири, защото така се \r\nпредоставят повече възможности за активен и здравословен начин на \r\nживот,“ заяви Дончо Барбалов, преди да открие турнира. \r\nПрисътващите бяха поздравени и от Никола Цанев, председател на СК Никон, \r\nкойто обяви, че надпреварата тук е възможност за нови срещи и \r\nприятелства за младите каратеки. Сред официалните лица бе и Асен \r\nБлатечки. Актьорът, който  в юношеските си години е бил един от първите \r\nродни шампиони по карате, също пожела успех на участниците, след което \r\nдълго бе търсен в залата за автографи и селфита. \r\nОще в първия ден се видя, че многото световни и европейски звезди сред \r\nучастниците отново правят този турнир най-голямата и класна надпревара \r\nпо карате у нас. Зрителите аплодираха уменията на асове от  водещи \r\nнационални школи като Франция, Италия, Германия и Украйна, както и \r\nвсички съседни наши държави. Същевременно участниците от от по-далечните \r\nдестинации - Азербайджан, Алжир, Ботсвана и Непал, внасят допълнителен \r\nколорит и превръщат тазгодишния турнир в едно мини Световно първенство. \r\nДвудневната надпревара е във всички възрастови групи, като днес ще бъдат \r\nопределени шампионите за младежи, жени, мъже и ветерани, а утре децата \r\nще играят в три дисциплини - макевара, ката и кумите. \r\nТурнирът е част от инициатива София- Европейска столица на спорта и \r\nцелта му е да бъде празник за младите в един от най-популярните \r\nнапоследък сред подрастващите спортове. Възрастовите групи започват от \r\n8-годишните и достигат до ветераните над 40 години. \r\nКарате получи наскоро олимпийско признание и ще бъде един от петте нови \r\nспорта в програмата на Игрите в Токио следващото лято.", "date": "2019.03.16", "title": "Турнир по карате събра над 1000 състезатели в София"}
{"url": "https://standartnews.com/biznes/nito-obshchestvoto-ni-e-bogato-nito-imame-miliarder-v-biznesa-387378.html", "text": "----------- - Аз по никакъв начин няма да вляза в полемика с младите хора. Но смятам, че подобни статистики са кошмар за българския политик. Модернизацията на България е изключително бавна. И когато не можеш да въведеш в собствената си страна цивилизационните стандарти на модерния свят, хората, които искат да живеят нормално, търсят това извън границите на родината си. Най-трудно се внасят порядки и почтеност в обществото. И колкото повече внесем, толкова повече хора ще предпочетат да останат в родината си. - За съжаление, във всяка от обществените дейности има неща, които могат да бъдат квалифицирани като ненаправени, немодерни, несправедливи. Парадоксално е, но чувам, че има хора, които искат да затворим езиковите гимназии, защото били инкубатор на емигранти. А знаенето на чужди езици демократизирало процеса на емиграция в България. Имам чувството, че политическият мениджмънт не разбира докрай отговорността си. Когато властта се приема само като цел, получаваш укор от обществото. Но когато разбереш, че властта е средство да направиш живота на сънародниците си по-добър, тогава може да си безславен, но пък полезен за обществото. Много славолюбиви хора излъчихме във властта. И за тях като че ли краят на мисията е сутрешното оглеждане в огледалото. - Да, в България има работещи бедни. И точно заради това е този ентусиазъм да напуснеш системата тук, за да можеш, отдавайки същото количество и качество труд, да живееш добре навън. След като сме членове на ЕС, хората са свободни да продадат дарбите и трудолюбието си на пазар, който ги оценява повече. Но за мен това е отговорност не на българския работодател, а на държавата. Защото тя създаде правила, които толерират нискоефективните икономически отрасли. Затова съм съгласен на 100% с тезата на вицепремиера Томислав Дончев, че трябва да развиваме икономика, която дава висока добавена стойност. Даже мисля, че той е единственият човек в изпълнителната власт, който осъзнава проблема и го наименова съвсем ясно. Укорът за липсата на модерен патриотизъм не е към работещите бедни, а към онези, които предпоставиха да са толкова малко местата, в които българинът може да получава европейска заплата. Защото няма проблем за работещите в новата икономика българи - онази икономика, която е с високата добавена стойност и дава работа за 8-10 хиляди лева, както е в IT сектора, например. Тази работа е желана от българите и те остават в България, отказвайки да получават заплата от 8-10 хиляди евро или паунда. - За последните 25-30 г. ние се рекламираме като инвестиционна дестинация с евтин труд и с нисък данък. И какъв е резултатът - нито обществото е богато, нито работниците са богати, нито капиталистите са богати. България е единствената източноевропейска държава, която няма милиардер. Има в Румъния, в Чехия, в Полша, даже в Македония и в Сърбия. Това показва, че дори капиталистите в България са бедни. - Всеки ден, с който се отлага началото на промяната, ще направи по-трудно това тя да се случи. През последните години сме свидетели на една системна инквизиция на българския бизнес - с увеличаване на данъчно-осигурителните тежести, с приемането на всевъзможни регламенти, с поставянето на спирачки. Това би било окей, ако се каже, че целта е да се толерира създаването на нова икономика, на рискови инвестиции в областта на биотехнологии, енергетика, IT и т.н., където да бъдат премахнати всичките тези пречки. Тоест, ние инквизираме останалия бизнес, но в тези сектори правим изключение - не го закачаме, напротив, подкрепяме го. Повярвайте ми, капиталът е много просто нещо. Той намира най-късия път към парите. Но за такава промяна трябва не само мъжество, а и много знание. Тези дефицити не се компенсират, когато не си ги получил навреме. - Тази Наредба 18 е създадена в някакви кабинети. Едва след като се очерта като поредната гилотина за бизнеса, започна онова, което хората наричат оценка на въздействието на нормативния акт върху всички субекти, които са включени в процеса. Това, което се случи, не е удовлетвореност, а покана да станем съавтори на нормативния акт. За честта на българския предприемач трябва да отбележа, че хората храбро и добронамерено в момента предават своето разбиране как трябва да изглежда този регламент. Стремежът да генерализираш нормата за всички разнообразни бизнеси на практика е най-големият капан. Аз бях свидетел миналата седмица на съсипването на бизнеса на електронен магазин - българска компания, която има 10 продажби годишно. Но купувачите са \"Локхийт Мартин\", \"Юрокоптър\" и други от този ранг. И предприемачът казва:  . Е, тук вече се отчайваш и си казваш - вие наистина сте хора, които в свободното си време измисляте поредната инквизиция на бизнеса. Ние направихме новина от това, че ще купуваме самолети от \"Локхийт\". И никой не знае, че преди \"Локхийт\" да ни достави самолети, български високотехнологични компании доставят компоненти за \"Локхийт\". Но трябва да им дават касови бележки. И ще ви кажа този предприемач какво направи. Компанията иска да си е българска, но премести в Италия електронния си магазин и десетте си продажби годишно. След което, за да не нарушава Наредба 18, си издава сам на себе си фактура. Кому е нужно това и защо искат да изгонят и малкото останали компании? Но това е нерадостният делник на българския предприемач. Повярвайте ми, всичките тези регламенти, които са афиширани като средство за изсветляване на икономиката, в действителност натоварват светлата икономика. Нито една от тези мерки не изважда сива или черна икономика на светло. Най-радикалното изсветляване на българската икономика е тогава, когато намаляват регламенти, данъци, затруднения. Защото в този момент самата сива икономика губи смисъл да бъде такава. - 2019-а вече е анонсирана като година, в която намалява ефективността на икономическите процеси в световен мащаб. Италия изпадна в рецесия, Германия за малко не е в рецесия. Всичките прогнози са за спад на икономиката в целия свят. А такава наказателна операция срещу българския бизнес в момента спомага за сриването или намаляването на брутния вътрешен продукт. В момента мениджмънтът на българските компании не се занимава с продажби, а се чуди как да заобиколи Наредба 18. Плащат се пари на консултанти, на юристи, на софтуеристи. Българската стопанска камара се е превърнала в изповедалнята на всички страдащи. Ако го нямаше този проблем, предприемачът нямаше да си губи времето за срещи, а щеше да работи и да изкарва пари. Но  . И откъде ще дойде ръстът на БВП? - Проблемът е, че и програмистите не разбират какво се иска. Кажете ми какво лице има българската администрация, за да каже на компании като \"Метро\", \"Кауфланд\", БИЛЛА, dm, че техният софтуер, който важи за цял свят или управлява глобални продажби в Европа, не струва, защото не е преведен на български и не е регистриран в НАП? Това или е тотално невежество, или е абсолютно злонамерено. Ако това не е откровена тъпотия, то е заговор. Искат да задраскат България от картата на инвестиционните дестинации в света. - Засега виждам обяснение, но не и решение. Пак има нещо сбъркано. Фетишизира се енергийната борса като уникален пазарен инструмент, чрез който свободното предлагане и търсене ще определи цената. Аз съм пазарен фундаменталист и истински вярвам, че пазарът е верен регулатор. Но в този случай или пазарът е неликвиден, след като можеш да манипулираш цената, или нямаш това множество на продаващи и на купуващи. Щом там предлагат само държавните компании, които имат своеобразен монопол, що за борса е това? Царе сме да си измисляме виртуални прегради и препятствия. Аз имам една любима такава метафора - че българският предприемач е хърделист. Само че хърделът - бягането с препятствия, е на 110 метра. Маратон от 42,5 км не се бяга с препятствия. А  . Маратонците умират на дългите бягания и без препятствия, можете да си представите на какво сме подложени ние. -  : как да заобиколи несправедливите регламенти, в което ние станахме майстори, и как да съхрани създадената стойност. За съжаление, на 90% от предприемачите в България в момента само това им се върти в главата.  , да стане по-голям, да излезе извън границите на България. Защото сме във възторг, когато дойде чуждестранен инвеститор в България, но въобще не сме готови да поощрим експорта на българския капитал. Но експортът на българския капитал прави нещо много важно - той добавя към брутния вътрешен продукт на България чуждия БВП. Например, всичките операции на ЧЕЗ в България се отчитат като ръст на чешкия БВП, т. е. ние в България създаваме добавена стойност за Чешката република. - Системата за сертифициране на инвеститори е нещо добро. Но, за съжаление, тя  . В момента акцентът е следният: в райони, в които е имало безработица, примерно в Северозападна България, се поощрява да развиеш каквато и да е икономика. Но е добре, освен география на инвестициите, да добавим и качество на инвестициите. Да се поощрява създаването на модерна икономика, която да носи висока добавена стойност, създаването на работни места с възнаграждения от 4-5 хиляди лева нагоре. Вицепремиерът Томислав Дончев много ясно каза, че   И сега, ако искаме да направим богат българския работещ, трябва да създадем един модерен регламент как да се инвестира и в какво, кои са секторите с висока добавена стойност. - Аз участвах в бизнес форума и моята генерална теза е, че преди 30 години и България, и Русия знаеха всичко една за друга. Тогава бе времето, когато се казваше: \"Курица не птица, Болгария не за граница\". Но за 30 години се получи ефектът на махалото и минахме от едната крайност в другата - на тоталното запушване на уши и очи. И изведнъж се оказа, че ние, в съзнателната си глухота и слепота, не разбрахме какво се е случило. Че в Русия пазарните промени в обществото доведоха до това там да има милиардери, да има средно богати, да има класа на работещите в администрацията и обикновени работещи. Всички те преди 30 години идваха в България на море. Милиардерите не идват в България - те са в Монте Карло, в Кан. Средната класа също не е тук. България в момента може да се таргетира единствено в най-голямата количествено бройка - хората с ниски доходи. Ценноста на този форум беше, че започнахме да си говорим и да си припомняме миналото. Хората губят доверие тогава, когато не си говорят. Аз разказах на форума една история, която ми се случи в страна от бившия Съветски съюз. В столицата на тази държава бях на един голям форум. И отивам по препоръка в най-скъпарския ресторант. Менюто - на местния език и на руски. Поръчвам си салата, която много обичам - червени чушки. И за салатата в менюто пише: \"Болгарский перец\" - нещо, което е превъзходна степен на вкусовите очаквания на всички, живели в СССР. И отдолу със звездичка е добавено:   Ето това е цинизмът - българската чушка е от Унгария. България е създала своите устойчиви брандове, но просто ей така ги е загърбила. - Моето мнение за фалшивите новини е, че някой страшно много има нужда от това. Защото към хляба и водата в делничното си меню, човечеството е добавило и още нещо - любопитството за информация. И вероятно някой е изчислил, че има тежка зависимост между информираността и последващото поведение. Това е хранителната среда, в която се изстрелват фейк нюз, за да могат да създадат определено човешко поведение. Това е и ужасът на нормалните, здравите общества - че тиражирането на фалшиви новини може да доведе до тежко асоциално поведение на огромни маси хора. - Не по този инфантилен начин, по който целият свят се държи към тях. Ето, например,  . Самият Брекзит беше фейк нюз. Спомнете си какви глупости наговориха хората на Найджъл Фараж, Борис Джонсън. И те до ден днешен не разбират какво се случи - че това е най-голямата контрареволюция срещу цивилизацията.    ", "date": "2019.03.16", "title": "Нито обществото ни е богато,  нито имаме милиардер в бизнеса"}
{"url": "https://standartnews.com/kultura/dimitr-marinov-pred-studenti-vyara-i-trud-387377.html", "text": "Непоколебима вяра, дисциплина и най-вече труд. Това е формулата на успеха за българската звезда в Холивуд Димитър Маринов. Той развя българския флаг на церемонията по връчване на Оскарите, след като лентата с негово участие получи заслужено най-престижната статуетка в света. Маринов се срещна със студенти от НАТФИЗ. Срещата продължи повече от три часа, а въпросите към него бяха многобройни, съобщи бТВ. В препълнената зала актьорът каза, че не е имало момент, в който да е смятал, че трябва да се откаже от професията, защото няма талант. Аз винаги съм си вярвал. Имало е моменти, в които съм казвал: \"Защо не ми вярвате?\", каза актьорът. Студентите споделиха, че срещата с него е била изключително вдъхновяваща и мотивираща. „Бидейки пример самият аз – това е много по-важно от всеки преподавател. Защото всеки преподавател има това академично чувство да ги научи, да им помогне. Но в крайна сметка те не знаят дали ще стане, или не. А аз мога да им кажа, че става. Това е цялата идея”, каза още Димитър Маринов. Той лично е искал да се срещне със студентите и да им каже това. Някои от тях признават, че са били предубедени, но са били впечатлени от искреността и човечността му. „Аз съм убеден, че те имат талант. Това, което им трябва, е непоколебима вяра, дисциплина и най-вече труд. Това им стига”, каза Димитър Маринов.    ", "date": "2019.03.16", "title": "Димитър Маринов пред студенти: Вяра и труд!"}
{"url": "https://standartnews.com/sport/dermendzhiev-dovolen-ot-igrata-na-levski-387401.html", "text": "Старши треньорът на Левски - Георги Дерменджиев коментира успеха на тима си над Верея с 4:3 в двубой от 26-ия кръг на Първа лига. \"Да, разбира се, че съм доволен. Ние за първи път правим толкова хубави ситуации. Вкарахме 4, което е добре. Но пропуснахме и доста ситуации. Но това е футболът, брои се това, което се вкара\". \"Всеки може да ги направи тези пропуски. Важно е, е създаваме такива ситуации. Ще започнем да ги вкарваме\". \"Попаденията са от наши грешки. Имам какво да поправя, но не съм притеснен. Още от началото започнахме агресивно. Трябваше да контролираме играта в тяхното поле. Вкарахме 4, което не е малко\". \"Новите момчета играха малко време. Колкото да се покажат, да видят каква е обстановката. В навечерието на пътуването Яблонски вдигна температура. Докторът прецени да е далеч от групата\", каза още \"синият\" треньор.", "date": "2019.03.16", "title": "Дерменджиев доволен от играта на Левски"}
{"url": "https://standartnews.com/sport/fifa-promeni-formata-na-klubnoto-svetovno-387400.html", "text": "Международната федерация по футбол (ФИФА) обяви революционно решение относно формата на Световното клубно първенство. Досега надпреварата се провеждаше през декември и участие в нея взимаха 7 отбора (континенталните шампиони). От лятото на 2021-ва година обаче в надпреварата вече ще участват 24 отбора. Първото издание в новия формат ще бъде от 17 юни до 4 юли 2021 г, като все още не е ясен домакина. Заради сгъстения цикъл на отборите се отменя турнирът за Купата на Конфедерациите, който винаги се провеждаше година преди световното. Изпълкомът на ФИФА гласува тези промени въпреки протеста на водещите европейски клубове, които се заканиха да бойкотират новия формат на Световното клубно първенство. При вота против беше само шефът на УЕФА Александър Чеферин, докато президентите на останалите конфедерации подкрепиха идеята на Джани Инфантино. Разпределението на квотите за клубвоте световно е следния: 8 отбора от Европа (първенците в Шампионската лига и Лига Европа за 4 години назад); 6 отбора от Южна Америка; 3 отбора от Африка; 3 отбора от Азия; 3 отбора от КОНКАКАФ и 1 отбор от Океания. Ако някои отбори се дублират, то свободното място ще бъде заемано от следващия в ранглистата на съответната континентална асоциация. Финалистите ще бъдат разделени в осем предварителни групи по 3 тима. Президентът на световната централа Джани Инфантино обяви също, че започват преговори с Катар за увеличаване на броя участници на Мондиала през 2022 г. от 32 на 48. За целта ще се търси вариант някоя съседна на Катар страна също да приеме срещи от световното. фото ЕПА/БГНЕС", "date": "2019.03.16", "title": "ФИФА промени формата на клубното световно"}
{"url": "https://standartnews.com/sport/kitay-vze-svetoven-shampion-za-trenor-387402.html", "text": "Световният шампион с Италия Фабио Канаваро стана селекционер на китайския национален отбор, съобщава \"FP\".  45-годишният италианец ще комбинира работата си в Гуанджоу Евъргранд с работата за страната. Преди това китайският отбор бе воден от друг италианец-Марчело Липи. Именно под негово ръководство Канаваро стана световен шампион през 2006 г. Фабио Канаваро е начело на Гуанджоу Евъргранд от 2017 г. насам.", "date": "2019.03.16", "title": "Китай взе световен шампион за треньор"}
{"url": "https://standartnews.com/kultura/kamen-donev-iskam-da-se-osvobodya-ot-gneva-387387.html", "text": "Камен Донев, който е актьор, сценарист, режисьор и продуцент на „Уют“ , твърди, че не му е било трудно, тъй като е правил всичко това с любов и посветеност. „Като си добре организиран, като знаеш какво искаш, не се мотаеш и не говориш глупости, няма проблем и нещата стават“, призна той по bTV. Голямата тема в дебютния му игрален пълнометражен филм е невъзможността на човек да се промени. „Всеки умира такъв, какъвто се е родил. Комично-трагични са напъните на хората да се представят пред другите за някакви – защото искат да бъдат възприемани по определен начин. Тунинги, гримове, накити, демонстрация на средства, пари и имане, начин на говорене – странно, излишно, дълго. Но не съдя никого.  Всичко това много ме забавлява – но не в смисъла на „ха-ха“. Ние сме на този свят, за да гледаме с усмивка на нещата от живота“. Камен не крие, че сам е платил кинообразованието си, макар и цената да се изразява в стряскаща цифра. „Научих се на много неща – чисто занаятчийски. Това беше големият ми шанс, работейки с екип от големи кинаджии“, уточнява той. „Нашите политици не разбират, че българинът е много силен. Нарочно или не, тяхна си работа. Жалко. И още нещо - българинът е щастлив, когато е обичан, а не когато е опаричен и оимотчен“, категоричен е възпитаникът на Крикор Азарян.  Камен разкри, че е нарекъл втората си дъщеря Румяна – на майка му. Голямата, Димана, е от първия брак на театрала.  „Имам какво да кажа на хората в България. Моят път, по който вървя, не е към Америка, не е към Европа, а към моята душа. Искам да стана по-добър. Все още у мен има гняв, раздразнение, отрицателни емоции. Искам да се освободя от тях, да ги махна. Те идват от начина ни на живот – от безхаберието, безотговорността, простащината,  предателството, лицемерието... Много са нещата, които ме ядосват. А уютът е лъжа, не виждам успокоение в него. Той е равностоен на стопиране. Трябва да ми е студено, да духа, да вее – за да се боря. Не мога да седна и да си пия питието като някакъв дядка. Най-уютно ми е, когато създавам нещо – на сцената“, твърди Камен. А неговият филм е за две семейства, които си живеят добре като съседи и приятели, сватосват децата си, докато едното не печели големия джакпот от 6 милиона лева. В края на историята все пак има прошка.", "date": "2019.03.16", "title": "Камен Донев: Искам да се освободя от гнева"}
{"url": "https://standartnews.com/kultura/54-minuti-za-igra-na-tronove-na-14-april-387385.html", "text": "От „HBO“ официално обявиха дължината на всички шест епизода от последния осми сезон на „Игра на тронове“. Първият, който излиза на 14 април, ще бъде 54 минути. Вторият, на 21 април, ще е 58. Третият, на 28, ще бъде най-дългият – един час и 22 минути. Четвъртият, на 5 май, ще е един час и 18 минути. Последните два епизода, които ще излязат на 12 и 19 май, са по един час и 20 минути. Така общата дължина на последния сезон е 7 часа и половина. Заглавията на сериите обаче, както и всякакви подробности около сюжета им, все още се пазят в тайна.", "date": "2019.03.16", "title": "54 минути за „Игра на тронове“ на 14 април"}
{"url": "https://www.standartnews.com/sport/khamiltn-poteglya-prv-v-avstraliya-387369.html", "text": "Шести пореден сезон във Формула 1 започва с полпозишън на Люис Хамилтън за Гран При на Австралия.Британецът не остави под съмнение превъзходството си през целия уикенд до момента като бе най-бърз в трите тренировки, а днес с време от 1:20,486 минути не даде шанс на конкурентите от Ферари. По този начин Хамилтън изравни легендите Аиртон Сена и Михаел Шумахер на върха по спечелени квалификации за място в Австралия. За Мерцедес това е 185-и полпозишън във Формула 1, а допълнителната добра новина за тима е, че първата редица ще бъде изцяло тяхна. Валтери Ботас бе с по-слабо темпо в тренировките, но в квалификацията за място бе единственият, който се доближи до съотборника си, завършвайки на 0,112 секунди спрямо световния шампион. Фетел бе най-бърз от останалите, заемайки третото място, но между него и второто Ферари на Шарл Льоклер се намести Макс Верстапен. Хаас затвърди прекрасното впечатление от уикенда с шесто и седмо място съответно за Грожан и Магнусен. Прекрасен дебют в борбата за място пък направи Ландо Норис с осмо място за Макларън. Кими Райконен пък показа, че и с Алфа Ромео ще бъде фактор във Формула 1, давайки девето време. Топ 10 пък затвори Серхио Перес за Рейсинг Пойнт.", "date": "2019.03.16", "title": "Хамилтън потегля пръв в Австралия"}
{"url": "https://www.standartnews.com/sport/petr-stoychev-pak-e-svetoven-shampion-v-ledeni-vodi-387390.html", "text": "Носителят на 11 титли по плувен маратон - Петър Стойчев, стана световен шампион по ледено плуване! Той успя да защити титлата си в кралската дистанция 1000 м от 2017 г., която спечели навръх Богоявление в Бургхаузен, Германия. Българинът бе най-добър в ледените води на Семьоновское езеро в северния руски град Мурманск.", "date": "2019.03.16", "title": "Петър Стойчев пак е световен шампион в ледени води"}
{"url": "https://www.standartnews.com/sport/nadal-sreshchu-federer-za-39-i-pt-387382.html", "text": "Роджър Федерер (Швейцария) и Рафаел Надал (Испания) ще се изправят един срещу друг в полуфиналите на тенис турнира от сериите \"Мастърс\" в Индиън Уелс с награден фонд 8 359 000 долара. Това ще е мач №39 между двамата, като испанецът води с 23:15. Федерер се наложи над Хуберт Хуркач (Полша) с 6:4, 6:4. 37-годишният швейцарец, който е петкратен победител в турнира, направи по един пробив в двата сета и успя да пречупи устрема на своя опонент. Надал стигна трудно до успеха срещу руснака Карен Хачанов след 7:6 и 7:6. Трикратният шампион в Индиън Уелс допусна пробив още в първото си подаване, но успя да стигне до равенството за 3:3. Испанецът поведе с 5:4 и получи четири възможности да затвори първия сет, но Хачанов ги отрази. В тайбрекът Надал показа здрави нерви и стигна до 7:2. Във втората част ролите се размениха. Рафаел Надал проби за 3:2, но руснакът веднага се върна в мача с брейк на 40. Хачанов пропиля една възможност да изравни при 5:4, за да се стигне до нов тайбрек. Надал пак бе убедителен и стигна до ново 7:2, с което спечели и срещата. До мача с Федерер испанецът ще трябва да се възстанови от контузията в коляното, която получи по време на мача с Хачанов.", "date": "2019.03.16", "title": "Надал срещу Федерер за 39-и път"}
{"url": "https://www.standartnews.com/sport/levski-nadigra-vereya-s-43-387392.html", "text": "Футболистите на Левски се изкачиха на второ място в класирането на Първа лига, след победа с 4:3 над Верея като гост. \"Сините\" са вече имат 54 точки, колко има и третият ЦСКА-София, който приема Берое по-късно днес. Давиде Мариани откри за Левски в 27-та минута от дузпа, отсъдена за нарушение срещу Серджиу Буш. В 30-ата Верея изравни чрез автогол на Нуно Рейш, който опита да избие топката в ъглов удар, но вместо това прехвърли Николай Михайлов за 1:1. Три минути по-късно Буш изведе Левски напред в резултата. Станислав Костов увеличи на 3:1 за \"сините\" в 38-ата. Това беше и неговия 19-и си гол в Първа лига. Верея намали на 2:3 в 56-ата минута, чрез Нгеятала Аурелиен. Влезлият като резерва Валери Божинов вкара четвъртия гол за Левски от дузпа в 70-ата минута. Преди това реферът изгони Гвазава, който игра с ръка за наказателния удар. Малко преди края на мача Андреис Ковальов оформи крайното Верея - Левски 3:4. Дебют за \"сините\" направиха новите попълнения Еркебулан Сейдахмет и Седрик Унтонджи.", "date": "2019.03.16", "title": "Левски надигра Верея с 4:3"}
{"url": "https://standartnews.com/sport/tsska-sofiya-pak-e-vtori-387407.html", "text": "ЦСКА - София победи Берое с 2:0 и се върна на второто място в Първа лига. Тиаго Родригес откри в 18-ата, а Ерол Ерлкан от Берое си вкара автогол за 2:0 в последната минута на мача. С победата \"червените\", които са водени от Любо Пенев вече имат 57 т. Лидер с 62 е Лудогорец, а Левски е трети с 54.", "date": "2019.03.16", "title": "ЦСКА - София пак е втори"}
{"url": "https://standartnews.com/sport/real-madrid-pobedi-pri-zavrshchaneto-na-zidan-387408.html", "text": "Реал Мадрид спечели с 2:0 у дома срещу Селта Виго при официалното завръщане на старши треньора Зинедин Зидан начело на европейския клубен шампион. Срещата от 28-ия кръг можеше да започне шокиращо, но след четвърт час игра Кейлор навас направи отлично спасяване след удар на Макси Гомес. В 31-ата минута \"белите\" отговориха с удар в гредата на Гарет Бейл. пет минути след това и Марсело пропусна да реализира във вратата на галисийците. В 58-ата минута гол на Лука Модрич беше отменен заради засада. \r\nРеал Мадрид достигна до преднина само четири минути след това. Карим Бензема подаде към Иско, който се разписа с удар от наказателното поле. Точно 15 минути по-късно Гарет Бейл реализира второто попадение във вратата на гостите от Виго, а асистенцията беше на Марсело. След този успех Реал Мадрид заема трето място в класирането с актив от 54 точки, докато Селта остава в зоната на изпадащите със само 25 точки. Зинедин Зидан пое отново Реал, след като Сантяго Солари бе уволнен след отпадането на тима от Шампионската лига.", "date": "2019.03.16", "title": "Реал Мадрид победи при завръщането на Зидан"}
{"url": "https://standartnews.com/sport/ludogorets-pisa-shestitsa-na-septemvri-387403.html", "text": "Шампионите от Лудогорец победиха с категоричното 6:0 вкъщи Септември. Двубоят бе от последния 26-и кръг на редовния сезон в Първа лига. Головете за разгромната победа вкараха Свиерчук (8 и 21), Григоре (24 дузпа), Марселиньо (42 и 55) и Кешеру (64). След този мач Лудогорец вече има 62 т, а втория Левски изостава с 8. ЦСКА - София е трети също на 8 точки, но има мач по-малко. От 17,30 ч \"червените\"  приемат Берое.", "date": "2019.03.16", "title": "Лудогорец писа шестица на Септември"}
{"url": "https://standartnews.com/sport/khamiltn-poteglya-prv-v-avstraliya-387369.html", "text": "Шести пореден сезон във Формула 1 започва с полпозишън на Люис Хамилтън за Гран При на Австралия.Британецът не остави под съмнение превъзходството си през целия уикенд до момента като бе най-бърз в трите тренировки, а днес с време от 1:20,486 минути не даде шанс на конкурентите от Ферари. По този начин Хамилтън изравни легендите Аиртон Сена и Михаел Шумахер на върха по спечелени квалификации за място в Австралия. За Мерцедес това е 185-и полпозишън във Формула 1, а допълнителната добра новина за тима е, че първата редица ще бъде изцяло тяхна. Валтери Ботас бе с по-слабо темпо в тренировките, но в квалификацията за място бе единственият, който се доближи до съотборника си, завършвайки на 0,112 секунди спрямо световния шампион. Фетел бе най-бърз от останалите, заемайки третото място, но между него и второто Ферари на Шарл Льоклер се намести Макс Верстапен. Хаас затвърди прекрасното впечатление от уикенда с шесто и седмо място съответно за Грожан и Магнусен. Прекрасен дебют в борбата за място пък направи Ландо Норис с осмо място за Макларън. Кими Райконен пък показа, че и с Алфа Ромео ще бъде фактор във Формула 1, давайки девето време. Топ 10 пък затвори Серхио Перес за Рейсинг Пойнт.", "date": "2019.03.16", "title": "Хамилтън потегля пръв в Австралия"}
{"url": "https://www.standartnews.com/sport/shifrin-izravni-stenmark-po-pobedi-na-slalom-387393.html", "text": "Американската звезда в алпийските ски Микаела Шифрин спечели последния за сезона слалом в Солдеу и изравни един от рекордите на легендата Ингемар Стенмарк. 24-годишната Микаела вече има 40 успеха в слаломи за Световната купа, колкото има и шведа. Другият рекорд на Микаела е по успехи в един сезон. С днешния тя вече има 16. В първия манш на слолома Шифрин бе втора, като изоставаше от лидерката Уенди Холденер (Швейц) с 0,28 сек. Трета на 1,22 сек бе Петра Вълхова (Слвк) на 1,22 сек. В перфектно каране въпреки топлото време Шифрин поведе в класирането. Холденер не издържа психологически и след 2 минимални грешки в края на финалния манш остана втора на 0,07 от американката. Досега тя имаше в слаломи за СК 21 подиума, но нито една победа. Вълхова зае третото място. Утре е последния старт при дамите за сезона - гигантски слалом - 10,30 и 13,15 ч. Преди него Шифрин има 59 победи за СК.", "date": "2019.03.16", "title": "Шифрин изравни Стенмарк по победи на слалом"}
{"url": "https://www.standartnews.com/sport/pusnakha-falshiva-novina-za-grebnata-baza-vv-vidin-387394.html", "text": "Фалшива новина със стари снимки на Гребната база във Видин набра скорост в социалните мрежи. Активното мероприятие показва спортното съоръжение в окаяно състояние, а в действителност то претърпя основен ремонт, който приключи през миналата година. Рекострукцията е първа за базата, която е построена през 70-те години на миналия век. „Ремонтът приключи. Гребната база е едно уникално спортно съоръжение – специално за водни спортове. Построено е в заливаемата част на р. Дунав през 70-те години. Разпъната му площ е около 3000 кв./м. За най-голямо съжаление обаче до направения от нас ремонт, базата не беше ремонтирана и беше в много лошо състояние. Имаше необходимост от укрепване на носещата конструкция, която е на множество бетонни пилони и под нея при високи води навлизат водите на р. Дунав. Изградено е така за улеснение на нашите гребни спортни клубове, които пускат своите лодки във водата. Нужен беше и спешен ремонт на покрива. Условията в спортните зали, в битовите помещения и в хотелската част, бяха много лоши. Важно е, че успяхме да придобием цялата собственост, защото при раздържавяването през 90-те години, структурите, които са били към Организацията за съдействие към отбраната, са придобили част от спорните обекти. После след препродавания частта се беше оказала в частни ръце“, разказва кметът на Видин инж. Огнян Ценков.           Общината е водила дело, за да си върне частната част от имота и да извърши ремонта, но в крайна сметка е постигнала договореност с частната фирма. „Видин притежаваше около 70%, а фирмата – около 30 %. Влязохме в добър диалог с частната фирма и тя ни продаде своя дял в края на 2017 г. Взехме около 600 кв./м. закрита площ на много добра цена – 278 хил. лв. В момента съоръжението е 100% собственост на Общината“, казва Ценков. Ремонтът на съоръжението е на стойност 335 000 лв. „След отпусната субсидия  в размер на 3 млн.лева от кабинета “Борисов” още през 2016 г., отделихме 335 хил. лв. специално за ремонта на Гребната база. В края на 2017 г. вече течеше ремонт. Забавиха го лошите зимни условия, но април-май 2018 г. цялостният ремонт приключи. Гребната база вече е едно съвременно съоръжение за водни спортове, които при нас са много силно развити. Ние имаме няколко много силни клуба, които имат сериозни успехи – и национални, и международни. Ремонтирахме и хотелската част, защото това е съоръжение, което може да се ползва освен от видинските клубове, и от други“, допълва кметът.  Гребната база вече работи с пълна сила. Всички видинчани виждат, че това е едно модерно съоръжение с добри условия за спорт. За това и кметът не се притеснява от реакцията на съгражданите си от атаката в социалните мрежи. Това обаче не е първата акция срещу него, откато е избран на поста. „Това е атака – и то злонамерена. И срещу мен като кмет, и срещу всичко постигнато, и срещу ГЕРБ и правителството. Вече нищо не ме учудва – откакто съм избран за кмет, атаките, фалшивите новини и манипулациите са ежедневие. Видях тези снимки. Във Видин никой няма да ги приеме сериозно и да им обърне внимание. Хората много добре знаят какво беше състоянието и какъв голям успех е, че успяхме да изкупим тази част, която не беше общинска собственост. И това е първото подобно придобиване от 1990 г. насам. А в началото Общината беше в много лошо състояние, но успяхме. Вече сме върнали много от задълженията си. Не съм изненадан от атаката. Сега идват избори. С встъпването ми в длъжност започнаха такива атаки. Имаше манипулирани материали за зимното почистване, слухове, че съм ходил при премиера да му кажа, че се отказвам от поста. Опитваха се да провалят наш проект с Фондация „Реал Мадрид“. А той е изключително успешен, деца от Видин ходиха на тренировките на футболния клуб в Испания. Навремето общински съветници – пълни фигуранти, блокираха Е-79, тормозеха видинчани, после изкараха че аз преча на магистралния път. Целта е да ни пречат и да ни компрометират“, категоричен е Цеков.  Градоначалникът говори и за състоянието на спортната инфраструктура в града. „Ситуацията се подобрява. Не е само Гребната база – спортните съоръжения и спортната политика са на много високо ниво. Ние имаме традиции. Всяка година отделяме по 300 хил. лв. за субсидиране на спортните клубове. Спорните бази се предоставят безвъзмездно, плащаме тока и водата, както и ремонтите. В спортния ни календар има множество събития, за които отпускаме 50 хил. лв.“, заявява кметът. Инж. Огнян Ценков добавя, че целта на общината е да развива спорта във всичките му направления. Първо – детско-юношески спорт, за да могат децата да израстват физически здрави и да не се поддават на зависимости. Второ – високото спорно майсторство, защото Видин е дал много състезатели, които са постигнали сериозни национални и международни успехи. И трето – подкрепа на спорта в общината от самата Община. В две от елитните училища във Видин с европейска помощ ще бъдат изградени физкултурни зали, подходящи за ползване и от спортни клубове. Ще има тенис корт, закрит плувен басейн. Имаме и закрита писта за лека атлетика. Предстои ремонт на покрива на друга спортна зала. Имаме над 70 спортни площадки. По молба на деца изградихме площадка за скейтборд – точно каквато поискаха. Работим в зависимост от потребностите на гражданите. Спортът при нас е масов и на много високо ниво“, завършва Ценков.", "date": "2019.03.16", "title": "Пуснаха фалшива новина за гребната база във Видин"}
{"url": "https://standartnews.com/svyat/demonstranti-v-parizh-podpalikha-banka-i-obrakha-magazini-387406.html", "text": "Демонстранти запалиха пожар в банка и обраха магазини в Париж при поредната събота на протести на \"жълтите жилетки\" във Франция срещу президента Еманюел Макрон и неговите либерални икономически реформи, съобщи Ройтерс. Полицията използва сълзотворен газ и водни оръдия, за да овладее насилието, което избухна след две седмици на относително затишие и намаляване на броя на участниците.   Снимка: Reuters   Клон на банка \"Тарно\" и два репа за вестници бяха подпалени на централния бул. \"Шан-з-Елизе\", което наложи намесата на пожарната.   Снимка: Reuters   Майка и дете бяха спасени от огнеборците, тъй като имаше опасност пожарът да обхване горния етаж на сградата, където те живеят. Единайсет души, включително двама пожарникари, са пострадали при пожара, съобщи говорител на парижката служба за пожарна безопасност, цитиран от Асошиейтед прес.   Снимка: Reuters   Край Триумфалната арка демонстранти хвърляха павета по полицаи за борба с безредиците, които отвърнаха със сълзотворен газ.   Снимка: Reuters   Полицията е арестувала до момента над 80 души. Демонстранти изпотрошиха и разграбиха магазини, както и луксозния ресторант \"Фуке\", на емблематичния парижки булевард.   Снимка: Reuters   Френският министър на вътрешните работи Кристоф Кастанер съобщи, че броят на демонстрантите в столицата е 8000. \"Сред тези 8000 човека обаче има над 1500 буйстващи хора, които са там само за да трошат, да се бият и да нападат\", каза Кастанер. Той добави, че са мобилизирани 1400 полицаи.   Снимка: Reuters  ", "date": "2019.03.16", "title": "В Париж подпалиха банка и обраха магазини"}
{"url": "https://standartnews.com/sport/nadal-sreshchu-federer-za-39-i-pt-387382.html", "text": "Роджър Федерер (Швейцария) и Рафаел Надал (Испания) ще се изправят един срещу друг в полуфиналите на тенис турнира от сериите \"Мастърс\" в Индиън Уелс с награден фонд 8 359 000 долара. Това ще е мач №39 между двамата, като испанецът води с 23:15. Федерер се наложи над Хуберт Хуркач (Полша) с 6:4, 6:4. 37-годишният швейцарец, който е петкратен победител в турнира, направи по един пробив в двата сета и успя да пречупи устрема на своя опонент. Надал стигна трудно до успеха срещу руснака Карен Хачанов след 7:6 и 7:6. Трикратният шампион в Индиън Уелс допусна пробив още в първото си подаване, но успя да стигне до равенството за 3:3. Испанецът поведе с 5:4 и получи четири възможности да затвори първия сет, но Хачанов ги отрази. В тайбрекът Надал показа здрави нерви и стигна до 7:2. Във втората част ролите се размениха. Рафаел Надал проби за 3:2, но руснакът веднага се върна в мача с брейк на 40. Хачанов пропиля една възможност да изравни при 5:4, за да се стигне до нов тайбрек. Надал пак бе убедителен и стигна до ново 7:2, с което спечели и срещата. До мача с Федерер испанецът ще трябва да се възстанови от контузията в коляното, която получи по време на мача с Хачанов.", "date": "2019.03.16", "title": "Надал срещу Федерер за 39-и път"}
{"url": "https://www.standartnews.com/sport/pentyuro-specheli-gigantskiya-slalom-v-soldeu-387395.html", "text": "Французинът Алекси Пентюро спечели последния гигантски слалом за Световната купа по ски. На финалите в Солдеу (Андора) той триумфира днес с много силно каране и в двата манша. Това бе първи негов успех на световни финали в дисциплината и общо 23-и за СК. Втори на 0,44 сек остана Марко Одермат (Швейц), а трети на 1,30 сек е Жан Кранец (Слвн). Марсел Хиршер (Ав), който предсрочно бе спечелил купата в дисциплината остана едва шести на 1,74 сек от Пентюро. Световният шампион в гигантския слалом от Оре 2019 Хенрик Кристоферсен (Нор) пък остана чак 11-и. Утре в Солдеу е и последния слалом за сезона. Участие в него ще вземе Алберт Попов. Той е първия българин класирал се за световни финали в ските. Първият манш е от 11,30, а втория от 14,00  ч.", "date": "2019.03.16", "title": "Пентюро спечели гигантския слалом в Солдеу"}
{"url": "https://standartnews.com/regionalni/konni-sstezaniya-i-atraktsii-za-todorovden-vv-varna-i-dobrich-387372.html", "text": "С конни състезания и атракции за зрителите ще отбележат днешния Тодорвден ден във Варненско и Добричко. Любителите на конния спорт от морската ни столица са очаквани в  конната база във Виница. С участието на жокеи от различни клубове в страната ще се проведе надпревара по скачане на препятстия в три паркура.  По традиция община Варна осигурява медали, грамоти и купи за победителите. \r\n Традиционният празник на коня и конния спорт за Тодоровден ще се проведе и в добричкото село Малка Смолница.  Конни състезания на Тодоровден в селото провеждат ежегодно от далечната 1981 година, хваят се местните хора. В състезателната програма са включени паркури с различни височини и очакваната с интерес народна кушия, в в която се пускат по традиция малки и големи ездачи. Най-малките зрителите пък ще могат да се щракнат с шотландско пони за спомен от празника. \r\n Конският Великден, както народът напиа още Тодоровден,  ще бъде отлелязан и в Ботаническата градина във Варна, в Белослав и в Девня. \r\n ", "date": "2019.03.16", "title": "Кушии за Тодоровден  във Варна и Добрич"}
{"url": "https://www.standartnews.com/sport/kitay-vze-svetoven-shampion-za-trenor-387402.html", "text": "Световният шампион с Италия Фабио Канаваро стана селекционер на китайския национален отбор, съобщава \"FP\".  45-годишният италианец ще комбинира работата си в Гуанджоу Евъргранд с работата за страната. Преди това китайският отбор бе воден от друг италианец-Марчело Липи. Именно под негово ръководство Канаваро стана световен шампион през 2006 г. Фабио Канаваро е начело на Гуанджоу Евъргранд от 2017 г. насам.", "date": "2019.03.16", "title": "Китай взе световен шампион за треньор"}
{"url": "https://standartnews.com/sport/petr-stoychev-pak-e-svetoven-shampion-v-ledeni-vodi-387390.html", "text": "Носителят на 11 титли по плувен маратон - Петър Стойчев, стана световен шампион по ледено плуване! Той успя да защити титлата си в кралската дистанция 1000 м от 2017 г., която спечели навръх Богоявление в Бургхаузен, Германия. Българинът бе най-добър в ледените води на Семьоновское езеро в северния руски град Мурманск.", "date": "2019.03.16", "title": "Петър Стойчев пак е световен шампион в ледени води"}
{"url": "https://standartnews.com/sport/pusnakha-falshiva-novina-za-grebnata-baza-vv-vidin-387394.html", "text": "Фалшива новина със стари снимки на Гребната база във Видин набра скорост в социалните мрежи. Активното мероприятие показва спортното съоръжение в окаяно състояние, а в действителност то претърпя основен ремонт, който приключи през миналата година. Рекострукцията е първа за базата, която е построена през 70-те години на миналия век. „Ремонтът приключи. Гребната база е едно уникално спортно съоръжение – специално за водни спортове. Построено е в заливаемата част на р. Дунав през 70-те години. Разпъната му площ е около 3000 кв./м. За най-голямо съжаление обаче до направения от нас ремонт, базата не беше ремонтирана и беше в много лошо състояние. Имаше необходимост от укрепване на носещата конструкция, която е на множество бетонни пилони и под нея при високи води навлизат водите на р. Дунав. Изградено е така за улеснение на нашите гребни спортни клубове, които пускат своите лодки във водата. Нужен беше и спешен ремонт на покрива. Условията в спортните зали, в битовите помещения и в хотелската част, бяха много лоши. Важно е, че успяхме да придобием цялата собственост, защото при раздържавяването през 90-те години, структурите, които са били към Организацията за съдействие към отбраната, са придобили част от спорните обекти. После след препродавания частта се беше оказала в частни ръце“, разказва кметът на Видин инж. Огнян Ценков.           Общината е водила дело, за да си върне частната част от имота и да извърши ремонта, но в крайна сметка е постигнала договореност с частната фирма. „Видин притежаваше около 70%, а фирмата – около 30 %. Влязохме в добър диалог с частната фирма и тя ни продаде своя дял в края на 2017 г. Взехме около 600 кв./м. закрита площ на много добра цена – 278 хил. лв. В момента съоръжението е 100% собственост на Общината“, казва Ценков. Ремонтът на съоръжението е на стойност 335 000 лв. „След отпусната субсидия  в размер на 3 млн.лева от кабинета “Борисов” още през 2016 г., отделихме 335 хил. лв. специално за ремонта на Гребната база. В края на 2017 г. вече течеше ремонт. Забавиха го лошите зимни условия, но април-май 2018 г. цялостният ремонт приключи. Гребната база вече е едно съвременно съоръжение за водни спортове, които при нас са много силно развити. Ние имаме няколко много силни клуба, които имат сериозни успехи – и национални, и международни. Ремонтирахме и хотелската част, защото това е съоръжение, което може да се ползва освен от видинските клубове, и от други“, допълва кметът.  Гребната база вече работи с пълна сила. Всички видинчани виждат, че това е едно модерно съоръжение с добри условия за спорт. За това и кметът не се притеснява от реакцията на съгражданите си от атаката в социалните мрежи. Това обаче не е първата акция срещу него, откато е избран на поста. „Това е атака – и то злонамерена. И срещу мен като кмет, и срещу всичко постигнато, и срещу ГЕРБ и правителството. Вече нищо не ме учудва – откакто съм избран за кмет, атаките, фалшивите новини и манипулациите са ежедневие. Видях тези снимки. Във Видин никой няма да ги приеме сериозно и да им обърне внимание. Хората много добре знаят какво беше състоянието и какъв голям успех е, че успяхме да изкупим тази част, която не беше общинска собственост. И това е първото подобно придобиване от 1990 г. насам. А в началото Общината беше в много лошо състояние, но успяхме. Вече сме върнали много от задълженията си. Не съм изненадан от атаката. Сега идват избори. С встъпването ми в длъжност започнаха такива атаки. Имаше манипулирани материали за зимното почистване, слухове, че съм ходил при премиера да му кажа, че се отказвам от поста. Опитваха се да провалят наш проект с Фондация „Реал Мадрид“. А той е изключително успешен, деца от Видин ходиха на тренировките на футболния клуб в Испания. Навремето общински съветници – пълни фигуранти, блокираха Е-79, тормозеха видинчани, после изкараха че аз преча на магистралния път. Целта е да ни пречат и да ни компрометират“, категоричен е Цеков.  Градоначалникът говори и за състоянието на спортната инфраструктура в града. „Ситуацията се подобрява. Не е само Гребната база – спортните съоръжения и спортната политика са на много високо ниво. Ние имаме традиции. Всяка година отделяме по 300 хил. лв. за субсидиране на спортните клубове. Спорните бази се предоставят безвъзмездно, плащаме тока и водата, както и ремонтите. В спортния ни календар има множество събития, за които отпускаме 50 хил. лв.“, заявява кметът. Инж. Огнян Ценков добавя, че целта на общината е да развива спорта във всичките му направления. Първо – детско-юношески спорт, за да могат децата да израстват физически здрави и да не се поддават на зависимости. Второ – високото спорно майсторство, защото Видин е дал много състезатели, които са постигнали сериозни национални и международни успехи. И трето – подкрепа на спорта в общината от самата Община. В две от елитните училища във Видин с европейска помощ ще бъдат изградени физкултурни зали, подходящи за ползване и от спортни клубове. Ще има тенис корт, закрит плувен басейн. Имаме и закрита писта за лека атлетика. Предстои ремонт на покрива на друга спортна зала. Имаме над 70 спортни площадки. По молба на деца изградихме площадка за скейтборд – точно каквато поискаха. Работим в зависимост от потребностите на гражданите. Спортът при нас е масов и на много високо ниво“, завършва Ценков.", "date": "2019.03.16", "title": "Пуснаха фалшива новина за гребната база във Видин"}
{"url": "https://www.standartnews.com/sport/dermendzhiev-dovolen-ot-igrata-na-levski-387401.html", "text": "Старши треньорът на Левски - Георги Дерменджиев коментира успеха на тима си над Верея с 4:3 в двубой от 26-ия кръг на Първа лига. \"Да, разбира се, че съм доволен. Ние за първи път правим толкова хубави ситуации. Вкарахме 4, което е добре. Но пропуснахме и доста ситуации. Но това е футболът, брои се това, което се вкара\". \"Всеки може да ги направи тези пропуски. Важно е, е създаваме такива ситуации. Ще започнем да ги вкарваме\". \"Попаденията са от наши грешки. Имам какво да поправя, но не съм притеснен. Още от началото започнахме агресивно. Трябваше да контролираме играта в тяхното поле. Вкарахме 4, което не е малко\". \"Новите момчета играха малко време. Колкото да се покажат, да видят каква е обстановката. В навечерието на пътуването Яблонски вдигна температура. Докторът прецени да е далеч от групата\", каза още \"синият\" треньор.", "date": "2019.03.16", "title": "Дерменджиев доволен от играта на Левски"}
{"url": "https://standartnews.com/sport/levski-nadigra-vereya-s-43-387392.html", "text": "Футболистите на Левски се изкачиха на второ място в класирането на Първа лига, след победа с 4:3 над Верея като гост. \"Сините\" са вече имат 54 точки, колко има и третият ЦСКА-София, който приема Берое по-късно днес. Давиде Мариани откри за Левски в 27-та минута от дузпа, отсъдена за нарушение срещу Серджиу Буш. В 30-ата Верея изравни чрез автогол на Нуно Рейш, който опита да избие топката в ъглов удар, но вместо това прехвърли Николай Михайлов за 1:1. Три минути по-късно Буш изведе Левски напред в резултата. Станислав Костов увеличи на 3:1 за \"сините\" в 38-ата. Това беше и неговия 19-и си гол в Първа лига. Верея намали на 2:3 в 56-ата минута, чрез Нгеятала Аурелиен. Влезлият като резерва Валери Божинов вкара четвъртия гол за Левски от дузпа в 70-ата минута. Преди това реферът изгони Гвазава, който игра с ръка за наказателния удар. Малко преди края на мача Андреис Ковальов оформи крайното Верея - Левски 3:4. Дебют за \"сините\" направиха новите попълнения Еркебулан Сейдахмет и Седрик Унтонджи.", "date": "2019.03.16", "title": "Левски надигра Верея с 4:3"}
{"url": "https://www.standartnews.com/sport/fifa-promeni-formata-na-klubnoto-svetovno-387400.html", "text": "Международната федерация по футбол (ФИФА) обяви революционно решение относно формата на Световното клубно първенство. Досега надпреварата се провеждаше през декември и участие в нея взимаха 7 отбора (континенталните шампиони). От лятото на 2021-ва година обаче в надпреварата вече ще участват 24 отбора. Първото издание в новия формат ще бъде от 17 юни до 4 юли 2021 г, като все още не е ясен домакина. Заради сгъстения цикъл на отборите се отменя турнирът за Купата на Конфедерациите, който винаги се провеждаше година преди световното. Изпълкомът на ФИФА гласува тези промени въпреки протеста на водещите европейски клубове, които се заканиха да бойкотират новия формат на Световното клубно първенство. При вота против беше само шефът на УЕФА Александър Чеферин, докато президентите на останалите конфедерации подкрепиха идеята на Джани Инфантино. Разпределението на квотите за клубвоте световно е следния: 8 отбора от Европа (първенците в Шампионската лига и Лига Европа за 4 години назад); 6 отбора от Южна Америка; 3 отбора от Африка; 3 отбора от Азия; 3 отбора от КОНКАКАФ и 1 отбор от Океания. Ако някои отбори се дублират, то свободното място ще бъде заемано от следващия в ранглистата на съответната континентална асоциация. Финалистите ще бъдат разделени в осем предварителни групи по 3 тима. Президентът на световната централа Джани Инфантино обяви също, че започват преговори с Катар за увеличаване на броя участници на Мондиала през 2022 г. от 32 на 48. За целта ще се търси вариант някоя съседна на Катар страна също да приеме срещи от световното. фото ЕПА/БГНЕС", "date": "2019.03.16", "title": "ФИФА промени формата на клубното световно"}
{"url": "https://standartnews.com/sport/shifrin-izravni-stenmark-po-pobedi-na-slalom-387393.html", "text": "Американската звезда в алпийските ски Микаела Шифрин спечели последния за сезона слалом в Солдеу и изравни един от рекордите на легендата Ингемар Стенмарк. 24-годишната Микаела вече има 40 успеха в слаломи за Световната купа, колкото има и шведа. Другият рекорд на Микаела е по успехи в един сезон. С днешния тя вече има 16. В първия манш на слолома Шифрин бе втора, като изоставаше от лидерката Уенди Холденер (Швейц) с 0,28 сек. Трета на 1,22 сек бе Петра Вълхова (Слвк) на 1,22 сек. В перфектно каране въпреки топлото време Шифрин поведе в класирането. Холденер не издържа психологически и след 2 минимални грешки в края на финалния манш остана втора на 0,07 от американката. Досега тя имаше в слаломи за СК 21 подиума, но нито една победа. Вълхова зае третото място. Утре е последния старт при дамите за сезона - гигантски слалом - 10,30 и 13,15 ч. Преди него Шифрин има 59 победи за СК.", "date": "2019.03.16", "title": "Шифрин изравни Стенмарк по победи на слалом"}
{"url": "https://standartnews.com/svyat/es-s-novi-sanktsii-sreshchu-rusiya-387360.html", "text": "Брюксел наложи санкции на още осем руски официални лица, защото са замесени в залавянето на украински кораби и екипажа им през ноември по време инцидента в Керченския пролив, предаде БГНЕС. Еврокомисията замразява активите и забранява влизането в ЕС на осем лица заради \"действия, които подкопават или застрашават териториалната цялост, суверенитета и независимостта на Украйна\". Отделно САЩ включиха в черния списък шест руски граждани и осем руски компании заради \"продължаващата агресия\" на Москва срещу Украйна.  ", "date": "2019.03.16", "title": "ЕС с нови санкции срещу Русия"}
{"url": "https://standartnews.com/svyat/izpravikha-pred-sda-terorista-ot-nova-zelandiya-387357.html", "text": "Брентън Тарант, който стреля в две джамии в Нова Зеландия, се яви в съда тази нощ. Повдигнато му е обвинение в убийство. Според разследващите ще има и други обвинения към него. 28-годишният австралиец влезе в съдебната зала с белезници и бяла затворническа риза. От съображения за сигурност съдебното заседание беше закрито. След него стана ясно, че стрелецът не е имал криминално досие.. Според местните власти до вчера не е имало никакъв повод той да бъде наблюдаван от службите за сигурност. Купил е оръжията, с които е извършил атаката, напълно законно. Тарант атакува вчера две джамии и уби 49 души. Ранени са най-малко 40 души, поне 11 от тях са в тежко състояние и се борят за живота си. Продължава мащабната операция на полицията и специалните служби след атентата, увери  премиерът на Нова Зеландия Джасинда Ардерн. Сред жертвите и сред пострадалите има и деца. Загинали са много чужденци - граждани на Йордания, Турция, Бангладеш, Саудитска Арабия, Индонезия. Според премиера нападателят е смятал да продължи атаката си, преди да бъде задържан. Мерките за сигурност в страната са изключителни, претърсват се адреси, разпитват се свидетели, местните власти призоваха временно да не се влиза в храмовете. Органите на реда се страхуват от действия на евентуални последователи или подражатели на извършителя. Тарант е крайнодесен австралийски екстремист. Той е бил в България само няколко месеца преди атаката – през ноември 2018 година. Това стана ясно след спешна среща на ръководителите на служби и прокуратурата при премиера Борисов в петък вечерта. Той е обикалял исторически обекти у нас. Преди атаката в Крайстчърч, Брентън Тарант обявява, че с действията си иска да отмъсти на мюсюлманите за редица атентати и исторически събития от миналото. Сред посочените от него зверства на мюсюлманите са боевете при Шипка през 1877 година и битката при Булаир през 1913 г. Атентаторът е пристигнал у нас с полет от Дубай. След България продължил към Румъния и Унгария. Според главния прокурор Сотир Цацаров, няма данни за терористична дейност и контакти на наша територия. Две години по-рано - през 2016-та, Брентън Тарант отново е бил на Балканите, но тогава е посетил Сърбия, Хърватия, Черна гора, Босна и Херцеговина.  ", "date": "2019.03.16", "title": "Изправиха пред съда терориста от Нова Зеландия"}
{"url": "https://www.standartnews.com/sport/tsska-sofiya-pak-e-vtori-387407.html", "text": "ЦСКА - София победи Берое с 2:0 и се върна на второто място в Първа лига. Тиаго Родригес откри в 18-ата, а Ерол Ерлкан от Берое си вкара автогол за 2:0 в последната минута на мача. С победата \"червените\", които са водени от Любо Пенев вече имат 57 т. Лидер с 62 е Лудогорец, а Левски е трети с 54.", "date": "2019.03.16", "title": "ЦСКА - София пак е втори"}
{"url": "https://www.standartnews.com/sport/real-madrid-pobedi-pri-zavrshchaneto-na-zidan-387408.html", "text": "Реал Мадрид спечели с 2:0 у дома срещу Селта Виго при официалното завръщане на старши треньора Зинедин Зидан начело на европейския клубен шампион. Срещата от 28-ия кръг можеше да започне шокиращо, но след четвърт час игра Кейлор навас направи отлично спасяване след удар на Макси Гомес. В 31-ата минута \"белите\" отговориха с удар в гредата на Гарет Бейл. пет минути след това и Марсело пропусна да реализира във вратата на галисийците. В 58-ата минута гол на Лука Модрич беше отменен заради засада. \r\nРеал Мадрид достигна до преднина само четири минути след това. Карим Бензема подаде към Иско, който се разписа с удар от наказателното поле. Точно 15 минути по-късно Гарет Бейл реализира второто попадение във вратата на гостите от Виго, а асистенцията беше на Марсело. След този успех Реал Мадрид заема трето място в класирането с актив от 54 точки, докато Селта остава в зоната на изпадащите със само 25 точки. Зинедин Зидан пое отново Реал, след като Сантяго Солари бе уволнен след отпадането на тима от Шампионската лига.", "date": "2019.03.16", "title": "Реал Мадрид победи при завръщането на Зидан"}
{"url": "https://standartnews.com/biznes/spasyavat-drzhavnata-tets-maritsa-iztok-2-s-uvelichavane-na-kap-387375.html", "text": "Бългapcĸият eнepгиeн xoлдинг пoдгoтвя пpoцeдypa зa yвeличeниe ĸaпитaлa нa най-голямата ни топлоцентрала на въглища - държавната ТЕЦ „Mapицa изтoĸ - 2\". Това съобщи Πeтьo Ивaнoв, члeн нa Cъвeтa нa диpeĸтopитe и изпълнитeлeн диpeĸтop нa БЕХ, пред електронния сайт infoz.bg. По пpeдвapитeлни сметки тoплoeлeĸтpичecĸaта цeнтpaлa щяла да отчете зaгyбa oт oĸoлo 330 млн. лв зa 2018 г., което щe бъдe двa пъти пoвече oт oтчeта зa 2017 г. Пpeз янyapи обаче за пръв път от много време резултатите били пoлoжитeлни – oтчeтeни ca 10 млн. лeвa пeчaлбa, основно заради пo-виcoĸитe цeни нa продаваната електроенергия на eнepгийнaтa бopca пpeз тoзи пepиoд. \r\n  Ocнoвнaтa пpичинa зa набъбналите загуби, които заедно с тези от минали периоди вече надхвърляли 600 млн. лв, е пoвишeнaтa цeнa нa въглepoднитe eмиcии, които ТЕЦ-а е принудне да купува, yтoчни Ивaнoв. Според него топлоцeнтpaлaтa e зacтpaшeнa oт фaлит, aĸo нe бъдe пoдпoмoгнaтa oт дъpжaвaтa, и една от мерките била увеличавена на капитала на дружеството. Според експертите това  щяло да дaдe дoпълнитeлeн живoт нa ТЕЦ-а, зaщoтo в пpoтивeн cлyчaй oщe пpeз 2020 г. той мoжe дa бъдe обявен в нecъcтoятeлнocт. TEЦ „Mapицa изтoĸ - 2” имaла стари дългoвe oт близo eдин милиapд лeвa, ĸoитo нямaла възмoжнocт дa oбcлyжвa peдoвнo. B ĸpaя нa 2017 г. обща cyмaтa нa зaдължeниятa е била 703 млн. лeвa.  \r\n Зa yвeличaвaнe нa ĸaпитaлa нa TEЦ „Mapицa изтoĸ - 2”  обаче Бългapия тpябвaло дa yвeдoми Eвpoпeйcĸaтa ĸoмиcия дали не става дума за oĸaзвaнe нa дъpжaвнa пoмoщ. Aĸo ce пpиeмe, чe тoвa нe e така, в мoмeнтa, в ĸoйтo БЕХ пoлyчи тaĸъв дoĸyмeнт и paзpeшeниe, щяла да бъде задвижена процедрута за увеличаване на капитала на закъсалата \"ТЕЦ \"Марица-изток-2\". \r\n ", "date": "2019.03.16", "title": "Спасяват държавна ТЕЦ   с увеличаване на капитала"}
{"url": "https://standartnews.com/svyat/i-3-godishno-dete-e-zhertva-na-atentata-v-nova-zelandiya-387404.html", "text": "Детенцето е опитало да избяга от стрелеца, а баща му и брат му са успели да се спасят, защото са се престорили на умрели. Семейството на Мюкад се надявало да открие сина си, но се смята, че детето е една от 49-те жертви на атентата в Крайстчърч.  \"Ние принадлежим на Господ и трябва да се върнем при Него. Ще ни липсваш много\", написа братът на Мюкад във Фейсбук. В събота сутрин приятел на семейството потвърди, че малкият Мюкад е починал предишната вечер в ръцете на баща си. ", "date": "2019.03.16", "title": "3-годишно дете сред жертвите в Нова Зеландия"}
{"url": "https://standartnews.com/svyat/tarant-oglezhdal-istanbulski-dzhamii-387389.html", "text": "Извършителят на нападенията срещу две джамии в Нова Зеландия австралиецът Брентън Тарант, който уби 49 души и рани десетки хора, е пребивавал известно време в Турция. Това съобщи турският телевизионен канал НТВ, като се позова на източници от турското разузнаване. Терористът от Крайстчърч на два пъти - общо 47 дни, е бил в Турция в периода между март 2016 г. и септември-октомври същата година, съобщи за БТА Нахиде Дениз. Тарант е бил засечен на телевизионните камери на истанбулското летище \"Ататюрк\". Първото посещение на терориста в Истанбул е между 17-20 март 2016 г., посочват източниците. Точно по това време - на 19 март 2016 г., на централния булевард \"Истиклял\" в Истанбул бе извършено нападение срещу група израелски туристи. Убити бяха петима души и бяха ранени 39 души. На 20 март нападателят от Крайстчърч си е заминал от Истанбул. Във връзка с атентата на 19 март 2016 г. бяха разпратени предупреждения до всички валийства в Турция за повишена бдителност поради риск от терористични атаки. Турското разузнаване разследва пребиваването на атентатора в Турция - къде е ходил, с кого се е срещал. Съществуват съмнения, че терористът вероятно е планирал нападение срещу джамии или молитвени домове в Турция. През периода, в който Тарант е пребивавал в Турция, турският президент Реджеп Тайип Ердоган е имал интензивна програма в различни градове. Турското разузнаване разследвало и хипотезата, че е възможно терористът да е подготвял нападение срещу Ердоган. Днес Ердоган заклейми стрелеца, споменал и Истанбул в публикувания си манифест в социалните мрежи. Той е идвал в Истанбул... Какви са връзките му? Ще разберем\", закани се на митинг в Текирдаг президентът, цитиран от Анадолската агенция и \"Фокус\". \"Как може един убиец на другия край на света да действа с такава злоба срещу мюсюлманите и турците\", запита Ердоган. Той описа инцидента в Нова Зеландия като \"клане' и призова властите да привлекат под отговорност виновните. Президентският говорител Ибрахим Калън в отговор на заплахите на убиеца от Крайстчърч, огласени в неговия манифест - \"Ще дойдем в Константинопол и ще съборим всички джамии и минарета\", заяви: \"Ние сме тук. Нека дойдат, ако им стигат силите\". Трима турски граждани са били ранени при терористичната атака в Нова Зеландия. Ердоган е разговарял по телефона снощи с единия от ранените - Мустафа Бозташ, спонсор на турския национален отбор по хокей на лед. Съобщено бе, че състоянието на тримата ранени турски граждани е добро. Междувременно турският визепрезидент Фуат Актай и външният министър Мевлют Чавушоглу заминаха за Нова Зеландия. Преди да отпътува Актай Исля заяви, че ислямофобията, ксенофобията, расизмът и подхранваният от тях тероризъм, са едно от най-големите изпитания, пред които е изправено съвременното човечество. Оттук ние приканване целия свят да се вдигне на крак срещу радикализма и расизма, призова вицепрезидентът. Той добави, че Турция очаква международната общност да поеме отговорност и да направи, това, което зависи от нея.  След терористичния акт в Нова Зеландия протести срещу нападението заливат Турция.   Snimka: Twitter Фружин и Боят при Булаир от 1913 г. също присъстват сред надписите върху пълнителите на оръжието на единия от нападателите, убили 49 души при нападенията срещу две джамии в Нова Зеландия, съобщи вчера в. \"Дейли сабах\". Надписите се отнасят до исторически личности и събития, свързани с борбата срещу нашествията на Османската империя.   В Анкара мъж държи плакат, на който на английски пише: \"Няма да наречем това християнски терор. Спрете да говорите за ислямски терор!\". Снимка: AP/БТА Снимки на оръжия, върху които има надписи, бяха публикувани в акаунт в Туитър, в който нападателят публикувал и расистки манифест. Сред надписите на кирилица се чете \"Фружин\" и \"Бой при Булаир 1913\", като очевидно се визират синът на цар Иван Шишман, останал в историята с въстание от 15 в. за отхвърляне на османското господство, и победата на българите над османците при битката през 1913 г. под командването на генерал-майор Георги Тодоров.  ", "date": "2019.03.16", "title": "Тарант оглеждал истанбулски джамии"}
{"url": "https://standartnews.com/svyat/dvama-politsai-spreli-terorista-ot-nova-zelandiya-387386.html", "text": "Кръвопропролитната стрелба в новозеландския град Крайстчърч е била спряна само благодарение на намесата на двама полицаи от съседно селище половин час след смъртоносните атаки.  \r\nТова заявиха днес новозеландските власти, изразявайки благодарност към двама за тяхната смелост, предаде Франс прес, цитирана от Канал 3. Днес Брентън Тарант застана пред съда. \r\nПремиерът г-жа Джасинда Ардърн подчерта, че австралиецът Брентън Тарант вероятно е щял да убие повече хора, ако двамата полицаи не са се намесили.  \r\nПри атаките срещу две джамии в новозеландския град загинаха 49 души.  \r\nСтрелецът се движел с кола, в която е имало още огнестрелни оръжия, използвани от него. Изяснено е, че той е имал намерение да продължи нападението си, заяви Ардърн пред журналисти в Крайстчърч.  \r\nНа видео, заснето от преминаващ автомобил по пътя, където нападателят е бил арестуван, може да се види колата на стрелеца, засечена от полицейска кола и спряла срещу тротоара, след като се е сблъскала с патрулката.  \r\nЗа всеки, който е видял тези картини, е ясно, че Нова Зеландия за тях е приоритет, допълни премиерката, имайки предвид двамата полицаи. \"Аз съм изключително горда със стореното от тях\", каза още Ардърн.  \r\nНова Зеландия е сред страните, в които полицаите не носят оръжия в нормално време, но при специални обстоятелства могат да бъдат изпратени въоръжени агенти.", "date": "2019.03.16", "title": "Двама полицаи спрели терориста от Нова Зеландия"}
{"url": "https://standartnews.com/svyat/nasilie-na-protesta-na-zhltite-zhiletki-387391.html", "text": "Полицията и „жълтите жилетки“ влязоха в нови сблъсъци по време на днешните протести в Париж, съобщи АФП. Провокатори, облечени в черно, с качулки на главите и маски на лицата, хвърляха камъни по полицията, която отвърна със сълзотворен газ. Стълкновенията станаха в района на булевард „Шанз Елизе“, където бяха изпочупени витрините на множество магазини. Полицията използва водно оръдие срещу „жълтите жилетки“ в опит да ги разпръсне. Малко след началото на 18-я пореден съботен протест демонстранти се опитаха да преобърнат полицейски микробус, изпратен за охрана на маршовете във френската столица, посочва и БГНЕС.   Снимка: Reuters   Протестиращите блокираха движението по централния парижки булевард „Шанз Елизе“. Полицията вече постави метални заграждения и допълнителна охрана около правителствените сгради в района. Протестите във френската столица се провеждат при засилени мерки за сигурност. Маршовете на „жълтите жилетки“ тръгнаха от няколко ключови места в Париж и ще се съберат край президентската резиденция – „Елисейския дворец“.   Снимка: Reuters   Демонстрацията съвпадна с последния ден от инициирания от президента Еманюел Макрон „Голям национален дебат“ за преодоляването на кризата, възникнала през ноември миналата година заради планираното поскъпване на горивата в страната.", "date": "2019.03.16", "title": "Насилие на протеста на „жълтите жилетки“"}
{"url": "https://www.standartnews.com/sport/ludogorets-pisa-shestitsa-na-septemvri-387403.html", "text": "Шампионите от Лудогорец победиха с категоричното 6:0 вкъщи Септември. Двубоят бе от последния 26-и кръг на редовния сезон в Първа лига. Головете за разгромната победа вкараха Свиерчук (8 и 21), Григоре (24 дузпа), Марселиньо (42 и 55) и Кешеру (64). След този мач Лудогорец вече има 62 т, а втория Левски изостава с 8. ЦСКА - София е трети също на 8 точки, но има мач по-малко. От 17,30 ч \"червените\"  приемат Берое.", "date": "2019.03.16", "title": "Лудогорец писа шестица на Септември"}
