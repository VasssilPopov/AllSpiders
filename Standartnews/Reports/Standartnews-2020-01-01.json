{"url": "https://standartnews.com/kultura/dirigent-ot-bolshoy-vodi-klasicheskata-gala-v-sofiya-410558.html", "text": "Новогодишният концерт на Софийската опера и балет е един от най-гледаните класически спектакли  в България. Програмата му нарочно не се обявява, тъй като той винаги е бил изненада за всички зрители на 31 декември от 18 часа. В навечерието на приближаващата 2020-а солистите, хорът, балетът и оркестърът ще зарадват своите почитатели с най-доброто от шедьоврите в жанра. Духът на вълшебно кралство с оживяващи сцени и герои ще прикове вниманието на меломаните. Овациите ще бъдат за Мартин Илиев, Атанас Младенов, Даниел Острецов, Пламен Димитров, Хрисимир Дамянов, Росен Ненчев, Лилия Кехайова, Гергана Русекова, Цвета Сарамбелиева, Силвана Пръвчева,  Станислава Иванова, Марта Петкова, Катерина Петрова, Цецо Иванов,  София Цуцакова, Джон Абенанти, Емил Йорданов, Кристина Чочанова-Иванова. Режисьор е Вера Петрова. Ще прозвучат празнични арии от творби на Чайковски, Маскани, Верди, Камий Сен Санс, Моцарт, Офенбах, Хренников, Йохан Щраус, Шостакович... Балетните изпълнения са по Обер, Минкус, Асафиев, Прокофиев... Пак по стара традиция на „Валс“ от Шостакович ще танцуват не само артистите на сцената, а също така и цялата зала, която събира 973 зрители. Всички те, с чаша шампанско в ръка и в ритъма на валса ще изпратят 2019-а.  Операта по традиция подарява на своите приятели чаша с надпис: „Честита Новата 2020 година“! Да е здрава и щастлива за всички нас, пожелават от първата класическа трупа на България.", "date": "2019.12.31", "title": "Диригент от Болшой води класическата гала в София"}
{"url": "https://standartnews.com/kultura/misteriyata-v-kampaniya-s-ani-lenks-i-ema-tompsn-410554.html", "text": "Трета седмица една песен набира мощна подкрепа от цял свят в социалните мрежи YouTube, Facebook, Instagram и Twitter. Написана за едноименната глобална кампания за климата, „Resolution Song“, тя е споделена от десетки изпълнители и хорове от различни държави. За броени дни композицията беше харесана от много активисти на движението в защита на планетата. Сред тях са прочутите Ани Ленъкс, дуетна половинка на знаменитото дуо „Юритмикс“, и звездата на световното кино Ема Томпсън, носител на по две награди „Оскар“, „Златен Глобус“ и БАФТА.  Организаторите на глобалната кампания са поканили световноизвестния ни женски хор „Мистерията на българските гласове“ да се присъедини към инициативата. Съставът записа своя клип за кампанията във Vals-les-Bains в единствения почивен ден по време на неотдавнашното си турне във Франция и той вече се разпространява в социалните мрежи. „Мистерията...“ изпълнява песента на английски и на български език.   Някои формации – като Грузинския полифоничен хор, я пеят на родните си езици. Условието на организаторите е всеки, подкрепил кампанията, да наложи своя версия на песента, като отправи посланието на собствения си език, за да може то да достигне до сънародниците му и да номинира друг изпълнител за участие в кампанията. До този момент състави, индивидуални изпълнители и общности от Нигерия, Бразилия, Полша, Монголия, Южна Корея, Тринидад и Тобаго, Индия, Канада, САЩ са изразили подкрепа за кампанията.   Идеята е индивидуалните „резолюции“ да доведат до приемането от ООН на специална резолюция, свързана с климатичните промени. „Мистерията на българските гласове“ номинира за участие в кампанията френската вокална група „Corou De Berra“  ) Прочутият ни женски хор изпраща 2019-а с над 40 концерта в 14 държави. Най-много участия – 15, изпълнителките ни са имали през годината във Франция, следвани от Португалия и Полша – по 3 и Холандия, Великобритания и Швейцария с по два концерта. Последната засега обиколка на „Мистерията“ през 2019-а из Европа беше феноменална – премина през 10 столици и перлите на Швейцария Лозана и Цюрих.  В Скопие хорът представи последния си албум „БууЧииМиш“ съвместно с Лиса Джерард. Голямата и прекрасна акустична зала на филхармонията, открита преди две години, трудно побра всички желаещи да се насладят на изкуството на българките и на австралийската икона от „Dead Can Dance“. Особен интерес предизвикаха както акапелните изпълнения, характерни за звучността на хора от неговото основаване през 1952 година до наши дни, така и авторските разработки на композитора и музикален директор на проекта Петър Дундаков с включването на изтъкнати български инструменталисти. Кулминацията настъпи преди появата на сцената на Лиса Джерард със соловото изпълнение на бийтбоксъра Skiller, ключов участник в авангардния албум. Очарованата публика изрази възторга си от видяното и най-вече от чутото до този момент шумно и много емоционално. Партньорката на Брендън Пери от 80-те до наши дни бе аплодирана екзалтирано за всяка от песните с участието на хора и неговите солистки. Лиса елегантно „прехвърляше“ възторзите ту към музикантите, ту към певиците и тяхната диригентка професор Дора Христова. След двата биса с неизменната и обичана мелодия от филма „Гладиатор“ се изви опашка от възторжени поклонници за автограф. Сред почитателите се оказа и гръцки бизнесмен, специално пристигнал от Солун за събитието. Следващите изумителни концерти бяха в Загреб, Любляна, Прага, Хелзинки, Копенхаген, Стокхолм, Осло, Виена, Атина.   „Точно преди 30 години този хор спечели „Грами“ за албум в световната музикална категория. „Мистерията на българските гласове“ повлия за създаването на жанра, стремейки се да слее традицията и съвременността. Неслучайно сега в песента „Тропаница“ към тях се присъедини бийтбоксър. А Лиса Джерард сподели, че българите са променили живота й в онова пост пънк време, когато цялата музика се насочваше към звука на \"Joy Division\", но самата не можеше да се свърже с тъмната и потискаща страна и беше готова да се откаже от своята банда. И тъкмо традиционната българска музика се е оказала нейното спасение – без нея не би оцеляла като певица. Днес, 30 години по-късно, Лиса  пее с \"Мистерията на българските гласове\" и участва в написването на някои от песните, представени в техния актуален албум \"BooCheeMish\".  А музиката от „Сега сме свободни“ от „Гладиатор“, за която Лиса спечели „Златен глобус“ с Ханс Цимер, в комбинация с българския традиционен хор, е великолепно преживяване“, написа след спектакъла в Загреб Хелена Ерноич, една от най-известните критички в Хърватска.", "date": "2019.12.31", "title": "„Мистерията“ в кампания с Ани Ленъкс и Ема Томпсън"}
{"url": "https://standartnews.com/kultura/16-tvorbi-na-kristo-v-mayami-410553.html", "text": "16 творби на Кристо и Жан-Клод са дарени на Pérez Art Museum Miami от попечителите на музея Мария Бечили и съпруга й Скот Ходес, който е адвокат на Явашев повече от 50 години. Работите, които включват отпечатъци и рисунки, струват около 3 милиона долара. Сред акцентите е колаж смесена техника, свързан с проекта на Кристо и Жан-Клод от 1968-а, когато дуото опакова Музея на съвременно изкуство на Чикаго в черен плат. Друга работа е свързана с опаковането на Райхстага в Берлин през 1995-а. „Произведенията представят обширен преглед върху художественото наследство на Кристо и Жан-Клод, включващо ретроспектива на техните големи проекти, които се простират от края на 60-те до началото на 2000-те години,“ казва Рене Моралес. Дарението прави колекцията на Кристо в PAMM четвърта по големина в САЩ. Името на Кристо все още е най-свързвано с опаковането на обществени сгради и обекти. Кристо и Жан-Клод работят заедно близо половин век - от първата си опаковка на открито на пристанището в Кьолн в Германия през 1961-а до смъртта на Жан-Клод през 2009-а. Скот Ходес е висш юрист в базираната в Чикаго адвокатска кантора Брайън Кейв Лейтън Пейснер. „Компанията отдавна представлява световноизвестния художник Кристо и Жан-Клод“, се казва в съобщение на уебсайта на фирмата. Редица адвокати от нея работиха по проекта на Кристо през 2016-а „Плаващите кейове“, инсталация на италианското езеро Исео. „Партньорът в Чикаго Никола Фиордалиси и адвокатът Марио Полито създадоха корпорацията на Кристо в Италия. Фирмата участва в изготвянето на трудови договори, закупуване на материали и застрахователни полици за събития “, се добавя в изявлението.", "date": "2019.12.31", "title": "16 творби на Кристо в Маями"}
{"url": "https://standartnews.com/kultura/val-kilmr-stava-na-60-vizhte-kak-izglezhda-410586.html", "text": "В последния ден от 2019 г. актьорът Вал Килмър навършва 60 години. Роден в покрайнините на Лос Анджелис, Килмър носи влиянието на различни националности от своите прадеди - шотландци, шведи, немци, монголци, индианци чероки и др. Едни от най-запомнящите му се роли са във филмите „Willow“, „Billy the Kid“, „The Doors\", „Tombstone\", „Heat\" и др. След дълго отсъствие от екрана, актьорът се завръща с роля в „Топ Гън“. На 21 април 2020 г. се очаква да излезе книга с мемоарите му, в която актьорът разказва за своите романси, хроникира духовното си пътуване и разкрива подробности от скорошната си диагноза и възстановяване от рак на гърлото.", "date": "2019.12.31", "title": "Вал Килмър става на 60. Вижте как изглежда!"}
{"url": "https://standartnews.com/sport/voleybolistkite-napravikha-22-s-khrvatiya-410526.html", "text": "Волeйболистките от женския ни национален отбор направиха 2:2 гейма с Хърватия в контролна среща. В отделните части 22:25, 22:25, 25:19, 25:18 точки. Това бе първата контрола, от серията проверки между двата тима, която се игра в помощната зала на столичната \"Арена Армеец\". По решение на ръководствата на двата отбора пети решаващ гейм не се игра. Предстоят още два приятелски мача между съставите на България и Хърватия, като те са насрочени за 2 януари, отново в \"Арена Армеец\" и на 3 януари в столичната зала \"Христо Ботев\". Проверките са част от подготовката и на двете страни за предстоящата олимпийска квалификация в холандския град Апелдорн (7-12 януари). България е в първа предварителна група, като съперници на нашите момичета са Полша, Азербайджан и домакините от Холандия. Тимът на Хърватия е във втора група, заедно с Турция, Белгия и Германия. Първенецът от турнира получава квота за олимпийските игри в Токио 2020.", "date": "2019.12.31", "title": "Волейболистките направиха 2:2 с Хърватия"}
{"url": "https://standartnews.com/sport/sportt-po-televiziite-na-31-dekemvri-410527.html", "text": "Спортът в последния ден на 2019-а: 13,20 Ски бягане: Световна купа в Тоблах, 15 км, мъже  15,00 Ски скокове: Турнир \"Четирите шанци\", световна купа в Гармиш-Партенкирхен, квалификация  15,50 Ски бягане: Световна купа в Тоблах, 10 км, жени  17,30 Тото, теглене на тирижа  17,50 Тото, теглене на тирижа ", "date": "2019.12.31", "title": "Спортът по телевизиите на 31 декември"}
{"url": "https://standartnews.com/sport/vechnoto-derbi-shche-e-prez-fevruari-410533.html", "text": "Вечното дерби от 21-ия кръг, с който се подновява първенството напролет, ще се играе на 15 февруари (събота), пише \"Тема Спорт\". Началният час на сблъсъка между Левски и ЦСКА на националния стадион все още не е определен, но е сигурно, че двубоят ще се проведе в ранния следобед - между 13:00 и 15:00 часа. Ден по-късно, в неделя, ще е битката за Пловдив, в която Ботев приема Локомотив на базата си в Коматево. Първенството ще бъде подновено на 14 февруари (петък). Четвъртфиналите за Купата на България, които са на 3-5 март, доведоха до размествания в програмата. Плейофите вместо в уикенда на 21 март ще стартират в този на 4 април след паузата заради баражите за Евро 2020. Предвидени са и три междинни кръга в плейофите. Те ще са на 29 април, 13 и 20 май.", "date": "2019.12.31", "title": "Вечното дерби ще е през февруари"}
{"url": "https://standartnews.com/sport/golemite-shampioni-v-sporta-za-2019-a-410560.html", "text": "Изминалата 2019-а година определено има с какво да се запомни в света на спорта. Агенция \"Стандарт\" отделя място на големите шампиони на годината, които ще останат завинаги в сърцата и спомените на любителите на спорта по цял свят. \r\n \r\nРафа Надал отново заблестя \r\n \r\nВ света на тениса годината мина под знака на две от големите имена. Рафаел Надал и Новак Джокович. Двамата си поделиха титлите от четирите турнира от Големия шлем. Испанецът триумфира в Париж за рекорден 12-и път, а през септември спечели и US Open след мач шедьовър с Даниил Медведев. За Рафа това бе 4-и триумф в Ню Йорк, а с титлата вече има 19 от Големия шлем и изостава само с 1 от Роджър Федерер. \r\nСърбинът пък взе финалите в Австралия и Уимбълдън. Малко преди края на сезона обаче Рафа успя да го изпревари и да завърши заслужено годината като №1 в тениса. Черешката на тортата за Надал бе сватбата му с дългогодишната му приятелка Иска Перейо. Церемонията в крепостта Ла Форталеса в Майорка събра над 500 ВИП гости, сред които бившия крал на Испания - Хуан Карлос, както и елитът на испанския тенис и баскетбол. Надал помогна съществето на Испания да триумфира и в новия формат на Купа Дейвис. \r\n \r\nХамълтън вече е с 6 титли \r\n \r\nБританският пилот на Мерцедес - Люис Хамилтън спечели световната титла във Формула 1 през 2019-а. За него това бе шести триумф при най-бързите пилоти. Той изостава вече само на един от легендарния Михаел Шумахер. През сезона Хамилтън записа 11 победи, което е негов изравнен рекорд от 2014-а и 2018 г. Така той вече има 84, което означава, че само седем успеха делят Люис от рекорда на великия Шумахер. \r\n \r\nХиршер приключи с рекорд \r\n \r\nНай-великият скиор след ерата на Ингемар Стенмарк определено може да се нарече Марсел Хиршер. Австриецът направи нещо уникално в алпийските ски. През 2019-а той спечели своята осма поредна голяма Световна купа. Преди него само Марк Жирардели (Люкс) имаше 5 и до изстрелването на Хиршер всички мислеха, че е немислимо някой да го задмине. През 2019-а Марсел спечели осмия си Кристален глобус. През февруари той изравни Стенмарк. Австриецът спечели на световното в Оре трета поредна титла в слалома. Толкова има в кариерата си и великия швед. През септември обаче Марсел обяви, че спира със ските. Новината бе приета очаквано като сензационна в родината му Австрия, където ските са спорт №1. Предвид влиятелните спонсори на Хиршер обаче може да очакваме неговото завръщане за Световното в Кортина през 2021 и после за олимпиадата в Пекин 2022. \r\n \r\nШифрин няма спирка \r\n \r\nМикаела Шифрин определено е безспорния хегемон в алпийските ски при дамите. През 2019-а тя вдигна за трети път големия Кристален глобус. Тя спечели на световното в Оре и четвъртата си поредна титла в слалома. Американката достойно замести скоростната кралица Линдзи Вон, която на шампионата в Оре обяви, че спира със ските с рекордните при дамите 82 победи за Световната купа. До нова година Микаела достигна до кота 64 успеха за СК и то само от 168 старта. Ако продължава с тези темпове нищо чудно до 2 години да мине и рекорда на Стенмарк от 86 победи за СК. \r\n \r\nЕлиуд Кипчоге и Мухамад са №1 в атлетиката \r\n \r\nКениецът Елиуд Кипчоге за втора поредна година е Атлет на света. През тази 2019-а той направи феноменален резултат на класическата дистанция 42.195 км на специално подготвено бягане във Виена на 12 октомври и стана първият човек с постижение под 2 часа на тази дистанция с 1:59:40.2, като резулатът не е официален рекорд. 35-годишният атлет не успя да приеме лично наградата си в Монте Карло и поздрави залата на живо по интернет от дома си в Кения. При дамите титлата заслужи Далила Мухамад. Американката два пъти през 2019-а подобри световния рекорд на 400 м с препятствия. За последно тя го направи във финала на шампионата на планетата в Доха, като спря хронометрите на 52,16 сек. Мухамад е и олимпийска шампионка в дисциплината от Рио 2016. \r\n \r\nЛивърпул блесна тотално \r\n \r\nАнглийският гранд Ливърпул е голямото име на 2019-а в световния футбол. Водените от Юрген Клоп мърсисайдци не успяха да спечелят титлата във Висшата лига, но за сметка на това триумфираха в Шампионската лига и клубното световно в Доха. След като и с 97 точки Ливърпул не успя в Англия през 2019-а, то през новия сезон тимът няма спирка във Висшата лига. Така очакваната от 1990-а година шампионска титла е на път да стане реалност през 2020. Ливърпул приключи календарната 2019 с аванс от 13 точки пред втория Лестър и 14 пред последния шампион Манчестър Сити. \"Мърсисайдци\" обаче имат мач по-малко от преките си конкуренти за титлата. \r\n ", "date": "2019.12.31", "title": "Големите шампиони в спорта за 2019-а"}
{"url": "https://standartnews.com/sport/oli-kan-vliza-v-upravata-na-bayern-410528.html", "text": "Легендарният вратар на Байерн (Мюнхен) и на германския национален отбор Оливер Кан влиза в Борда на клуба от 1-и януари 2020. Той ще допълни групата от бивши футболисти в управата на най-успешния немски тим по футбол. Официално „Титанът“ ще пътува заедно с отбора на зимния лагер в Катар, а някои медии прогнозират, че той ще има по-сериозна роля дори и от спортния директор Хасан Салихамиджич. Босненецът, който е бил съотборник на Кан, също ще влезе в Борда, но в средата на 2020-а година. Но явно личните качества на Оливер Кан са оценени много по-високо, защото предположенията са, че от 2021-а година ще наследи Карл-Хайнц Румениге като главен изпълнителен директор. Самият Румениге намекна, че ще отстъпи офиса си на бившия вратар. „Оливер влиза в клуба с опита си на бивш играч от световна класа, а също така и на успешен бизнесмен, какъвто е след края на кариерата си. Определено ще обогати клуба. Ние нямаме търпение да работим заедно с него, заяви Румениге по повод влизането в управата на 50-годишния вратар. Над 10 години след края на състезателната си кариера, той все още е част от спомените на феновете със своите 429 мача за Байерн. Роден в Карлсруе и започнал кариерата си в местния клуб, Оли Кан има 86 мача за националния отбор на Германия. „Дълбоко съм свързан с клуба емоционално. Животът ми стана много цветен, образен. Натрупах опит, имах много емоционални моменти- и хубави, и лоши, каза още Кан. И докато новият президент на клуба Херберт Хайнер все още е много срамежлив в публичните си изяви, подобно поведение не може да се очаква от Кан, който никога не се е плашил от конфликти. \"В Байерн трябва да вкарам страст и ентусиазъм. Хората трябва да работят повече и по-отдадено, особено когато става дума за повече от 1000 души на заплата на различни позиции. Нашият клуб е предприятие със 750 милиона евро оборот, допълва вратарят-ветеран. Лагерът на Байерн в Катар е от 4-и до 10-и януари, а първата среща на Байерн за новия сезон ще бъде на 19-и януари срещу Херта (Берлин), където ще срещне добрия си приятел Юрген Клинсман, в момента начело на берлинчани.", "date": "2019.12.31", "title": "Оли Кан влиза в управата на Байерн"}
{"url": "https://www.standartnews.com/sport/voleybolistkite-napravikha-22-s-khrvatiya-410526.html", "text": "Волeйболистките от женския ни национален отбор направиха 2:2 гейма с Хърватия в контролна среща. В отделните части 22:25, 22:25, 25:19, 25:18 точки. Това бе първата контрола, от серията проверки между двата тима, която се игра в помощната зала на столичната \"Арена Армеец\". По решение на ръководствата на двата отбора пети решаващ гейм не се игра. Предстоят още два приятелски мача между съставите на България и Хърватия, като те са насрочени за 2 януари, отново в \"Арена Армеец\" и на 3 януари в столичната зала \"Христо Ботев\". Проверките са част от подготовката и на двете страни за предстоящата олимпийска квалификация в холандския град Апелдорн (7-12 януари). България е в първа предварителна група, като съперници на нашите момичета са Полша, Азербайджан и домакините от Холандия. Тимът на Хърватия е във втора група, заедно с Турция, Белгия и Германия. Първенецът от турнира получава квота за олимпийските игри в Токио 2020.", "date": "2019.12.31", "title": "Волейболистките направиха 2:2 с Хърватия"}
{"url": "https://www.standartnews.com/sport/sportt-po-televiziite-na-31-dekemvri-410527.html", "text": "Спортът в последния ден на 2019-а: 13,20 Ски бягане: Световна купа в Тоблах, 15 км, мъже  15,00 Ски скокове: Турнир \"Четирите шанци\", световна купа в Гармиш-Партенкирхен, квалификация  15,50 Ски бягане: Световна купа в Тоблах, 10 км, жени  17,30 Тото, теглене на тирижа  17,50 Тото, теглене на тирижа ", "date": "2019.12.31", "title": "Спортът по телевизиите на 31 декември"}
{"url": "https://standartnews.com/sport/khora-na-dzhoshua-atakuvat-kobrata-410570.html", "text": "Промоутърът на Кубрат Пулев - легендата Боб Аръм - не спира да се заяжда с Антъни Джошуа и да твърди категорично, че българинът може да нокаутира носителя на три световни титли. Но от лагера на британеца не закъсняха с нападките. Те дойдоха от мениджъра му Еди Хърн.  Импресариото обяви, че няма да чака дълго българина да приеме условията му за бой за световната титла на IBF. Според него, щабът на Кобрата има ограничено време да се съгласи на сделка, иначе Джошуа ще оваканти титлата си и така Пулев ще трябва да се бие с Адам Ковнацки за няколко пъти по-малко пари.  В момента има спор между IBF и WBO чий претендент да излезе първи в задължителна защита на титлата срещу Джошуа. И според Хърн, ако съвсем скоро няма развитие по този казус, на него ще му писне и ще оваканти и двата колана, за да се бие \"с по-значими опоненти, а не с всеки, добрал се до статута на претендент\". Което си е директно кроше към Пулев.  \"Тези федерации имат три седмици да се разберат кой ще е първи за защитата на световната титла на AJ. Ако не успеят да се разберат, тогава какво ще стане? Ами Антъни ще освободи тези два колана, голяма работа. Той пак ще е световен шампион, ще има отличието в WBA.\" \"Не мисля, че на него особено му пука за тези колани. И да ги оваканти, пак ще е най-добрият в категорията, пак ще е шампион и пак всеки ще иска да се бие с него. Голяма работа, че ще трябва да плаща някакви неустойки. Той не иска да е като Владимир Кличко.\" \"Украинецът имаше три световни титли и участваше във всяка една задължителна защита. Затова имаше толкова много безинтересни мачове. Дори два пъти се би с този палячо Тони Томпсън. А имаше толкова качествени боксьори, с които можеше да се бие.\" \"В най-добрия случай Антъни не иска да освобождава титлите си. Но и не е честно две федерации да се бият и да не позволяват яснота за следващия му съперник. Те направо го карат да оваканти коланите си. И той ще го направи без проблем.\" \"Тук идва и Боб Аръм. С него се преговаря трудно. Дори и да се стигне до разговори с неговия човек Пулев, той може изведнъж да се врътне и да каже: \"Аз не харесвам Еди Хърн и не съм съгласен с условията му.\" Наистина с него трудно се постигат сделки понякога.\" \"Но тогава и AJ може да излезе и да каже: \"Ами не съм заинтересован от битка с вашия кандидат Пулев\". Тогава може да оваканти колана си в IBF. И затова Пулев може да се окаже изправен пред сериозна дилема. Или да се бие за много пари и да приеме условията на Антъни, или да се бие с Адам Ковнацки за овакантена титла за общ хонорар за двамата от не повече от 1 млн. долара.\" \"Голяма е вероятността Пулев да загуби и от двамата, така че трябва да си помисли сериозно. При всички положения, нашата цел е Джошуа да се бие с Уайлдър и другите големи имена, така че нямаме време да се съобразяваме с всеки\", заяви нахакано Хърн.", "date": "2019.12.31", "title": "Хора на Джошуа атакуват Кобрата"}
{"url": "https://standartnews.com/sport/tenisistite-ni-na-baseyn-predi-nova-godina-410575.html", "text": "Екипната работа е коренът на успеха в съвременния свят. Добър екип обаче не се гради само на работното място - нужно е също така хората да се опознаят и отпуснат в неформална обстановка. Точно това и направи отборът на България, който се подготвя за участие в най-новия тенис турнир ATP Cup. В деня за забавления в навечерието на новата 2020 година и под зоркия поглед на играещия капитан Григор Димитров, Димитър Кузманов, Александър Лазаров, Александър Донски и Адриан Андреев се метнаха в олимпийския басейн под моста “Харбър” в Сидни, който е сред най-големите стоманени дъгови мостове в света. Междувременно стана ясно, че Димитър Кузманов ще излезе първи за България в мача с Великобритания на 3 януари с който се открива АТР Сup. Мико ще играе от 8,30 ч (б.в.) с Камерън Нори. След това е мача на Григор Димитров с Даниел Евънс, а трети е мача на двойките.", "date": "2019.12.31", "title": "Тенисистите ни на басейн преди Нова година"}
{"url": "https://standartnews.com/sport/kholandets-vecherya-s-shefovete-na-levski-410581.html", "text": "Футболният Левски е съвсем близо до третото си ново попълнение през тази зима. Холандският плеймейкър Стайн Спирингс бе в София, за да се срещне с ръководството на \"сините\", които се опитаха го убедят да приеме офертата на 26-кратните шампиони, разкри  Футболистът на Валвайк се срещна лично с изпълнителния директор на столичани Павел Колев и спортния директор Ивайло Петков, които след това го заведоха на вечеря в елитен столичен ресторант. Двамата шефове водят преговори с играча и холандския клуб от известно време, като вече са на финалната права, за да обявят третия си зимен трансфер. Договорът на Спирингс с настоящия му клуб е до лятото, поради което Левски ще трябва да плати трансферна сума за правата му. На \"Герена\" се надяват, че между трети и пети януари ще могат да обявят привличането на холандеца. \r\n \r\nСпирингс, който има желание да стане част от състава на Петър Хубчев вече е дал съгласие да играе в Левски. Доказва го и самият факт, че пристигнал в България, за да се срещне с шефовете на \"сините\". 23-годишният типичен плеймейкър е твърд титуляр в състава на Валвайк през тази кампания, като има 17 мача и 3 гола в Ередивизи, както и един мач за Купата на Холандия. Във всички срещи той е бил титуляр. Спирингс пристигна във Валвайк през миналата зима и има основна заслуга отбора да спечели промоция в елита на Холандия, като вкарва седем гола в 18 мача през първата половина на 2019 година. Той е играл още за Спарта Ротердам и АЗ Алкмар. Както е известно, към \"сините\" вече се присъединиха Симеон Славчев и Деян Лозев.", "date": "2019.12.31", "title": "Холандец вечеря с шефовете на Левски"}
{"url": "https://standartnews.com/sport/voleybolistite-izpratikha-2019-a-s-pobeda-410588.html", "text": "Националният отбор на България по волейбол за мъже победи с 3:1 (25:17, 25:21, 23:25, 29:27) състава на Египет в първата си контрола преди предстоящата олимпийска квалификация в Берлин. Двубоят в столичната зала \"Христо Ботев\" в Студентски град може да бъде разделен на две части - първи два гейма, преминали изцяло под диктовката на българския тим, и втори два при поделено надмощие. Египет започна малко по-добре мача, но в средата на първата част играчите на Силвано Пранди направиха серия от точки, с която спечелиха на 17. Във втория гейм играта бе по-равностойна, но българите отново нямаха сериозни колебания и спечелиха на 21. Двубоят изглеждаше, че ще приключи съвсем скоро, особено след като домакините поведоха с 16:13 точки в третата част, но тогава настъпи неочаквано отпускане и Египет успя да осъществи обрат, с който да спечели с 25:23 точки и да намали изоставането си в геймовете на 1:2. В четвъртия гейм ролите се размениха. Египет водеше комфортно в резултата с 21:17, но България спечели 6 от следващите 7 разигравания, за да поведе с 23:22. Гостите все пак стигнаха до три шанса да пратят мача в тайбрек, но го пропуснаха и в крайна сметка отстъпиха след 29:27 в полза на домакините.", "date": "2019.12.31", "title": "Волейболистите изпратиха 2019-а с победа"}
{"url": "https://www.standartnews.com/sport/vechnoto-derbi-shche-e-prez-fevruari-410533.html", "text": "Вечното дерби от 21-ия кръг, с който се подновява първенството напролет, ще се играе на 15 февруари (събота), пише \"Тема Спорт\". Началният час на сблъсъка между Левски и ЦСКА на националния стадион все още не е определен, но е сигурно, че двубоят ще се проведе в ранния следобед - между 13:00 и 15:00 часа. Ден по-късно, в неделя, ще е битката за Пловдив, в която Ботев приема Локомотив на базата си в Коматево. Първенството ще бъде подновено на 14 февруари (петък). Четвъртфиналите за Купата на България, които са на 3-5 март, доведоха до размествания в програмата. Плейофите вместо в уикенда на 21 март ще стартират в този на 4 април след паузата заради баражите за Евро 2020. Предвидени са и три междинни кръга в плейофите. Те ще са на 29 април, 13 и 20 май.", "date": "2019.12.31", "title": "Вечното дерби ще е през февруари"}
{"url": "https://standartnews.com/svyat/kak-eltsin-sdade-vlastta-na-putin-na-31121999-410577.html", "text": "  На 28 декември 1999 година, както обикновено, записват новогодишното обръщение на руския президент пред елхата нв Кремъл. Изненадващо, Борис Елцин прекъснал записа, оплакал се от дрезгав глас и обявил, че новият запис ще е на 31-ви декември. Денят, който се оказва паметен за Русия, защото слага началото на ерата Путин. РИА новости прави обзор на събитията точно преди 20 години.   По-късно, в своите мемоари Елцин си спомня, че никога не е държал на бюрото си толкова дълго документ, колкото този – за избора на наследник. Държал го в тайна дори и от най-близките си помощници. В началото списъкът бил от трима - премиерът Владимир Путин, шефът на администрацията Александр Волошин и предшественика му на тази длъжност - Валентин Юмашев. Тримата ги канил в резиденцията си в подмосковието - Горки-9. На Путин предложил два пъти. Първоначалната оферта била дадена още на 14 декември. Тогава обаче бъдещият президент отговорил: „Мисля, че не съм готов за подобно решение, Борис Николаевич... Това е доста тежка съдба“. Както по-късно си спомня Путин, Елцин много се удивил от отказа. На паметния за Елцин и Русия 31 декември 1999 година, президентът не успял да спи добре и станал много рано. След закуската, се приготвял да отива на работа, а дъщеря му Татяна попитала: Няма ли да кажеш на мама какво си намислил? Елцин се замислил и малко по-късно пристъпил към Наина и казал: Взех решение, подавам оставка, ще направя телевизионно обръщение, гледай го! Съпругата му замръзнала на място и известно време нищо не казвала. Най-накрая пристъпила към Елцин, прегърнала го и му казала: Какво щастие, Боря, най-накрая! Малко по-късно Елцин влязъл в кабинета си в Кремъл. На бюрото му отгоре стояла програмата за деня. Той обаче извадил от джоба си прегънато листче, на което нахвърлял през нощта мислите си. Шефът на канцеларията му - Валери Семенченко, започнал да му докладва президенската поща, но Елцин го прекъснал с думите: Не е нужно. Вратата се отворила, в кабинета влязъл Путин, а Елцин най-сетне обявил решението си пред най-близките си хора. След това записал отложеното телевизионно изявление. В него обявил, че е взел решение след дълго и мъчително размишление. И че подава оставка именно в последния ден на отиващия си 20-ти век. Искам ви прошка, защото много наши мечти не се сбъднаха, казва още в 11-минутно обръщение към руския народ, което завършва с думите – „оттеглрям се, направих всичко, което мога.  И не само по здравословни, а по комплексни причини“. Последвала среща с патриарх Алексей, предаване на ядреното куфарче и прощален обяд с министрите. А в полунощ прозвучало първото новогодишно обръщение на Путин, в което той заявил: „След три месеца ще има избори в Русия. Обръщам внимание на това, че нито минута няма да има вакуум във властта в страната. Не е имало и няма да има“.", "date": "2019.12.31", "title": "Как Елцин сдаде властта  на Путин на 31.12.1999"}
{"url": "https://www.standartnews.com/sport/golemite-shampioni-v-sporta-za-2019-a-410560.html", "text": "Изминалата 2019-а година определено има с какво да се запомни в света на спорта. Агенция \"Стандарт\" отделя място на големите шампиони на годината, които ще останат завинаги в сърцата и спомените на любителите на спорта по цял свят. \r\n \r\nРафа Надал отново заблестя \r\n \r\nВ света на тениса годината мина под знака на две от големите имена. Рафаел Надал и Новак Джокович. Двамата си поделиха титлите от четирите турнира от Големия шлем. Испанецът триумфира в Париж за рекорден 12-и път, а през септември спечели и US Open след мач шедьовър с Даниил Медведев. За Рафа това бе 4-и триумф в Ню Йорк, а с титлата вече има 19 от Големия шлем и изостава само с 1 от Роджър Федерер. \r\nСърбинът пък взе финалите в Австралия и Уимбълдън. Малко преди края на сезона обаче Рафа успя да го изпревари и да завърши заслужено годината като №1 в тениса. Черешката на тортата за Надал бе сватбата му с дългогодишната му приятелка Иска Перейо. Церемонията в крепостта Ла Форталеса в Майорка събра над 500 ВИП гости, сред които бившия крал на Испания - Хуан Карлос, както и елитът на испанския тенис и баскетбол. Надал помогна съществето на Испания да триумфира и в новия формат на Купа Дейвис. \r\n \r\nХамълтън вече е с 6 титли \r\n \r\nБританският пилот на Мерцедес - Люис Хамилтън спечели световната титла във Формула 1 през 2019-а. За него това бе шести триумф при най-бързите пилоти. Той изостава вече само на един от легендарния Михаел Шумахер. През сезона Хамилтън записа 11 победи, което е негов изравнен рекорд от 2014-а и 2018 г. Така той вече има 84, което означава, че само седем успеха делят Люис от рекорда на великия Шумахер. \r\n \r\nХиршер приключи с рекорд \r\n \r\nНай-великият скиор след ерата на Ингемар Стенмарк определено може да се нарече Марсел Хиршер. Австриецът направи нещо уникално в алпийските ски. През 2019-а той спечели своята осма поредна голяма Световна купа. Преди него само Марк Жирардели (Люкс) имаше 5 и до изстрелването на Хиршер всички мислеха, че е немислимо някой да го задмине. През 2019-а Марсел спечели осмия си Кристален глобус. През февруари той изравни Стенмарк. Австриецът спечели на световното в Оре трета поредна титла в слалома. Толкова има в кариерата си и великия швед. През септември обаче Марсел обяви, че спира със ските. Новината бе приета очаквано като сензационна в родината му Австрия, където ските са спорт №1. Предвид влиятелните спонсори на Хиршер обаче може да очакваме неговото завръщане за Световното в Кортина през 2021 и после за олимпиадата в Пекин 2022. \r\n \r\nШифрин няма спирка \r\n \r\nМикаела Шифрин определено е безспорния хегемон в алпийските ски при дамите. През 2019-а тя вдигна за трети път големия Кристален глобус. Тя спечели на световното в Оре и четвъртата си поредна титла в слалома. Американката достойно замести скоростната кралица Линдзи Вон, която на шампионата в Оре обяви, че спира със ските с рекордните при дамите 82 победи за Световната купа. До нова година Микаела достигна до кота 64 успеха за СК и то само от 168 старта. Ако продължава с тези темпове нищо чудно до 2 години да мине и рекорда на Стенмарк от 86 победи за СК. \r\n \r\nЕлиуд Кипчоге и Мухамад са №1 в атлетиката \r\n \r\nКениецът Елиуд Кипчоге за втора поредна година е Атлет на света. През тази 2019-а той направи феноменален резултат на класическата дистанция 42.195 км на специално подготвено бягане във Виена на 12 октомври и стана първият човек с постижение под 2 часа на тази дистанция с 1:59:40.2, като резулатът не е официален рекорд. 35-годишният атлет не успя да приеме лично наградата си в Монте Карло и поздрави залата на живо по интернет от дома си в Кения. При дамите титлата заслужи Далила Мухамад. Американката два пъти през 2019-а подобри световния рекорд на 400 м с препятствия. За последно тя го направи във финала на шампионата на планетата в Доха, като спря хронометрите на 52,16 сек. Мухамад е и олимпийска шампионка в дисциплината от Рио 2016. \r\n \r\nЛивърпул блесна тотално \r\n \r\nАнглийският гранд Ливърпул е голямото име на 2019-а в световния футбол. Водените от Юрген Клоп мърсисайдци не успяха да спечелят титлата във Висшата лига, но за сметка на това триумфираха в Шампионската лига и клубното световно в Доха. След като и с 97 точки Ливърпул не успя в Англия през 2019-а, то през новия сезон тимът няма спирка във Висшата лига. Така очакваната от 1990-а година шампионска титла е на път да стане реалност през 2020. Ливърпул приключи календарната 2019 с аванс от 13 точки пред втория Лестър и 14 пред последния шампион Манчестър Сити. \"Мърсисайдци\" обаче имат мач по-малко от преките си конкуренти за титлата. \r\n ", "date": "2019.12.31", "title": "Големите шампиони в спорта за 2019-а"}
{"url": "https://www.standartnews.com/sport/oli-kan-vliza-v-upravata-na-bayern-410528.html", "text": "Легендарният вратар на Байерн (Мюнхен) и на германския национален отбор Оливер Кан влиза в Борда на клуба от 1-и януари 2020. Той ще допълни групата от бивши футболисти в управата на най-успешния немски тим по футбол. Официално „Титанът“ ще пътува заедно с отбора на зимния лагер в Катар, а някои медии прогнозират, че той ще има по-сериозна роля дори и от спортния директор Хасан Салихамиджич. Босненецът, който е бил съотборник на Кан, също ще влезе в Борда, но в средата на 2020-а година. Но явно личните качества на Оливер Кан са оценени много по-високо, защото предположенията са, че от 2021-а година ще наследи Карл-Хайнц Румениге като главен изпълнителен директор. Самият Румениге намекна, че ще отстъпи офиса си на бившия вратар. „Оливер влиза в клуба с опита си на бивш играч от световна класа, а също така и на успешен бизнесмен, какъвто е след края на кариерата си. Определено ще обогати клуба. Ние нямаме търпение да работим заедно с него, заяви Румениге по повод влизането в управата на 50-годишния вратар. Над 10 години след края на състезателната си кариера, той все още е част от спомените на феновете със своите 429 мача за Байерн. Роден в Карлсруе и започнал кариерата си в местния клуб, Оли Кан има 86 мача за националния отбор на Германия. „Дълбоко съм свързан с клуба емоционално. Животът ми стана много цветен, образен. Натрупах опит, имах много емоционални моменти- и хубави, и лоши, каза още Кан. И докато новият президент на клуба Херберт Хайнер все още е много срамежлив в публичните си изяви, подобно поведение не може да се очаква от Кан, който никога не се е плашил от конфликти. \"В Байерн трябва да вкарам страст и ентусиазъм. Хората трябва да работят повече и по-отдадено, особено когато става дума за повече от 1000 души на заплата на различни позиции. Нашият клуб е предприятие със 750 милиона евро оборот, допълва вратарят-ветеран. Лагерът на Байерн в Катар е от 4-и до 10-и януари, а първата среща на Байерн за новия сезон ще бъде на 19-и януари срещу Херта (Берлин), където ще срещне добрия си приятел Юрген Клинсман, в момента начело на берлинчани.", "date": "2019.12.31", "title": "Оли Кан влиза в управата на Байерн"}
{"url": "https://standartnews.com/svyat/rusiya-sashch-se-vrshchat-v-diviya-zapad-410580.html", "text": "Говорителката на руското външно министерство Мария Захарова коментира в интервю за РИА Новости   през последните години. В отговор на искане за коментар на снимка, публикувана от Белия дом след посещението на руския външен министър Сергей Лавров във Вашингтон, Захарова е призовала за \" \", в която както в Държавният департамент, така и в президентската администрацията са  \". На снимката президентът на САЩ Доналд Тръмп седи на бюрото си в Овалния кабинет, а Лавров стои прав до него. Такова разположение на участниците в срещата на официалните кадри  . \"Струва ми се, че много неща се върнаха във времената на Дивия Запад, за които толкова много сме чели в гимназията. Днес виждаме как традиционна област, в която преобладават правила, традиции, формалности, по принцип в САЩ отиде изцяло на втори план\", изтъкна Мария Захарова. Подобна ситуация се наблюдавала и в световната икономика: по-рано САЩ говореха за върховенството на конкуренцията, сега те се занимават с протекционизъм и политическа намеса в икономическия живот, налагат санкции, отбеляза Захарова.", "date": "2019.12.31", "title": "Русия : САЩ се връщат в Дивия Запад"}
{"url": "https://www.standartnews.com/sport/tenisistite-ni-na-baseyn-predi-nova-godina-410575.html", "text": "Екипната работа е коренът на успеха в съвременния свят. Добър екип обаче не се гради само на работното място - нужно е също така хората да се опознаят и отпуснат в неформална обстановка. Точно това и направи отборът на България, който се подготвя за участие в най-новия тенис турнир ATP Cup. В деня за забавления в навечерието на новата 2020 година и под зоркия поглед на играещия капитан Григор Димитров, Димитър Кузманов, Александър Лазаров, Александър Донски и Адриан Андреев се метнаха в олимпийския басейн под моста “Харбър” в Сидни, който е сред най-големите стоманени дъгови мостове в света. Междувременно стана ясно, че Димитър Кузманов ще излезе първи за България в мача с Великобритания на 3 януари с който се открива АТР Сup. Мико ще играе от 8,30 ч (б.в.) с Камерън Нори. След това е мача на Григор Димитров с Даниел Евънс, а трети е мача на двойките.", "date": "2019.12.31", "title": "Тенисистите ни на басейн преди Нова година"}
{"url": "https://www.standartnews.com/sport/grisho-gotvya-se-za-silen-start-na-2020-410561.html", "text": "\"Правя много упражнения и се подготвям за силен старт на сезон 2020. Направеното във фитнеса много помага на корта. Изпитваш спокойствие, а останалото е въпрос на психика\", така Григор Димитров определи подготовката си за началото на сезона. След броени дни започва първото издание на турнира AТР Cup, в който участие ще вземе и отборът на България, предвождан именно от първата ни ракета. На 3 януари нашият тим в състав Димитров, Димитър Кузманов, Александър Лазаров, Александър Донски и Адриан Андреев ще се изправи срещу отбора на Великобритания, който обаче ще бъде без голямата си звезда Анди Мъри. \r\n \r\nВ началото на декември Димитров позволи на АТР да надникне в лагера му в Монте Карло и да заснеме филм, посветен на физическата му подготовка за сезон 2020. Кондиционният му треньор – Себастиен Дюран, смята, че разнообразието в тренировките е ключово за успеха. \r\n \r\n\"Аз не искам Григор да има \"глупав мускул\", както обичам да казвам. Искам координация и перфектното движение – това, от което се нуждаем. Винаги има причина дадено нещо да се прави – искаме максимално да използва мозъка си. Аз предизвиквам не само тялото му, но и неговия ум\", казва Дюран. \r\n \r\nВъв видеото българинът коментира последните няколко месеца и разкри как се е чувствал при пропадането си в световната ранглиста. \"Беше труден момент, особено когато започнах да се свличам в ранглистата. Не знаех дали ще успея да се завърна до края на годината. Имаше много въпросителни и съмнения.\" Бившият №3 обаче гледа с оптимизъм към бъдещето: \"Най-важното в момента за мен е да продължавам да работя и да оставя миналото зад себе си. Да, със сигурност ще анализирам случилото се, има още няколко дни до края на годината.\" \r\n \r\n\"Екипът е тук, всички са до мен. Безусловната им подкрепа през цялата година беше най-важното нещо за мен. Помогнаха ми да премина през някои много трудни периоди. Ще направим равносметка, ще видим какво е можело да направим по-добре, как искаме да започнем 2020 г., ще поставим нови цели… Вълнуващо време е\", добави първата ни ракета.", "date": "2019.12.31", "title": "Гришо: Готвя се за силен старт на 2020"}
{"url": "https://standartnews.com/svyat/kak-na-iztok-posreshchnakha-novata-2020-godina-410589.html", "text": "С поздравления, молитви, фойерверки и сълзи редица страните от Азиатско-Тихоокеанския регион отпразнуваха настъпването на Нова година, предаде Асошиейтед прес. Кирибати - държава, разпростираща се върху 3200 коралови атола - бе сред първите, влезли в 2020 г. Тя е на предна линия в борбата срещу климатичните промени, заплашена от суша и повишаването на морското равнище. В Самоа посрещнаха Нова година в по-мрачно настроение от обичайното, въпреки че в полунощ небето над столицата Апия бе озарено от фойерверки. Епидемия от морбили в края на тази година отне живота на 81 човека, предимно малки деца, в островната държава. В страната с население от малко под 200 000 души бяха регистрирани над 5600 случая на заразата. В Сидни в Австралия над един милион души се събраха по традиция в зоната на пристанището и околните райони, за да се насладят на традиционната новогодишна заря и да забравят за малко за опустошителните пожари, обхванали страната от септември насам. Зарята в Сидни обаче закъсня с 15 минути заради силния вятър. На много други места в страната заради пожарите и смога, който те причиняват, зарята за Нова година бе отменена. В големите градове на Нова Зеландия също настъпването на Нова година бе отбелязано със заря. Жителите на островната държава се радват да приключат с една година, белязана от трагедии. На 15 март мъж застреля 51 души в две джамии и рани още десетки хора в Крайстчърч на Южния остров. Този месец пък изригването на вулкан на туристическия остров Уайт отне живота на най-малко 19 души. В Хонконг, мегаполиса, белязан тази година от големи продемократични протести, нямаше традиционна заря, а имаше поредна протестна инициатива - жива верига. За утре е планиран нов протест. В Япония хората се събират в храмовете, за да се помолят за успех през новата година. Тя е първата от новата ера Рейва, белязала възкачването на престола на император Нарухито. В Индонезия десетки празнуващи се събраха по улиците на Джакарта въпреки проливния дъжд в очакване на зарята. Агенцията по вулканология обаче предупреди за евентуално изригване на вулкана Анак Кракатау. Миналата година той изригна точно преди Коледа и предизвика цунами, което уби над 430 души. В Южна Корея хиляди хора също изпълниха улиците на Сеул, за да присъстват на церемонията по биене на стара камбана точно в полунощ близо до кметството. Традицията за биене в новогодишната нощ на \"камбаната на мира\" в парк близо до демаркационната линия със Северна Корея бе отменена заради карантината, въведена заради епидемия от африканска чума по свинете. Празнуването на Нова година започна и в най-отдалечените райони на Русия, която се разпростира на 11 часови зони.", "date": "2019.12.31", "title": "Как на Изток посрещнаха новата 2020 година"}
{"url": "https://www.standartnews.com/sport/kholandets-vecherya-s-shefovete-na-levski-410581.html", "text": "Футболният Левски е съвсем близо до третото си ново попълнение през тази зима. Холандският плеймейкър Стайн Спирингс бе в София, за да се срещне с ръководството на \"сините\", които се опитаха го убедят да приеме офертата на 26-кратните шампиони, разкри  Футболистът на Валвайк се срещна лично с изпълнителния директор на столичани Павел Колев и спортния директор Ивайло Петков, които след това го заведоха на вечеря в елитен столичен ресторант. Двамата шефове водят преговори с играча и холандския клуб от известно време, като вече са на финалната права, за да обявят третия си зимен трансфер. Договорът на Спирингс с настоящия му клуб е до лятото, поради което Левски ще трябва да плати трансферна сума за правата му. На \"Герена\" се надяват, че между трети и пети януари ще могат да обявят привличането на холандеца. \r\n \r\nСпирингс, който има желание да стане част от състава на Петър Хубчев вече е дал съгласие да играе в Левски. Доказва го и самият факт, че пристигнал в България, за да се срещне с шефовете на \"сините\". 23-годишният типичен плеймейкър е твърд титуляр в състава на Валвайк през тази кампания, като има 17 мача и 3 гола в Ередивизи, както и един мач за Купата на Холандия. Във всички срещи той е бил титуляр. Спирингс пристигна във Валвайк през миналата зима и има основна заслуга отбора да спечели промоция в елита на Холандия, като вкарва седем гола в 18 мача през първата половина на 2019 година. Той е играл още за Спарта Ротердам и АЗ Алкмар. Както е известно, към \"сините\" вече се присъединиха Симеон Славчев и Деян Лозев.", "date": "2019.12.31", "title": "Холандец вечеря с шефовете на Левски"}
{"url": "https://www.standartnews.com/sport/voleybolistite-izpratikha-2019-a-s-pobeda-410588.html", "text": "Националният отбор на България по волейбол за мъже победи с 3:1 (25:17, 25:21, 23:25, 29:27) състава на Египет в първата си контрола преди предстоящата олимпийска квалификация в Берлин. Двубоят в столичната зала \"Христо Ботев\" в Студентски град може да бъде разделен на две части - първи два гейма, преминали изцяло под диктовката на българския тим, и втори два при поделено надмощие. Египет започна малко по-добре мача, но в средата на първата част играчите на Силвано Пранди направиха серия от точки, с която спечелиха на 17. Във втория гейм играта бе по-равностойна, но българите отново нямаха сериозни колебания и спечелиха на 21. Двубоят изглеждаше, че ще приключи съвсем скоро, особено след като домакините поведоха с 16:13 точки в третата част, но тогава настъпи неочаквано отпускане и Египет успя да осъществи обрат, с който да спечели с 25:23 точки и да намали изоставането си в геймовете на 1:2. В четвъртия гейм ролите се размениха. Египет водеше комфортно в резултата с 21:17, но България спечели 6 от следващите 7 разигравания, за да поведе с 23:22. Гостите все пак стигнаха до три шанса да пратят мача в тайбрек, но го пропуснаха и в крайна сметка отстъпиха след 29:27 в полза на домакините.", "date": "2019.12.31", "title": "Волейболистите изпратиха 2019-а с победа"}
{"url": "https://www.standartnews.com/sport/khora-na-dzhoshua-atakuvat-kobrata-410570.html", "text": "Промоутърът на Кубрат Пулев - легендата Боб Аръм - не спира да се заяжда с Антъни Джошуа и да твърди категорично, че българинът може да нокаутира носителя на три световни титли. Но от лагера на британеца не закъсняха с нападките. Те дойдоха от мениджъра му Еди Хърн.  Импресариото обяви, че няма да чака дълго българина да приеме условията му за бой за световната титла на IBF. Според него, щабът на Кобрата има ограничено време да се съгласи на сделка, иначе Джошуа ще оваканти титлата си и така Пулев ще трябва да се бие с Адам Ковнацки за няколко пъти по-малко пари.  В момента има спор между IBF и WBO чий претендент да излезе първи в задължителна защита на титлата срещу Джошуа. И според Хърн, ако съвсем скоро няма развитие по този казус, на него ще му писне и ще оваканти и двата колана, за да се бие \"с по-значими опоненти, а не с всеки, добрал се до статута на претендент\". Което си е директно кроше към Пулев.  \"Тези федерации имат три седмици да се разберат кой ще е първи за защитата на световната титла на AJ. Ако не успеят да се разберат, тогава какво ще стане? Ами Антъни ще освободи тези два колана, голяма работа. Той пак ще е световен шампион, ще има отличието в WBA.\" \"Не мисля, че на него особено му пука за тези колани. И да ги оваканти, пак ще е най-добрият в категорията, пак ще е шампион и пак всеки ще иска да се бие с него. Голяма работа, че ще трябва да плаща някакви неустойки. Той не иска да е като Владимир Кличко.\" \"Украинецът имаше три световни титли и участваше във всяка една задължителна защита. Затова имаше толкова много безинтересни мачове. Дори два пъти се би с този палячо Тони Томпсън. А имаше толкова качествени боксьори, с които можеше да се бие.\" \"В най-добрия случай Антъни не иска да освобождава титлите си. Но и не е честно две федерации да се бият и да не позволяват яснота за следващия му съперник. Те направо го карат да оваканти коланите си. И той ще го направи без проблем.\" \"Тук идва и Боб Аръм. С него се преговаря трудно. Дори и да се стигне до разговори с неговия човек Пулев, той може изведнъж да се врътне и да каже: \"Аз не харесвам Еди Хърн и не съм съгласен с условията му.\" Наистина с него трудно се постигат сделки понякога.\" \"Но тогава и AJ може да излезе и да каже: \"Ами не съм заинтересован от битка с вашия кандидат Пулев\". Тогава може да оваканти колана си в IBF. И затова Пулев може да се окаже изправен пред сериозна дилема. Или да се бие за много пари и да приеме условията на Антъни, или да се бие с Адам Ковнацки за овакантена титла за общ хонорар за двамата от не повече от 1 млн. долара.\" \"Голяма е вероятността Пулев да загуби и от двамата, така че трябва да си помисли сериозно. При всички положения, нашата цел е Джошуа да се бие с Уайлдър и другите големи имена, така че нямаме време да се съобразяваме с всеки\", заяви нахакано Хърн.", "date": "2019.12.31", "title": "Хора на Джошуа атакуват Кобрата"}
{"url": "https://standartnews.com/biznes/bnb-potvrdi-za-osnovniya-likhven-protsent-410579.html", "text": ", съобщи Българската народна банка. На основание чл. 35 от Закона за Българската народна банка БНБ обявява, считано от 1 януари 2020 г., о , се казва в   ", "date": "2019.12.31", "title": "БНБ потвърди за основния лихвен процент"}
{"url": "https://standartnews.com/biznes/sled-60-chasa-pregovori-podpisakha-gazovata-sdelka-410547.html", "text": "Русия и Украйна подписаха късно снощи пакета от документи, които гарантират продължаванетго на транзита на руски газ през Украйна от утре. Това заяви шефът на Газпром Алексей Милер, цитиран от РИА Новости. След 5 дни непрекъснати преговори във Виена постигнахме финална договорка. Едновременно беще подписан целия набор от споразумения, които представляват една голяма пакетна сделка и тя връща баланса на интересите и на двете страни, каза Милер. \"Газпром\" и\" Нафтогаз\" са подписали споразумение за организацията на транзитирането на газа през Украйна, като това ще се извършва от Нафтогаз. Сделката бе осъществена с посредничестовото на евроейската комисия в лицето на еврокомисаря Марош Шефчович. Украинският президен Володимир Зеленски каза, че договорът е подписан за срок от 5 години, а Киев разчита, че ще получи от транзита за този период повече от 7 милиарда долара. Предвижда се и клауза за продължаването му за още 10 години, написа Зеленски във Фейсбук. Украинският президент добави, что договорът предвижда транспортиране в първата година на 65 милиарда куб.м  синьо горива, а в следващите четири – по 40 млрд. куб.м, като количествата допълнителтно могат да бъдат увеличавани.   Изпълнителният директор на Нафтогаз Юри Витренко уточни, че договорът е подписан по европейски правила. А допълнителните обеми, които ще се транзитират над договорените количества, ще бъдат платени от руснаците при по-висока цена. Витренко също така изрази надежда, че  \"Нафтогаз\", и \"Газпром\" ще изпълняват стриктно задълженията си по договора и няма да се наложи да се обръщат отново към съда. Ние показахме, че умеем да се защитаваме, каза още той. Според него договорът е резултат от приемлив компромис, който намалява много от рисковете, в това число и за финансовата система на Русия.Транзитът няма да бъде спиран и ще се осъществява от независим сертифициран оператор.  ", "date": "2019.12.31", "title": "След 60 часа преговори подписаха газовата сделка  "}
{"url": "https://standartnews.com/svyat/s-uzhas-ot-pozharite-posreshchat-nova-godina-v-avstraliya-410582.html", "text": "Десетки хиляди хора в Югоизточна Австралия преживяха ужас в новогодишната нощ, след като се оказаха обградени от горски пожари, съобщиха австралийските власти, цитирани от DPA. Мобилните телефони, интернет връзките и електричеството бяха прекъснати по южното крайбрежие на щата Нов Южен Уелс заради паднали кули и електропроводи, заяви щатската пожарна. Над 4000 души се оказаха блокирани по плажовете с падането на нощта в щата Виктория. Всички пътища от и за района са затворени. На помощ на блокираните в крайбрежните градове бяха извикани военните. Въпреки сложната обстановка с пожарите, в Нов Южен Уелс над един милион души посрещнаха новата година в пристанището на Сидни и околността, откъдето станаха свидетели на традиционната зрелищна заря. Двама души загинаха при горските пожари в Австралия, а петима са в неизвестност. \r\n \r\nОбщият брой на потвърдените жертви достигна 12 в момент, когато свирепите горски пожари, които бушуват от два месеца в югоизточната част на страната, продължиха да набират сила днес. \r\n \r\n \r\n© Actualno.com", "date": "2019.12.31", "title": "С ужас от пожарите посрещат Нова година в Австралия"}
{"url": "https://www.standartnews.com/sport/lekar-razkri-kakvo-stava-s-shumakher-410562.html", "text": "Известният италиански неврохирург Никола Акчари коментира състоянието на легендата от Формула 1 Михаел Шумахер.  \r\n \r\n\"Ясно е, че той никога няма да бъде същият човек. Не се изненадвайте, ако го видите един ден и е загубил мускулна и костна тъкан. Състоянието му е такова, че не трябват грижи само за мозъка, но и интензивна грижа за цялото му тяло. Намира се в много деликатна ситуация, която при хора с по-нисък икономически статус често води до смърт. Това е тъжната истина... Ако не е грижата, която се полага за него, щеше да е жертва на необратимо последици\", заяви италианският лекар пред Motorsport.com. Преди 6 години - в края на 2013-а, Шумахер удари лошо главата си при ски спускане, след което бе подложен на множество операции и от няколко години се възстановява в домашна обстановка.", "date": "2019.12.31", "title": "Лекар разкри какво става с Шумахер"}
{"url": "https://standartnews.com/sport/grisho-gotvya-se-za-silen-start-na-2020-410561.html", "text": "\"Правя много упражнения и се подготвям за силен старт на сезон 2020. Направеното във фитнеса много помага на корта. Изпитваш спокойствие, а останалото е въпрос на психика\", така Григор Димитров определи подготовката си за началото на сезона. След броени дни започва първото издание на турнира AТР Cup, в който участие ще вземе и отборът на България, предвождан именно от първата ни ракета. На 3 януари нашият тим в състав Димитров, Димитър Кузманов, Александър Лазаров, Александър Донски и Адриан Андреев ще се изправи срещу отбора на Великобритания, който обаче ще бъде без голямата си звезда Анди Мъри. \r\n \r\nВ началото на декември Димитров позволи на АТР да надникне в лагера му в Монте Карло и да заснеме филм, посветен на физическата му подготовка за сезон 2020. Кондиционният му треньор – Себастиен Дюран, смята, че разнообразието в тренировките е ключово за успеха. \r\n \r\n\"Аз не искам Григор да има \"глупав мускул\", както обичам да казвам. Искам координация и перфектното движение – това, от което се нуждаем. Винаги има причина дадено нещо да се прави – искаме максимално да използва мозъка си. Аз предизвиквам не само тялото му, но и неговия ум\", казва Дюран. \r\n \r\nВъв видеото българинът коментира последните няколко месеца и разкри как се е чувствал при пропадането си в световната ранглиста. \"Беше труден момент, особено когато започнах да се свличам в ранглистата. Не знаех дали ще успея да се завърна до края на годината. Имаше много въпросителни и съмнения.\" Бившият №3 обаче гледа с оптимизъм към бъдещето: \"Най-важното в момента за мен е да продължавам да работя и да оставя миналото зад себе си. Да, със сигурност ще анализирам случилото се, има още няколко дни до края на годината.\" \r\n \r\n\"Екипът е тук, всички са до мен. Безусловната им подкрепа през цялата година беше най-важното нещо за мен. Помогнаха ми да премина през някои много трудни периоди. Ще направим равносметка, ще видим какво е можело да направим по-добре, как искаме да започнем 2020 г., ще поставим нови цели… Вълнуващо време е\", добави първата ни ракета.", "date": "2019.12.31", "title": "Гришо: Готвя се за силен старт на 2020"}
{"url": "https://standartnews.com/svyat/burya-sprya-stotitsi-poleti-v-kanada-410529.html", "text": "  Зимна буря доведе до анулирането на стотици полети и остави десетки хиляди абонати без ток в Източна Канада в навечерието на Нова година. \r\n \r\nБлизо 200 полета бяха отменени в тази част от страната заради комбинация от сняг и леден дъжд, съобщи БТА, като цитира събрана информация от различни летища. \r\n \r\nНай-много полети, над 100, са били анулирани от и до международното летище на Монреал. Повечето от тях са били от и до летища в провинция Онтарио и североизточната част на САЩ. \r\n \r\nОтменени са и полети от и до летищата в Квебек, Отава и Торонто. \r\n \r\nОчаква се до тази вечер в южната част на провинция Квебек да падне до 15-20 сантиметра сняг, заяви канадското министерство на околната среда. \r\n \r\nМонреал посрещна Рождество Христово без сняг - нещо, което се случва веднъж на пет години. От началото на декември в града са паднали само около 13 сантиметра сняг при средна норма за месеца от 49 сантиметра, отбелязва Франс прес. Лошото време остави над 55 000 абонати без ток в Източна Канада, най-вече в провинция Онтарио, предаде ТАСС, като се позова на местния електроенергиен оператор. \r\n \r\nЛеденият дъжд и силният вятър със скорост на поривите до 80 километра в час са причинили много повреди по електропреносната мрежа. \r\n \r\nЕлектроснабдяването вече е възстановено на повече от 39 000 клиенти. 16 000 абонати обаче остават без ток.", "date": "2019.12.31", "title": "Буря спря стотици полети в Канада"}
{"url": "https://standartnews.com/sport/lekar-razkri-kakvo-stava-s-shumakher-410562.html", "text": "Известният италиански неврохирург Никола Акчари коментира състоянието на легендата от Формула 1 Михаел Шумахер.  \r\n \r\n\"Ясно е, че той никога няма да бъде същият човек. Не се изненадвайте, ако го видите един ден и е загубил мускулна и костна тъкан. Състоянието му е такова, че не трябват грижи само за мозъка, но и интензивна грижа за цялото му тяло. Намира се в много деликатна ситуация, която при хора с по-нисък икономически статус често води до смърт. Това е тъжната истина... Ако не е грижата, която се полага за него, щеше да е жертва на необратимо последици\", заяви италианският лекар пред Motorsport.com. Преди 6 години - в края на 2013-а, Шумахер удари лошо главата си при ски спускане, след което бе подложен на множество операции и от няколко години се възстановява в домашна обстановка.", "date": "2019.12.31", "title": "Лекар разкри какво става с Шумахер"}
{"url": "https://standartnews.com/svyat/gorski-pozhari-izpepelikha-tsyal-grad-410522.html", "text": "Четирима души са изчезнали при горски пожар в Австралия. Хиляди хора скочиха в морето, за да се спасят от огъня, който изпепели напълно град Малакута в щата Виктория.  Пламъците са обхванали каравани и лодки, а небето е станало червено, разказват оцелели. Няколко туристически места по брега между Сидни и Мелбърн са откъснати от света.  Властите призоваха хората да останат, където са, защото евакуацията е твърде опасна в настоящия момент. Горските пожари се усилиха през последните 24 часа.   Tемпературите достигнаха 41 градуса .", "date": "2019.12.31", "title": "Горски пожари изпепелиха цял град"}
{"url": "https://standartnews.com/svyat/kak-svett-posreshcha-nova-godina-410532.html", "text": "Светът е в очакване на новата година. По традиция посрещането й е съпътствано от зрелищни фойерверки и пищни тържества, съобщава БНР. \r\n \r\nХонконг ще изпрати 2019 г. с множество протести, които имат за цел да се попречи на празненствата. Голямо шествие е планирано и в първия ден на новата година. Заради продължаващите повече от 6 месеца протести и опасения за сигурността за първи път от десетилетие прочутата новогодишна заря ще бъде заменена от мултимедийно светлинно шоу върху фасадите на най-високите небостъргачи. \r\n \r\nВ Сидни въпреки че хиляди призоваха в петиция да няма фойерверки, а парите да бъдат похарчени за борба с пожарите, зрелището ще се състои. Кметът на града заяви, че шоуто е планирано 15 месеца предварително и бюджетът за него вече е похарчен. \r\n \r\nЗаради загриженост към животните и опасения от пожари заря няма да има в зимната столица на Полша - град Закопане. \r\n \r\nПиротехническите средства са забранени и в много германски градове и търговски обекти. \r\n \r\nВ Лондон ще има новогодишната заря, при това придружена от звън на камбаните на часовниковата кула \"Биг Бен\", която от 2 години е в процес на реставрация. След началото на ремонта камбаните биеха само при важни събития. \r\n \r\nВ Ню Йорк, както всяка година, на фона на внушителна заря, от покривите на високите сгради на \"Таймс скуеър\" ще се изсипят близо 1400 килограма разноцветни конфети, а сред тях и листчета, на които са изписани пожелания от хора от цял свят. А в последните 60 секунди на отиващата си година над празнуващите ще се спусне блестяща топка, покрита с над 2600 кристални триъгълника. \r\n \r\nНад 2000 полицаи ще се грижат за сигурността по време на посрещането на Нова година на прочутия плаж Копакабана в Рио де Жанейро. Очаква се в тържеството да се включат тази вечер близо 3 милиона жители и гости на града, предаде \"Франс прес\". \r\n \r\nВ целия щат Рио ще бъдат разположени близо 15 000 служители на силите за сигурност. \r\n \r\nНа плажа Копакабана ще бъдат инсталирани седем огромни екрана, на които зрителите ще проследят концертите, с които ще се отбележи настъпването на Новата година. Инсталирани са и 800 химически тоалетни и четири медицински пункта. \r\n \r\nОчаква се новогодишната заря в Рио и тази година да бъде зрелищна, като от 10 платформи в морето ще бъдат изстреляни 16,9 тона фойерверки \r\n \r\nНа следващия ден 120 чистачи ще се заемат с почистването на плажа. Миналата година след тържествата бяха събрани 385 тона отпадъци.", "date": "2019.12.31", "title": "Как светът посреща Нова година"}
{"url": "https://standartnews.com/svyat/otvaryat-khoteli-kapsuli-v-milano-410534.html", "text": "Да спиш във висока капсула с ширина 1,45 метра и върху легло дълго 2 метра? Хотелите-капсули, тези евтини места за настаняване, които дълго време бяха привилегия на японците, вече могат да бъдат намерени по целия свят, информира Франс прес. Така е и в Милано, градът, който преживява истински туристически бум. 31-годишният хърватин Драган Купрешанин, който работи в Дъблин, е пожелал да изпробва тази авантюра. Какво го е изкушило? \"Новостта, футуристичния стил, с всички тези видове кутии, в които спиш\". След като е спал спокойно в хотела-капсула Остелз (Ostelz), разположен на спокойна улица в центъра на Милано, той е готов отново да повтори това изживяване. Според него този тип хотели трябва да се развиват, тъй като много хора избягват хостелите заради липсата на уединение, което има в капсулите. В стандартните стаи има осем капсули, залепени една до друга, с общи тоалетни и душ-кабини в дъното на коридора. Във вътрешността на кабината има легло, широко 90 сантиметра и дължина 2 метра, с възглавница и олекотена завивка, два контакта за зареждане на телефон или компютър, ракла за чантите и нощно шкафче към нея. Всичко това за цена, започваща от 19 евро (с включена закуска) извън пиковите периоди и достигаща до 150 евро по време на седмицата на дизайна. Концепцията за хотелите-капсули се е родила в Япония и по-точно в Осака през 1979 година, припомня пред Франс прес блогърката за пътувания Аниезе Сабатини. От няколко години тази концепция се разпространи в целия свят. Най-напред на летищата - от Париж до Москва и Банкок, а по-късно и в самите градове - Сингапур, Сеул и Бомбай. Въпреки това хотелите-капсули в Европа извън летищата все още са рядкост. Сред тях са Сити хъб в Амстердам и хотелът-капсула в Люцерн. В Италия Милано е първият град с подобни хотели, но Злийпендгоу (ZZZleepandGo) и филиалът й Остелз възнамеряват да открият подобни хотели и в други градове. Според Аниезе Сабатини \"единственият отрицателен аспект на хотела-капсула е чувството за изолиране и клаустрофобия, което може да се задейства у някои хора\" Блогърката смята, че като се изключи това, хотелите-капсули предлагат печелившата \"тройка\": уединение, по-евтини цени и всичко в града на една ръка разстояние. Изборът на Милано за първия хотел-капсула в Италия не е случаен - градът отбеляза туристически подем след Международното изложение ЕКСПО 2015 година, благодарение на седмиците на модата, дизайна, на Дуомото и нощния живот. Броят на посетителите е нараснал от 4,2 милиона души през 2011 година до 6,8 милиона души (от които около 65 процента чужденци), което е растеж от над 60 процента. Тази тенденция продължава: през септември Милано е посрещнал над 700 000 туристи , което е скок от 18 процента на годишна основа. Сред тях все по-голям дял имат младежите,отбелязва Франс прес.", "date": "2019.12.31", "title": "Отварят хотели-капсули в Милано"}
{"url": "https://standartnews.com/svyat/kitayskiyat-model-na-razvitie-zabuksuva-410559.html", "text": "Китайският модел на развитие забуксува. Това пише руският вестник \"Независимая газета\" в материал, цитиран от агенция \"Фокус\". Тържествата в Пекин на 1 октомври, посветени на 70-годишнината от провъзгласяването на Китайската народна република, бяха засенчени от мащабни протести в Специалния административен регион Хонконг от юни. Трудности възникнаха в Пекин и на икономическия фронт. Безпрецедентните темпове на растеж на БВП са нещо от миналото. В САЩ, Япония и страните от ЕС експертите още спорят за последиците от укрепването на Китай. Някои твърдят, че това е станало, когато са се раждали новите суперсили. Китай оспорва лидерството на САЩ, но и създава стимул за здрава конкуренция, а не основа за опустошителен военен или икономически конфликт. Освен това Пекин не иска да налага своите правила на Запада. Максимумът, който той твърди че иска да постигне, е да бъде маяк за страни, които искат да ускорят своето развитие. \r\n \r\nКитайският президент Си Дзинпин формулира тази задача по следния начин: „Китай прокарва нов път за развиващите се страни. Той предлага нови възможности за държави, които възнамеряват да увеличат темповете на развитие, като същевременно запазват своята независимост\". \r\n \r\nПрез май Белият дом постави в черен списък китайската корпорация Huawei, един от най-големите световни производители на телекомуникационна техника. Тя е обвинена във връзки с китайското разузнаване, евентуалното инсталиране на шпионски устройства в 5G мрежите, които в близко бъдеще ще обхванат целия свят. Стигна се дотам, че Канада по искане на САЩ задържа дъщерята на основателя на компанията и нейн финансов директор Мън Ванчжоу под домашен арест. Много партньори на Huawei, по-специално Google, прекъснаха връзките си с него. \r\n \r\nНа война като във война. Тази година Китай показа сериозни „пробойни“ в своята политика към две автономии - Специалния административен регион Сянган (Хонконг) и Синдзян-Уйгурския автономен район. И Вашингтон не пропусна да се възползва от усложненията на противника.  \r\n \r\n ", "date": "2019.12.31", "title": "Китайският модел на развитие забуксува"}
{"url": "https://standartnews.com/svyat/sidni-posreshchna-2020-ss-zarya-vpreki-pozharite-410552.html", "text": "Хиляди семейства се сбраха на пристанището в Сидни, за да гледат ранните фойерверки по случай настъпването на Нова година. Въпреки призивите Сидни да посрещне 2020 година без заря, градът се озари от празничната феерия. Сидни, макар и да се задушава от смога заради горските пожари, и тази година ще представи на света уникално светлинно шоу. Заради многото часови зони в Австралия ще празнуват 2020-та до 16.30. Хиляди призоваха в петиция да няма фойерверки, а парите да бъдат похарчени за борба с пожарите. Кметът на града обаче заяви, че шоуто е планирано 15 месеца предварително и бюджетът за него вече е похарчен.    ", "date": "2019.12.31", "title": "Сидни посрещна 2020 със заря въпреки пожарите"}
{"url": "https://standartnews.com/svyat/10-rekorda-ot-2019-godina-410542.html", "text": "Поглед назад към десет нови рекорда, с които 2019-та ни изненада, пише \"Епицентър\" днес.  Температурите през юли 2019 г. бяха най-високите, регистрирани някога в световен мащаб, със средно 16,75 градуса по Целзий за планетата, съобщи американската национална администрация за океански и атмосферни влияния. Една гореща вълна в Европа през същия месец отново отбеляза няколко рекордни стойности: 42,6 градуса за Париж; 41,5 градуса за Германия; и 38,7 градуса във Великобритания. През декември беше ред на Австралия да постави рекорд за най-горещия си ден досега, със средна национална максимална температура от 41,9 градуса по Целзий на 19 декември, докато пареща гореща вълна усили горските пожари.  Допълваме, че годината беше най-топла и в Русия. В Москва средните годишни температури са се повишили с  0,3 градуса и са достигнали 7,7 по Целзий. През декември и в Санкт Петербург беше регистриран температурен рекорд за целия период, откакто се правят измервания -  7,6 градуса над нулата. През миналия юли върху Facebook се стовари най-голямата глоба досега - 5 милиарда долара – налагана на която и да е компания за нарушаване на поверителността на потребителите. Обявявайки наказанието, Федералната търговска комисия заяви, че то е и една от най-големите, определяни някога от правителството на САЩ за каквото и да било нарушение. Китайските потребители похарчиха рекордните 38,3 милиарда долара през платформите Alibaba през ноември. Това е скок с 26% от предишния рекорден максимум година по-рано, заяви гигантът за електронна търговия. На фона на яростна битка за Брекзит, картината на Банкси „Делегиран парламент“, изобразяваща депутатите като шимпанзета, беше продадена на търг през октомври за 11,1 милиона евро, което е рекорд за британския художник. Нов рекорд на търг за творба на жив художник бе поставен през май, когато изработеният от неръждаема стомана „Заек“ на Джеф Куунс донесе 91,1 милиона долара. Кениецът Елиуд Кипчоге стана първият човек, изминал маратонско разстояние за по-малко от два часа през октомври, когато спря часовника на 1 час 59 минути 40,2 сек на неофициално събитие във Виена Американската звездна гимнастичка Симон Байлс грабна пет златни медала през октомври, довеждайки броя на медалите си от световните първенства до рекордните 25, надминавайки 23-те спечелени от звездата при мъжете Витали Шербо от Беларус през 90-те години. Непалският алпинист Нирмал Пур сложи в краката си 14-те най-високи върхове в света само за шест месеца и шест дни от април до октомври, като прати в историята предишния рекорд. Qantas завърши най-дългия полет без престой през октомври, като за 19 часа и 16 минути тества директен маршрут от Ню Йорк до Сидни. Само 49 души са пътували на Boeing 787-9, за да намалят теглото на борда и да дадат на самолета достатъчен запас от гориво, за да измине повече от 16 000 километра. Тежаща при раждането си колкото голяма ябълка, през май Сайби бе обявено от калифорнийската болница за най-малкото бебе в света, оцеляло някога. След като тя беше изписана след месеци интензивна грижа, болницата в Сан Диего разкри, че тя се е родила преждевременно през декември 2018 г. с тегло само 245 грама. Паркомясто в небостъргача The Center в Хонконг, продадено през октомври, за гигантската сума от 7,6 милиона долара, е около цената на двустаен апартамент в лъскавия лондонски квартал Челси.", "date": "2019.12.31", "title": "10 рекорда от 2019 година"}
{"url": "https://standartnews.com/svyat/kola-pomete-i-ubi-blgarin-v-nova-zelandiya-410536.html", "text": "Българин загина в Нова Зеландия, след като бе блъснат от кола, съобщи електронното издание NZ City. Злополуката станала в петък вечерта. 44-годишният Николай Андреев, който работел във винения сектор в областта Марлборо, бил блъснат от кола на улица в град Бленъм. На водача на автомобила, 29-годишен местен жител, са повдигнати обвинения в опасно шофиране, причинило смърт.", "date": "2019.12.31", "title": "Кола помете и уби българин в Нова Зеландия"}
{"url": "https://standartnews.com/svyat/velikobritaniya-s-lyubopitno-predlozhenie-za-rusiya-i-nato-410557.html", "text": "Министерството на отбраната на Великобритания предложило през 1995 г. Русия да се присъедини към НАТО, пише \"Гардиън\". Британското издание се позовава на конфиденциални документи на \"Даунинг стрийт\", които също разкриват навиците на пиене на бившия руски лидер Борис Елцин. Русия можеше да стане \"асоцииран член\" на НАТО преди 25 г., ако беше подкрепено предложение на Министерството на отбраната на Обединеното кралство, отбелязва изданието. Предложението е имало за цел да сложи край на столетния антагонизъм между Изтока и Запада, разкриват документите, публикувани във вторник от Националните архиви в Кю. През 1995 г. Елцин е бил президент на Русия и Студената война е приключила. Тогава Елцин се доказал като непредсказуем съюзник. Документите показват, че той е призовал западните лидери на среща на върха в Халифакс, Канада, да отложат разширяването на НАТО за след изборите в Русия, защото \"обществените обсъждания могат да предизвикат проблеми\"", "date": "2019.12.31", "title": "Великобритания с любопитно предложение за Русия и НАТО"}
{"url": "https://standartnews.com/svyat/putin-obmislya-bdeshcheto-si-zapadt-go-khvali-410576.html", "text": "Руският президент Владимир Путин отбелязва 20 години във властта, като се хвали с постиженията си, но същевременно запазва мълчание за политическото си бъдеще - потайност, която разпалва всякакви спекулации относно намеренията му. В същото време обаче Западът отчита положителните променикато цяло в Русия,в резултата на дългото управление на Путин.  Владимир Путин бе назначен за и. д. президент на Русия на 31 декември 1999 г. от тогавашния президент Борис Елцин. Оттогава той заема президентския или премиерския пост в продължение на две десетилетия, припомня Андрю Озбърн от Ройтерс, цитиран от БТА. а последните 20 години Русия успя да се възстанови и да възвърне предишното си влияние, изгубено след разпадането на Съветския съюз. За това пише авторът на изданието Bloomberg Хенри Майер, като описва  постиженията на президента на Руската Федерация Владимир Путин за 20 години от идването му на власт. Майер подчертава, че САЩ харчат два пъти повече само за отбрана от Русия от всички разходи, но руските власти успяват да изградят сериозно геополитическо влияние и да заемат водеща позиция на международната арена. Освен това, според автора на статията, точността на Москва по материални въпроси след украинския конфликт направи финансовия баланс на страната „един от най-здравословните в света“. „Освен това Русия значително укрепи връзките си с Китай, успя да промени ситуацията в Сирия и да се събере отново с Крим, както и да продаде оръжие за голяма сума наедна от страните-членки на НАТО Турция. Русия отново се превърна в основна сила в Близкия изток и разширява влиянието си върху Африка “, пише Майер. Както отбелязват авторите на материала руският лидер е успял да засили връзките си с Китай, да върне Крим, да промени ситуацията в Сирия, да продаде оръжие на Турция, която е част от блока на НАТО. От изданието подчертават също, че Владимир Путин успя да зададе тон на срещата на върха на Норманската четворка в Париж. В допълнение на свършеното и за напомняне на ключовата роля на Русия в световната политика, путин казва : \"» Сигурността в света може да бъде осигурена само заедно с Русия, а не без нея, или да се правят опити да бъде изместена, ослабена, или да бъдат накърнени интересите й.", "date": "2019.12.31", "title": "Путин обмисля бъдещето си, Западът го хвали"}
{"url": "https://standartnews.com/svyat/do-1600-evro-kompensatsiya-za-izcheznal-kufar-410566.html", "text": "Mаксималната сума, която може да претендират пътниците при проблеми с куфара, вече е почти 1600 евро. Сумата, която ще компенсира загубения багаж, се покачва с 400 евро, а промяната важи от 28 декември. Международната организация за гражданска авиация (ИКАО) въведе нови по-високи граници на отговорността на авиокомпанията съгласно Монреалската конвенция, свързани със загубен, забавен или повреден багаж, пише \"Монитор\". \r\n \r\nДосега тази граница беше около 1200 евро. Това означава, че максималната сума, за която може да претендират пътниците при проблеми с куфара, вече ще бъде 1288 SDR, което е почти 1600 евро. \r\n \r\nАко не намерите куфара си на летището след като слезете от самолета, или се окаже, че е счупен, трябва веднага да поискате протокол (PIR). В срок до 7 дни трябва да подадете иск и към авиокомпанията, съветват от Европейския потребителски център България (ЕПЦ). При положение че багажът не ви бъде доставен до 21 дни след полета, той се приема за загубен. И тогава трябва да подадете ново искане към авиокомпанията за компенсация. Важно е преди полета да проверите в сайта на авиокомпанията дали има ограничения за вещите, които ще превозвате. Ако в куфара сложите вещи като таблет, фотоапарат или други ценности, което е забранено, не очаквайте да бъдете компенсирани в случай на повреда или загуба. От ЕПЦ съветват още да се направи снимка или видео със съдържанието на куфара. \r\n \r\n ", "date": "2019.12.31", "title": "До 1600 евро компенсация за изчезнал куфар"}
{"url": "https://standartnews.com/svyat/trmp-podpisva-trgovski-mir-s-kitay-na-15-yanuari-410591.html", "text": "Американският президент Доналд Тръмп обяви, че ще подпише първата фаза от търговското споразумение с Китай на 15 януари в Белия дом, предаде Ройтерс. Тръмп посочи, че по-късно ще отиде в Пекин за началото на преговори по втората фаза от споразумението. За първи път една от страните по спора обявява конкретна дата за подписване на споразумението. САЩ и Китай декларираха в средата на декември, че след дълга битка и спорове са се споразумели за първо търговско споразумение. Точното съдържание на частичното споразумение все още не е публикувано.  Според САЩ Китай ще се ангажира да увеличи вноса от САЩ с 200 млрд. долара за две години. От тази сума се очаква поне 40 млрд. долара годишно в полза на американските фермери - важна група за Тръмп с оглед на изборите през ноември. Трябва да има и споразумения по темите за интелектуалната собственост, трансфера на технологии и обменните курсове. Тръмп вече обяви още през октомври частичното споразумение в търговския конфликт с Китай, който продължаваше около година и половина. Очакваното подписване през ноември не се осъществи. Сделката, според експертите, е по-скоро примирие, отколкото разрешаване на търговския конфликт между двете най-големи икономики в света. Вече не се налагат нови вносни мита, но голяма част от наказателните мита, наложени от 2018 г., ще продължат да се налагат. Наблюдатели смятат, че ще бъде много трудно да се сключи второ споразумение предвид сложните проблеми, които все още са нерешени.", "date": "2019.12.31", "title": "Тръмп подписва търговски мир с Китай на 15 януари"}
