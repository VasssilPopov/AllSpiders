{"url": "https://www.standartnews.com/biznes/prvite-posreshchta-rozhdestvokhristovo-moryatsite-ot-veslets-na-bmf-381150.html", "text": "В последните дни на годината плавателните съдове на БМФ са в открито море или в пристанища, намиращи се на хиляди мили от България. Първи ще посрещнат Коледа екипажите на моторния кораб „Веслец“ (с капитан к.д.п. Иван Христов и с главен механик Йонко Цеков) и на ферибота „Героите на Севастопол“ (с капитан к.д.п. Николай Колев и с главен механик Ивайло Иванов). На Бъдни вечер „Веслец“ ще бъде в пристанището беломорското пристанище Кандалакша, южно от руския порт Мурманск, а „Героите на Севастопол“ ще бъде в грузинското пристанище Поти. Последен пък ще посрещне Коледа екипажът на моторния кораб „Мургаш“ (с капитан к.д.п. Стоян Атанасов и с главен механик Валентин Гульба), който извършва преход в Тихия океан към мексиканското пристанище Тополабампо.", "date": "2018.12.21", "title": "Моряците от \"Веслец\"  първи посрещат Рождество"}
{"url": "https://www.standartnews.com/sport/rumenige-ostava-prezident-na-bayern-381184.html", "text": "Президентът на футболния Байерн (Мюнхен) Карл-Хайнц Румениге е удължил договора си за позицията, която ще заема до 2021-а година или за още две пълни години, съобщи БНР. Баварският колос обяви, че двете страни са подписали удължаване на договора, който е бил до 31-и декември 2019-а г. Председателят на Надзорния съвет на клуба Ули Хьонес обяви, че Румениге е доказал себе си като правилния човек за работата, която върши. \"В последните 16 години Румениге впечатляващо демонстрира качествата си и ние сме сигурни, че той е човекът, който ще донесе още успехи в предстоящите сезони. Карл-Хайнц ни преведе през много трудности и препятствия и ни направи шампиони толкова много години подред\", заяви Хьонес. Самият Хьонес е подложен на доста критики от доста страни, но най-вероятно също ще запази позицията си за нови четири години. Румениге е на председателския пост от 2002-а година, след като 11 години беше вицепрезидент преди това. Като футболист той има 10 сезона при баварците, които го купуват от Борусия (Мьонхенгладбах). Със своите 162 година той е вторият най-добър  реализатор в историята след Герд Мюлер, а за националния отбор има 95 мача. \"Ние направихме един сталибен Байерн, който е от гледна точка на спорта и на финансите сериозна сила в Европа. Най-важната цел пред нас сега е да останем в групата на най-успешните европейски отбори и да се придвижим още по-нагоре при фаворитите в Шампионската лига, каза самият Румениге. В последните месеци се спекулираше, че Хьонес или Румениге ще напуснат постовете си, а един от кандидатите е Оливер Кан. Бившият национален вратар е разглеждан като представител на новото поколение ръководители, макар да няма сериозен опит там.", "date": "2018.12.21", "title": "Румениге остава президент на Байерн"}
{"url": "https://www.standartnews.com/sport/shifrin-prodlzhava-s-pobedite-za-svetovnata-kupa-veche-ima-49-381182.html", "text": "Двукратната носителка на голямата световна купа Микаела Шифрин спечели гигантския слалом във френския курорт Куршевел. Американката, която е олимпийска шампионка в дисциплината от Пьонгчанг 2018, бе втора след първия манш, но след силно финално спускане финишира първа с общо време 1:49.81 мин. 23-годишната Шифрин се приспособи най-добре към тежките метеорологични условия - намалена видимост, вятър и снеговалеж и записа шеста победа за сезона. Американката защити успеха си от миналата година, когато отново бе първа в гигантския слалом в Куршевел. За Шифрин това бе и 49-а победа за Световната купа. Олимпийската шампионка в гигантския слалом от Ванкувър 2010 Виктория Ребенсбург (Гер) водеше след първия манш с 0,08 сек пред Шифрин, но остана втора в крайното подреждане с изоставане от 0,14 секунди след американката. Трета е Теса Уорли (Франция) на 0,33 секунди след победителката. В генералното класиране Микаела Шифрин е убедителен лидер със 789 точки. Втора далеч назад с 367 т е Рагнхилд Мовинкел (Норвегия), а трета е Никол Шмидхофер (Австрия) с 359 т. Утре дамите ще карат слалом в Куршевел, който може да се гледа директно по Евроспорт.", "date": "2018.12.21", "title": "Шифрин продължава с победите за Световната купа, вече има 49"}
{"url": "https://www.standartnews.com/regionalni/armenska-koleda-v-muzeya-v-krdzhali-381156.html", "text": "Арменската Коледа /Дзънунт/ с традиционни обичаи, ръкоделия, обредни храни, фолклорна музика представи в навечерието на Рождество Христово Регионалният исторически музей в Кърджали.Проявата се осъществява съвместно с Арменския културно-информационен център Пловдив, Арменско дружество „Севан“ – Кърджали и с любезното съдействие на консула на Армения в България ЕхиязарУзунян. „Представяме една християнска Коледа, но не традиционната българска Коледа. Тя е свързана с наши съграждани, които трайно са се включили в живота на Кърджали и които, за съжаление, вече са останали твърде малко”, каза директорът на музея Даниела Коджаманова. \r\nЕкспозицията представя деликатни ръкоделия от чеиза на младите девойки от миналото, сред които дантелени покривки, плетени на една кука и на игла /оя/. Бе изложена също оригинална арменска носия, както и дървени налъми, които свекървата е подарявала на снахата.Сред подготвените обредни храни бяха постни сарми, традиционният безквасен хляб - лаваш и едно от най-представителните ястия на арменската кухня – мантъ.Формация \"Сирун\" фолклорни и съвременни арменски песни.", "date": "2018.12.21", "title": "Арменска Коледа в музея в Кърджали"}
{"url": "https://www.standartnews.com/regionalni/dosegashniyat-shef-na-starozagorskata-politsiya-oglavi-sdvr-381171.html", "text": "Дoceгaшният диpeĸтop нa облacтнaта диpeĸция нa MBP в Cтapa Зaгopa cтapши ĸoмиcap Гeopги Xaджиeв пoeмa pъĸoвoдcтвoтo нa Cтoличнaтa диpeĸция нa вътpeшнитe paбoти. Това обяви днес в Стара Загора нoвият глaвeн ceĸpeтap нa MBP Ивaйлo Ивaнoв.Той представи пред личния състав и новият директор на ОДМВР - cтapши ĸoмиcap Cтoян Cтoянoв. Дo мoмeнтa той e бил нaчaлниĸ нa oтдeл „Иĸoнoмичecĸa пoлиция” в Cтoличнaтa диpeĸция нa вътpeшнитe paбoти. \r\n „Cтapши ĸoмиcap Cтoян Cтoянoв e млaд и мнoгo пepcпeĸтивeн чoвeĸ. Toй ми бeшe пpяĸo пoдчинeн в Cтoличнaтa диpeĸция нa вътpeшнитe paбoти, знaм нeгoвитe ĸaчecтвa и гo пpeдлoжиx нa миниcтъp Mлaдeн Mapинoв дa бъдe нaзнaчeн зa диpeĸтop нa облacтнaта диpeĸция нa MBP в Cтapa Зaгopa, тъй ĸaтo бяx peшил Cтoличнaтa диpeĸция нa вътpeшнитe paбoти дa ce oглaви oт cтapши ĸoмиcap Гeopги Xaджиeв”, зaяви пpeд жypнaлиcти глaвният ceĸpeтap нa MBP Ивaйлo Ивaнoв. \r\n „Щe пpoдължa зaпoчнaтoтo oт cтapши ĸoмиcap Гeopги Xaджиeв. Toй e cъздaл eдин мнoгo дoбъp eĸип. Ocнoвнитe пpиopитeти в paбoтaтa ми ca пpeвeнциятa нa пpecтъпнocттa и пoвишaвaнeтo нa paзĸpивaeмocттa нa пpecтъплeниятa, ĸoeтo e цeл нa вcичĸи в cиcтeмaтa нa MBP”, ĸaзa нoвият шеф на старозагорската полиция. \r\n Cтapши ĸoмиcap Cтoян Cтoянoв e нa 38 гoдини, мaгиcтъp е пo „Cтoпaнcĸo yпpaвлeниe” и „Πpaвo”. Ceмeeн, c eднo дeтe", "date": "2018.12.21", "title": "Шефът на старозагорската полиция оглави СДВР"}
{"url": "https://www.standartnews.com/regionalni/ansambl-zagore-shche-veseli-starozagortsi-po-koleda-381180.html", "text": "старозагорци по Коледа \r\n Общинският фолклорен ансамбъл \"Загоре\" е гвоздят в общоградския празник „Добре ми дошли, коледари!\" на връх Рождество Христово. Концертът, в който ще участват фолклорни групи от общината, ще започне от 11,30 часа на обновения централен  площад пред сградата на кметството. Ансамбъл \"Загоре\" изпраща една ползотворна и успешна творческа 2018 година с много изяви в региона на Тракия и в цялата страна, каза главният художествен ръководител Христо Иванов в ефира на Радио Стара Загора. И през новата 2019 година ансамбълът ще продължи да отстоява високия професионализъм и да представяме автентичния български фолклор", "date": "2018.12.21", "title": "Ансамбъл „Загоре“ ще весели  старозагорци по Коледа"}
{"url": "https://www.standartnews.com/mneniya/na-22-dekemvri-liftt-na-mechi-chal-shche-raboti-bezplatno-381176.html", "text": "\r\n- На 8 декември открихме сезона на ски зоната в Пампорово, но сега, на 22 декември, откриваме зимния туристически сезон в ски зона \"Мечи чал\". Преди две години двете ски зони - \"Пампорово\" и Мечи чал\", се обединиха с един собственик - \"Пампорово\" АД - новият собственик и на съоръженията, и на \"Мечи чал\". Работиме в страхотен синхрон, страхотно партньорство и аз наистина им се възхищавам на ентусиазма и на смелостта да дръзнат да придобият активите и на \"Мечи чал\" и да се опитат да разработят тази писта, защото тя го заслужава. Това е писта, на която могат да се провеждат състезания от Световната купа, за европейски купи. Ние вече бяхме домакини миналия сезон на Европейска купа по сноуборд фрийстайл. Едно момче от Калифорния спечели първото място и каза, че условията са невероятни. \r\n- От 9 до 21 декември лифт картата е 37 лева, след това става 57. На 22 декември, когато ще открием ски сезона на пистата \"Мечи чал\", лифтът ще работи безплатно целия ден. И след тази дата влизат в сила новите цени. Аз няма да се ангажирам да ви давам конкретни цени, тъй като \"Пампорово\" АД са подготвили много пакети и за най-точна информация призовавам всички да посетят сайта на Пампорово, където могат да се запознаят. Има и за еднодневни, тридневни карти, до обяд, за деца, за възрастни. Тъй като все още не е изграден свързващият лифт между Пампорово и Мечи чал, Но ако вече искат да карат и на двете ски зони, тогава си заплащат редовна цена на лифт картата. Всичко това може да откриете на сайта. \r\n- И Чепеларе, и комплекс \"Пампорово\" разполагат с много добра хотелска база, с много добри ресторанти, в които се предлагат традиционните родопски ястия - чевермета, пататници, сърмички, във всеки ресторант има оркестър, който свири родопска музика. Много от ресторантите, особено за Коледа и Нова година, са подготвили богата програма. Всичките ресторанти са на много високо ниво. \r\n- Това, с което Чепеларе се гордее, е музеят на родопския карст. Това е музей на пещерното дело. Той е единствен на Балканския полуостров и в него има много интересни експонати и По този повод Чепеларе през 2018 година бе домакин на един много интересен симпозиум, 24-ти по ред, на една международна организация на пещерняци на тема \"Пещерната мечка\". Имах удоволствието да поздравя всички участници, да им направя по един символичен подарък от община Чепеларе - чаша със скелета на тази пещерна мечка. Този музей в момента обаче не може да бъде посетен, защото в него се извършва ремонт. И аз искам да благодаря на екипа на общинската администрация за това, че успяваме след толкова много години борба да реализираме проекта за ремонт на този музей. Повече от 10 години са се опитвали да получат финансиране, но накрая ние успяхме по трансгранично сътрудничество България-Гърция и в момента извършваме ремонтни дейности. Приключиха строително-монтажните работи, но тепърва предстои оборудването, така че в началото на лятото музеят ще отвори врати изцяло обновен. Друга забележителност, която може да посетят туристите, особено през зимата, това е музеят на ските. В Чепеларе се намира една от най-големите фабрики за ски в света - \"Амер Спортс България\" ЕООД. Там се произвеждат ски алпийски и ски за дълго бягане с марките \"Атомик\" и \"Саломон\". Ние се гордеем с нашата олимпийска шампионка Екатерина Дафовска, а през последните две години - и с постиженията на сноубордиста Радослав Янков. Така че именно в тяхна чест на родолюбиви чепеларци им се родила идеята за създаване на музея на ските. И друго интересно място - това е - ние го наричаме Малката Шипка, защото той е умалено копие на геройския връх. По този паметник също бяха извършени ремонтни дейности, пак по проекта от трансгранично сътрудничество България-Гърция. Но той може да бъде посетен по всяко време. \r\n- Ами да, да, да. Не споменах спортното училище, с което ние се гордеем. През лятото и през пролетта може да се посети природния феномен \"Чудните мостове\". За съжаление пътят до там е в много лошо състояние и аз вече трета година, откакто съм кмет, се опитвам отнякъде да намеря финансиране. Но този път е около 16 километра, а в планината пътищата са много по-скъпи и за ремонта са ни необходими над 10 милиона лева, които са непосилни за бюджета на община Чепеларе. Но се надявам, че един ден ще успеем. \r\n- Да, това наистина е едно уникално събитие, но остава малко в сянката на Пловдив - Европейска столица на културата. Това събитие се провежда веднъж на 4 години в различни точки от света и България - Пампорово, спечели домакинството в много ожесточена борба със световно известни курорти като Сочи, например. Ние се гордеем, че Пампорово ще бъде домакин на събитието, което ще се проведе между 17 и 23 март. Ще пристигнат над 1000 ски учители от над 30 държави. И в тези дни те ще имат демонстрации на пистите, ще имат и семинари. Но новото, което ще бъде специално за конгреса в Пампорово, е това, че ще може да бъдат обучени деца в неравностойно положение - деца, които нямат възможност да карат ски, да бъдат научени от ски учителите, които присъстват на този конгрес, в дисциплините сноуборд и ски алпийски дисциплини. \r\n- Най-многобройните туристи са от Ирландия, Турция, но през последните години се забелязва ръст и при туристите от Македония, от Румъния, Русия също. Надявам се, че и тази година туристите ще останат доволни и ще искат да дойдат и следващата зима. Това, което курортът предлага с обединението на двете ски зони, е възможността туристите да карат с една лифт карта и на Пампорово, и на Мечи чал. И се оказва, че много голяма част от туристите, които вече дълги години идват на Пампорово, спускайки се по пистата на Мечи чал, наистина преоткриват нещо ново за нашата туристичеса дестинация. \r\n- Благодаря.  ", "date": "2018.12.21", "title": "На 22 декември лифтът на Мечи чал ще работи безплатно"}
{"url": "https://www.standartnews.com/regionalni/dosegashniyat-shef-na-starozagorskata-politsiya-oglavi-sdvr-381167.html", "text": "Дoceгaшният диpeĸтop нa облacтнaта диpeĸция нa MBP в Cтapa Зaгopa cтapши ĸoмиcap Гeopги Xaджиeв пoeмa pъĸoвoдcтвoтo нa Cтoличнaтa диpeĸция нa вътpeшнитe paбoти. Това обяви днес в Стара Загора нoвият глaвeн ceĸpeтap нa MBP Ивaйлo Ивaнoв.Той представи пред личния състав и новият директор на ОДМВР - cтapши ĸoмиcap Cтoян Cтoянoв. Дo мoмeнтa той e бил нaчaлниĸ нa oтдeл „Иĸoнoмичecĸa пoлиция” в Cтoличнaтa диpeĸция нa вътpeшнитe paбoти. \r\n „Cтapши ĸoмиcap Cтoян Cтoянoв e млaд и мнoгo пepcпeĸтивeн чoвeĸ. Toй ми бeшe пpяĸo пoдчинeн в Cтoличнaтa диpeĸция нa вътpeшнитe paбoти, знaм нeгoвитe ĸaчecтвa и гo пpeдлoжиx нa миниcтъp Mлaдeн Mapинoв дa бъдe нaзнaчeн зa диpeĸтop нa облacтнaта диpeĸция нa MBP в Cтapa Зaгopa, тъй ĸaтo бяx peшил Cтoличнaтa диpeĸция нa вътpeшнитe paбoти дa ce oглaви oт cтapши ĸoмиcap Гeopги Xaджиeв”, зaяви пpeд жypнaлиcти глaвният ceĸpeтap нa MBP Ивaйлo Ивaнoв. \r\n „Щe пpoдължa зaпoчнaтoтo oт cтapши ĸoмиcap Гeopги Xaджиeв. Toй e cъздaл eдин мнoгo дoбъp eĸип. Ocнoвнитe пpиopитeти в paбoтaтa ми ca пpeвeнциятa нa пpecтъпнocттa и пoвишaвaнeтo нa paзĸpивaeмocттa нa пpecтъплeниятa, ĸoeтo e цeл нa вcичĸи в cиcтeмaтa нa MBP”, ĸaзa нoвият шеф на старозагорската полиция. \r\n Cтapши ĸoмиcap Cтoян Cтoянoв e нa 38 гoдини, мaгиcтъp е пo „Cтoпaнcĸo yпpaвлeниe” и „Πpaвo”. Ceмeeн, c eднo дeтe", "date": "2018.12.21", "title": "Досегашният шеф на старозагорската полиция оглави СДВР"}
{"url": "https://www.standartnews.com/regionalni/vlnuvashch-kontsert-za-koleda-podarikha-tantsori-i-muzikanti-381179.html", "text": "Вълнуващ концерт за Коледа подариха танцьорите, музикантите и певците от Дома на културата на Кърджали. Залата  се оказа тясна да побере всички желаещи да видят празничната програма, подготвена от музикалните и танцовите колективи на Общински център за култура и младежки дейности. В продължилия почти два часа Коледен спектакъл си дадоха среща балетът, класическата музика, оперетата и фолклорът. \r\nУчастваха Детският струнен оркестър и възпитаници от Школата по изкуствата, солистите на музикалния театър изпълниха любими арии от оперети. За зрителите танцуваха и малките балерини от възстановения балетен състав. С изключително настроение, нова хореография и костюми изненада публиката танцовият фолклорен ансамбъл под майсторския  акомпанимент на народния оркестър. Концертът приключи с много аплодисменти от няколко поколения кърджалийци.  ", "date": "2018.12.21", "title": "Вълнуващ концерт за Коледа подариха танцьори и музиканти"}
{"url": "https://www.standartnews.com/sport/antni-ivanov-prodlzhava-s-natsionalnite-rekordi-381135.html", "text": "Плувецът Антъни Иванов продължи да подобрява националните рекорди. Той счупи собственото си постижение на 100 м бътерфлай по време на държавното първенство по плуване на 25-метров басейн в Спортната палата в София. Състезателят на Вихрен финишира за 51.70 секунди и направи поредна поправка на националния рекорд, като свали 11 стотни от предишното си постижение, което фиксира на световното първенство в Китай миналата седмица. Тихомир Тодоров остана втори с 53.56 секунди, а трети е Йосиф Миладинов с 54.82. Два рекорда паднаха на 50 метра бътерфлай (жени). Азра Янък от ПСК Черно море спечели с 28.28 секунди, което е нов рекорд за девойки старша възраст. 13-годишната Мария Митова остана четвърта с 29.05, което е ново постижение за девойки младша. На 100 съчетано (жени) убедителна победа постигна Диана Петкова с 1:02.23 минути, втора остана Венелина Михнева с 1:04.88, а трета е Василики Кадоглу с 1:06.39 мин. В кралската дисциплина 100 метра свободен стил (мъже) спечели младата надежда Йордан Янчев с 50.15 сек, следван от Владислав Терзиев с 50.27 сек и Борис Милев - 50.33 секунди.", "date": "2018.12.21", "title": "Антъни Иванов продължава с националните рекорди"}
{"url": "https://www.standartnews.com/svyat/trmp-razsmiva-s-klip-v-koyto-pee-kato-fermer-381164.html", "text": "Доналд Тръмп отново развесели света. Минути преди да подпише мащабен закон за селското стопанство, президентът на САЩ публикува в Twitter   в което е облечен като фермер и пее с цяло гърло заедно с актрисата Меган Мълали,   Видеото е от церемонията по връчването на наградите „Еми” през 2006 г., а песента е от телевизионния сериал „Зелени пространства\" („Green Acres\"). В клипа нюйоркският магнат е облечен с тениска, син гащеризон и сламена шапка и държи вила за сено. Целта му е да рекламира селскостопанската реформа за 867 млрд. долара, приета от американския Конгрес. В сериала, излъчван между 1965 и 1971 г., се разказва за адвокат от Ню Йорк и неговата съпруга, които отиват да живеят във ферма, след като животът в града им доскучал. Това не е първата подобна изява на Тръмп в Twitter. През ноември той публикува своя снимка и под нея емблематичната фраза от филма \"Игра на тронове\", леко променена: \"Санкциите идват\" („Sanctions are coming\" на английски), имайки предвид възстановяването на санкциите срещу Техеран.", "date": "2018.12.21", "title": "Тръмп разсмива с клип, в който пее като фермер"}
{"url": "https://www.standartnews.com/sport/olimpiakos-s-deveta-pobeda-v-evroligata-381136.html", "text": "Гръцкият баскетболен гранд Олимпиакос постигна девета победа в Евролигата, след 98:77 срещу Гран Канария в Атина. Българският национал Александър Везенков игра девет минути за успеха, в които отчете 4 точки и 6 борби на сметката си. Олимпиакос имаше комфортна преднина още от първото полувреме, а през второто само поддържаше аванса си. Василис Спанулис с 21 точки, 8 асистенции и четири борби бе най-полезен за гръцкия гранд, а още петима играчи записаха двуцифрен точков актив. Центърът Онджей Балвин вкара 12 за Гран Канария, Алберт Оливер добави 10. По-рано през вечерта, ЦСКА Москва отвя в последната част Анадолу Ефес за крайното 102:84. Будучност не издържа срещу Фенербахче, въпреки силното първо полувреме, и отстъпи със 65:89.", "date": "2018.12.21", "title": "Олимпиакос с девета победа в Евролигата"}
{"url": "https://www.standartnews.com/sport/khirsher-posreshcha-koleda-kato-1-v-skite-381140.html", "text": "Световният шампион Марсел Хиршер (Австрия) ще посрещне Коледа като №1 в световната ранглиста в алпийските ски. Това стана възможно след като Марселито спечели инфарктно слалома в Заалбах-Хинтерглем (Ав) и вече има 620 точки в класирането за големия глобус. Втори в това подреждане с едва 352 т е Хенрик Кристоферсен (Нор), а трети с 341 е Макс Франц (Ав). Хиршер води и с пълен актив от 200 т в класирането за малката купа в слалома. В Заалбах-Хинтерглем Марсел постигна 63-ата си победа за Световната купа и стана най-успешния скиор на Австрия за всички времена. Пред него във вечната ранглиста е само великия Ингемар Стенмарк (Шв) с 86 победи за СК. На ужасното от към подготовка за състезание от такъв ранг трасе в Заалбах стартираха двамата ни големи таланти Алберт Попов и Камен Златков. Първият стартира с номер 74-и и завърши 43-и, като само секунда и 20 стотни не му стигнаха да кара и във втория манш. Камен нямаше късмета да завърши I манш. Двамата ще имат нов шанс утре на слалома на осветления в Мадона ди Кампилио (Ит). ", "date": "2018.12.21", "title": "Хиршер посреща Коледа като №1 в ските"}
{"url": "https://www.standartnews.com/svyat/nay-malko-13-minori-zaginakha-v-cheshki-rudnik-381142.html", "text": "Най-малко 13 миньори са загинали при експлозия на метан, станала в каменовъглена мина в Североизточна Чехия, предаде Ройтерс, като се позова на националната информационна агенция ЧТК. Предишните данни бяха за най-малко петима загинали миньори и осем в неизвестност. 10 техни колеги са ранени. Това съобщи говорителят на чешката минна компания ОКД Иво Челеховски, цитиран от Асошиейтед прес.  Експлозията е станала вчера следобед в мина ЧСА близо до град Карвина, на около 300 км източно от Прага. Взривът, в резултат на възпламеняване на метан, е станал в 16,16 часа по Гринуич и е причинил срутване в някои галерии.  Говорителят на компанията каза, че е почти сигурен, че загиналите миньори са поляци, изпратени от базирана Полша минна компания Алпекс, отбелязва Франс прес, цитирана от БТА. \"Трябва да изчакаме края на спасителната операция\", каза Челеховски, отказвайки да съобщи повече подробности. Слабата видимост обаче възпрепятства работата на спасителните екипи.", "date": "2018.12.21", "title": "Най-малко 13 миньори загинаха в чешки рудник"}
{"url": "https://www.standartnews.com/balgariya/a1-predlaga-ot-dnes-elektronnata-vinetka-v-svoyata-trgovska-mrezha-381173.html", "text": "Телекомът е първи и единствен у нас, който ще предлага новите електронни винетки за 2019 г. От днес е-Винетка ще бъде достъпна в търговската мрежа на компанията, като всеки, който желае да закупи електронна винетка, ще може да направи това в А1 магазините, на a1.bg, а също и през приложението  .   Електронната винетка заменя досегашните хартиени винетки, като вече няма да се изисква и залепянето на стикер на стъклото на пътните превозни средства и няма да е необходимо да се носи документ, удостоверяващ закупена е-Винетка. В магазините на А1 потребителите ще могат да закупят своята е-Винетка както в брой, така и с дебитна или кредитна карта. С цел улеснение на клиентите на всички оператори, на a1.bg те ще могат да направят покупката по електронен път по всяко време, без да е необходима регистрация в сайта.  \r\nКлиентите, които са закупили винетка през регистрацията си на а1.bg,  ще имат достъп до история на покупки и информация за автомобила, които ще могат да се ползват и при следващи поръчки. Цените на винетките се запазват без промяна, като за леките автомобили се добавя и възможност за закупуване на уикенд винетка на цена от 10 лева.  След стартирането на продажбите на електронните винетки, А1 ще предложи допълнителни функционалности като получаване на sms при активация на е-Винетка и при наближаване на крайния срок на нейната валидност.  е-Винетка ще бъде достъпна в търговската мрежа на А1 в партньорство с „Интелигентни Трафик Системи” ЕАД, които са  единственият национален доставчик на услуги за електронно събиране на такса за изминато разстояние и партньор на АПИ.  Допълнителна информация за електронните винетки може да се получи на  . \r\n ", "date": "2018.12.21", "title": "A1 предлага от днес електронната винетка в своята търговска мрежа"}
{"url": "https://www.standartnews.com/svyat/vzobnovikha-poletite-ot-getuik-381145.html", "text": "Британското летище \"Гетуик\" обяви в изявление, че възобновява работа след причинения от дронове хаос, предаде Ройтерс. Става дума обаче за частично възобновяване на работата, което се отнася само за някои от планираните излитащи и кацащи полети.  Пистата на \"Гетуик\" вече е отворена, като е предвидено ограничен брой самолети да излетят и кацнат на летището. За днес са предвидени 700 излитащи полета от \"Гетуик\", каза високопоставен представител на управата на второто най-натоварено британско летище. \"Гетуик\" продължава да съветва пътниците да проверяват състоянието на полета си преди да тръгнат към летището, тъй като някои заминаващи и пристигащи полети ще бъдат отложени или отменени, се посочва в изявление на летището. Полетите на \"Гетуик\" бяха спрени в 23 ч. българско време в сряда, след като в непосредствена близост до летището бяха забелязани два дрона. Няма задържани хора във връзка с инцидента. Британската полиция и армия обаче са предприели мерки, за да може летището да отвори и въздушният трафик да не бъде възпрепятстван от дронове. 120 000 хора бяха засегнати от инцидента, станал в навечерието на Коледа - един от най-натоварените периоди за въздушния транспорт през годината.", "date": "2018.12.21", "title": "Възобновиха полетите от \"Гетуик\""}
{"url": "https://www.standartnews.com/sport/berbatov-si-mechtae-da-stane-menidzhr-na-manyunayted-381143.html", "text": "Оргомни амбиции за бъдещето си разкри българската звезда на световния футбол Димитър Бербатов. Бившият играч на Манчестър Юнайтед явно е вдъхновен от Оле Гунар Солскяер, който получи шанса да ръководи \"червените дяволи\" след уволнението на Жозе Моуриньо и обяви, че не изключва възможността един ден да седне на скамейката, която над четвърт век беше окупирана от сър Алекс Фъргюсън.  \"Това е поредната голяма седмица за Манчестър Юнайтед, след като Жозе Моуриньо беше уволнен, а един голям любимец на феновете като Оле Гунар Солскяер го замени. Лично за мен ще бъде много интересно да гледам прогреса му.\" \"Също като мен той е бивш футболист на голям отбор и получи пробива в треньорството, от който имаше нужда. За мен това е много интересно, защото и аз съм бил част от Манчестър Юнайтед и един ден искам да бъда мениджър. В един момент и аз ще имам нужда от този голям пробив.\" \"Както казах и преди, само няколко са имената, които са правили такъв голям пробив директно, макар да са работили и преди това на по-ниски роли в големи клубове. Това бяха Хосеп Гуардиола в Барселона и Зинедин Зидан в Реал Мадрид.\" \"Но кой знае, един ден може и аз да застана начело на Манчестър Юнайтед! Правя подготовката си за това, амбициите ми са високи. Бил съм част от най-великия клуб в света и знам как хората се пълнят с амбиция, когато са били част от нещо велико. Така че защо един ден да не се видим на скамейката на \"Олд Трафорд\"?\" \"Като дете си мечтаех един ден да играя в най-великия отбор на света и мечтата ми се сбъдна. Няма невъзможни неща\", заяви с огромна увереност българската звезда пред Betfair. ", "date": "2018.12.21", "title": "Бербатов  мечтае да стане мениджър на Манчестър Юнайтед"}
{"url": "https://www.standartnews.com/sport/otmenikha-machove-v-grtsiya-zaradi-bit-sdiya-381155.html", "text": "Мачовете от гръцката Суперлига по футбол, които трябва да се изиграят през уикенда, са отменени заради стачката на футболните съдии. Реферите отказаха да излязат на терена заради „малодушната атака“ срещу техен колега от град Лариса във вторник. Танасис Цилос е бил атакуван от четирима маскирани мъже пред дома си в главния град на региона Тесалия. Ден по-късно съдията, който е от ранглистата на ФИФА, беше освободен от болницата за домашно лечение, след като първоначално беше приет с контузии от боя по главата и краката. „Ние изразяваме възмущението си от страхливата атака срещу нашия колега Танасис Цилос и от редовните нападения срещу съдиите - заявиха от асоциацията на реферите. - Няма да позволим на тези хора да продължат да се опитват да ни тероризират.“ За момента обаче нападателите на съдията остават неидентифицирани. И тъй като мачове на 24 декември и на 1 януари няма да има предвид предстоящите празници, то първенството на Суперлигата на Гърция би трябвало да продължи на 4-и януари. До момента са изминали 14 кръга от първенството, след които води ПАОК (Солун) с 38 точки пред Олимпиакос с 30 и Атромитос с 28.", "date": "2018.12.21", "title": "Отмениха мачове в Гърция заради бит съдия"}
{"url": "https://www.standartnews.com/sport/krasimir-ivanov-izklyuchvane-na-levski-ot-evroturnirite-nyama-da-ima-381181.html", "text": "Изпълнителният директор на Левски Красимир Иванов категорично обяви, че Левски няма да бъде наказан и ще играе още идния сезон в турнирите на УЕФА. Стандарт публикува позивицията на Иванов без редакторска намеса: Уважаеми привърженици, В късния следобед днес в медиите бе разпространена новина, свързана с наказание от УЕФА относно участието ни в европейските клубни турнири. За да не даваме повод за спекулации, искам веднага да изясня този въпрос. Като част от лицензирането на клуба за участие в европейските турнири ние сме подлагани всяко тримесечие на преглед, свързан с отговаряне на критериите за лицензиране. Като част от този процес сме получили предписания за неща, които клубът трябва да свърши в определени срокове. Както заявихме по-рано тази седмица във вторник, ние сме наясно с условията, на които клубът трябва да отговоря и имаме план как да решим поставените задачи в срок до 31 януари 2019 година. Точно, както направихме с уреждането на взаимоотношенията по делото с Дъстли Мюлдер в сряда тази седмица. Изключване на клуба от участие в евротурнирите на база на административни критерии няма да има. С уважение, Красимир Иванов Изпълнителен директор ПФК Левски", "date": "2018.12.21", "title": "Красимир Иванов: Изключване на Левски от евротурнирите няма да има"}
{"url": "https://www.standartnews.com/sport/uefa-izkhvrli-levski-ot-evropa-381178.html", "text": "Левски е изключен от участие в европейските клубни турнир на УЕФА за следващите два сезона, съобщиха от централата на страницата си Левски няма да има право да участва в европейските клубни турнири на УЕФА през сезон 2019/20 и 2020/21, освен ако клубът не е в състояние да докаже до 28 февруари 2019 година, че е платил сумите, определени като просрочени задължения към 30 септември 2018 година. Клубът също е глобен в размер на 100 хиляди евро. ", "date": "2018.12.21", "title": "УЕФА изхвърли Левски от Европа"}
{"url": "https://www.standartnews.com/svyat/us-voyski-napuskat-afganistan-voenniyat-ministr-khvrli-ostavka-381141.html", "text": "Президентът на САЩ Доналд Тръмп изтегля значителен брой войници от Афганистан, съобщи АФП, позовавайки се на анонимен засега американски представител. \"Решението е взето. Ще има значително оттегляне\", заявява цитираният източник.  Новината идва само ден след като Тръмп обяви изтегляне от Сирия. Действията му бяха посрещнати от опонентите му с вълна от критики. Огромна грешка и изненада за съюзниците - това са сред най-честите коментари на решението, което, според американски медии, е взето в разрез с препоръките на политическите и военните съветници в Белия дом. Още вчера се заговори и за вероятно оттегляне от Афганистан. Още повече, че Доналд Тръмп е изразявал подобни намерения с признанието, че инстинктът му диктува да напусне този фронт, защото той вече е \"загубена кауза\". В знак на протест срещу действията на президента оставка подаде американският министър на отбраната. Преди броени часове Джим Матис посочи в официално писмо, че напуска правителството заради разногласия с Доналд Тръмп. \"Тъй като сте в правото си да имате министър на отбраната, чиито възгледи са по-близки до вашите, смятам за правилно да се оттегля\", пише бившият генерал от морската пехота, ден след като Тръмп обяви предстоящо изтегляне на американските военни от Сирия - нещо, за което Матис беше категорично против, отбелязва Франс прес. Срокът ми на тази длъжност приключва на 28 февруари 2019 г., което ще даде достатъчно време за издигане на нов кандидат за нея и за утвърждаването му, посочва в писмото Матис, цитиран от ТАСС. Смятам, че трябва да подхождаме твърдо и недвусмислено към онези страни, чиито стратегически интереси се пресичат все по-напрегнато с нашите, каза Матис, сочейки Китай и Русия. Разбиранията ми, че към съюзниците трябва да се отнасяме с уважение, като наред с това сме проницателни както по отношение на злонамерените сили, така и на стратегическите съперници, са оформени в резултат на 40-годишният ми опит в тази област. Трябва да направим всичко възможно да развиваме международен ред, който благоприятства максимално нашата сигурност, благосъстояние и ценности, а за да постигнем това, разчитаме на солидарността в нашите съюзи, изтъква Джим Матис. Преди два месеца Доналд Тръмп намекна, че Матис може да напусне поста и за пръв път си позволи отрицателен коментар за него. Въпреки това в \"Туитър\" Тръмп отправи похвали към него. Той отбеляза, че \"по време на мандата на Джим е осъществен огромен напредък, особено в покупката на ново оборудване\" и добави, че \"нов министър на отбраната ще бъде обявен скор", "date": "2018.12.21", "title": "US войски напускат Афганистан, Тръмп остана без военен министър"}
