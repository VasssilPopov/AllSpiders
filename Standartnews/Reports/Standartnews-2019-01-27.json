{"url": "https://www.standartnews.com/sport/borusiya-d-vkara-5-na-khanover-383501.html", "text": "Петима различни футболисти вкараха головете за Борусия (Дортмунд) при победата над Хановер с 5:1, а Ашраф Хакими се отличи с гол и пас. Жълто-черните имат аванс от 9 точки на върха след като събраха 48. След тях с по 39 са Борусия Мьонхенгладбах, който днес се наложиха с 2:0 над Аугсбург, и Байерн с мач по-малко.Новият старши треньор на Байер Леверкузен Петер Бос постигна първа победа, след като играчите му размазаха Волфсбург с 3:0 като гости. Те имаха пълно превъзходство в играта и в ударите. Кай Хаверц откри резултата в 45-ата минута от дузпа, а в 62-ата Кевин Фоланд с бомбен изстрел удвои. Попадение на домакините беше отменено със системата ВАР, а две минути преди края и Юлиан Бранд се разписа. Аспирините са на 9-о място в класирането с 27 точки. Два гола за Хофенхайм вкара хърватският национал Андрей Крамарич, който се разписа за 2:1 и 3:1 при успеха с 4:2 над Фрайбург като гост. Хофенхайм е на 6-о място с 28 точки, а домакините са 13-и с 21. фото ЕПА/БГНЕС", "date": "2019.01.26", "title": "Борусия (Д) вкара 5 на Хановер"}
{"url": "https://www.standartnews.com/sport/bo-veche-s-11-pobedi-za-svetovnata-kupa-383502.html", "text": "Лидерът в генералното класиране за Световната купа по биатлон Йоханес Тингес Бьо (Норвегия) постигна днес 11-а победа за сезона от общо 14 старта. Той триумфира в преследването на 12.5 км в италианския зимен център Антхолц-Антерселва. Втори е Антонен Гигона (Фр), а трети сънародника му Кентен Фийон Майе. Носителят на Световната купа Мартен Фуркад (Фр) завърши пети. От българите е Владимир Илиев е 25-и.Антон Синапов е 45-и, а Красимир Анев се отказа след втората стрелба и не завърши.Йоханес Тингес Бьо е начело в генералното класиране за сезона след 14 старта със 782 точки, следван от Александър Логинов (Русия) с 527 точки, който днес завърши на седмо място. Трети е Мартен Фуркад с 511 т. От българите Анев е 36-и със 131 точки, Илиев е 45-и с 60 т, Синапов заема 64-ото място с 22 точки, а Герджиков е 83-и с 4 т. фото ЕПА/БГНЕС", "date": "2019.01.26", "title": "Бьо вече с 11 победи за Световната купа"}
{"url": "https://www.standartnews.com/regionalni/dve-zhertvi-na-gripa-v-shumen-383487.html", "text": "\r\n   Грипен щам е доказан след изследвания на взети проби от двама от пациентите, починали в шуменската болница. Това потвърди днес за Радио Шумен директорът на лечебното заведение д-р Димитър Костов. Починалите от грип са възрастни хора с хронични заболявания и намален имунитет, уточни д-р Костов. По над 100 пациенти преминавали дневно през спешното приемно отделение на МБАЛ - Шумен от началото на епидемията преди три седмици досега. И днес пред дежурния кабинет от сутринта е било препълнено с пациенти. Д-р Димитър Костов отново призова лекарите от доболничната помощ да помогнат на колегите си от болницата като поемат дежурства, според възможностите си. \r\n ", "date": "2019.01.26", "title": "Две жертви на грипа в Шумен"}
{"url": "https://www.standartnews.com/biznes/86-lvmvtch-e-tsenata-na-toka-na-borsata-ss-srok-na-dostavka-utre-383459.html", "text": "Българската независима енергийна борса в рамките на търговията „пазар ден напред“ затвори при цена за базова енергия (1 – 24 часа )  85.92 лв. за МВтч. Продаденото количество е повече от скролно - само  22 988 МВтч. Цената на пиковата енергия (9-20 часа) достигна  103.47 лв./МВтчас Извънпиковата енергия се продаваше за 68.37 лв./ МВтчас. Основната причина за нормализирането на цените е вдингалият се пред последните 2-3 месеца силен шум за монополното положение на държавните електрогенериращи компании на БНЕБ, които контролират пазара с изкуствено създаван дефицит.", "date": "2019.01.26", "title": "86 лв./МВтч е цената на тока на борсата със срок на доставка утре"}
{"url": "https://www.standartnews.com/biznes/mariya-gabriel-da-podkrepyame-mladite-khora-383436.html", "text": "Има млади хора, в които трябва да се инвестира и да се подкрепят, за да покажат своите възможности и умения. Това каза българският комисар по цифрова икономика и цифрово общество Мария Габриел на откриването на \"Тийноватор стартъп уикенд\" в София Тех Парк. От друга страна обаче новаторството е това, което днес новите технологии намират като ново и още по-различно измерение. Затова българският еврокомисар окуражи участниците и изтъкна, че повече от всякога Европа има нужда от нов тип предприемачество и ново поколение предприемачи. \"Бъдете дръзки\", призова Мария Габриел участниците в събитието и ги поздрави, че те се отличават от онези 169 милиона европейци, които нямат основни цифрови умения. Българският еврокомисар каза, че това не трябва да бъде в такива големи измерения, за да може Европа да се върне на световната сцена. Според нея Европа изостава от Китай и САЩ, но такъв тип инициативи показват, че Европа има своите силни страни и потенциал. Целта на \"Тийноватор\" е да даде на учениците в средните училища необходимите цифрови умения, както и да развият предприемачески умения чрез създаване на предприемачески клубове.", "date": "2019.01.26", "title": "Мария Габриел: Да подкрепяме младите хора"}
{"url": "https://www.standartnews.com/kultura/trio-kino-yunatsi-v-smartfont-beglets-383477.html", "text": "Двама юнаци и една ефектна млада госпожица се вихрят в „Смартфонът беглец“ – тийн екшъна, чиято официална премиера е на 6 февруари в столичния Парадайз, а стартът му в киносалоните е на 8 февруари. Симеон Филипов и Матей Генчев, познати на публиката от „Дякон Левски“ и „На педя от земята“, както и Василена Стоянова се държат като истински звезди пред камерите. Неслучайно вече имат фен клуб из цяла Европа, след като поредният филм на арт дуета Максим Генчев и д-р Златина Филипова, която този път е не само продуцент, но и сценарист, обиколи чужди фестивали  и получи награди и аплаузи. „Тримата са толкова атрактивни и убедителни в „Смартфона“, че нашата кинокомпания „Амрита арт“ вече има предложения за международни копродукции“, коментира д-р Златина Филипова.   \r\nДокато Фил, Анджи и Марко търсят заровеното съкровище на Вълчан войвода – но не от сребролюбие, а в името на благородна кауза, високотехнологичен смартфон се превръща в машина на времето и ги пренася в миналото: сред страшни хайдути, където ги очакват много опасности. В момент, в който животът им виси на косъм, мълниеносно трябва да се върнат – тук и  сега. Малка грешка при пренасянето отваря портал – и приключенията продължават на пълни обороти и с още по-завладяваща динамика.  \r\nИ ако Василена Стоянова, която учи във Френската гимназия, вече мисли за кариера в политиката – от кмет на София и нагоре, то Матей и Симеон са тотално предани на киното. Матей, който се включва във всичките филми на баща си Максим Генчев, в момента е студент в Англия - в Art university of Bournemouth. Но тъй като академичната британска действителност е тясна за неговия балкански темперамент, той подготвя премиерата на първия си пълнометражен игрален филм. Лентата се казва „Бягай“, а историята – както е редно за съответната аудитория – е съвсем любовна. В ролите са влогърите Симона и Босайде – в твърде атрактивни екранни отношения, рапърът Бобката от Murda boyz, певецът Галин и неговата бизнес партньорка в живота Десита, и, разбира се, Симеон Филипов. Първите прожекции пред широката публика вероятно ще бъдат през май.  \r\nСимеон Филипов, който стана известен като малкия Левски в епоса на Максим Генчев за Дякона, а после и с „На педя от земята“, е на финала на обучението в училището си в Малта. Той вече е приет в елитния арт колеж Хъртууд хаус в Съри. Всъщност тийнейджърът се чувства космополит от ранна детска възраст – още от времето, когато обикаля за премиери из Европа с продукциите.    \r\n„За да представим „Смартфорът беглец“, естествено, отново се впуснахме в пътувания - интензивни, но много приятни и  вълнуващи. В Германия беше сериозно преживяване – и срещата със зрителите, дошли в културния център в Берлин за „На педя от земята“,  и на детския фестивал КиКиФе, където „Смартфонът“ беше в състезателната програма. В Лондон пък се върнах към познати места и спомени. Там бяха първите истински зрители на филма ни - българчетата и техните родители. В Германия най-често първо ми задаваха въпроса „Как говориш немски така добре?“, а след това искаха да им разкажа за ролите  ми. В Лондон първоначално децата бяха много притеснени, но като се отпуснаха, ме заразпитваха: Как съм получил първата си роля на екран - малкия Левски, как се чувствам като Фил в „Смартфона“? И най-вече – дали след пътуването ми във времето съм останал същият.  Беше им интересно, когато им обясних, че няколко месеца преди снимките репетирахме на маса с режисьора Максим Генчев и другите главни герои Марко и Анжи - Матей Генчев и Василена Стоянова. Нямаше изненадани, че тримата станахме приятели“, разказва Симеон Филипов. Особено драматично било на терен,  когато сложили взрив пред него. „Тревожех се да не би да е поставен обратно и да гръмне в гръдния ми кош. Честно казано, като малък приемах киното доста по-свободно. Мислех, че наистина можеш да станеш всеки и да бъдеш всичко - според ролята си. Много е важно да имаш самочувствие, но да не го показваш - за да не провокираш режисьора. Много добре се разбирам с Максим. Най-големият ми проблем е силната светлина на прожекторите - винаги ми блестят в очите. Иначе нито една актьорска задача не ми е трудна“, категоричен е Симеон. Той не крие, че приема кинославата си съвсем хладнокръвно. Всеки негов следващ филм се превръща във факт от ежедневието му. „Не предизвиква огромна промяна. Още повече че в Малта досега не са ме гледали на екран“, лаконичен е той. В свободното си време се забавлява като повечето си връстници – излиза с приятели, играе видеоигри с деца от цял свят, гледа филми.  Сред предпочитаните от него са „Междузвездни войни“ 8, „Мизъри“ по Стивън Кинг – не е нов, но го открива неотдавна, „Аз, роботът“... \r\n„Най-важното за нас е, че започнахме да възраждаме традицията на детското кино – доста колеги ни последваха и това може само да ни радва“, категорични са Максим Генчев и д-р Златина Филипова. ", "date": "2019.01.26", "title": "Трио кино юнаци в „Смартфонът беглец“"}
{"url": "https://www.standartnews.com/biznes/proval-i-na-vtoriya-test-na-turski-potok-u-nas-383452.html", "text": "И втората фаза на пазарния тест на \"Булгартрансгаз\" за интереса към газопровода \"Турски поток\" на наша територия се оказа неуспешна. Този път тримата участници в търга, които подадоха оферти на първия етап,  са посочили големи количества за пренос на синьо гориво от турската до сръбската граница, но и това не е достатъчно на \"Булгартрансгаз\", за да изплаща изграждането на тръбата  от тръбата. Затова газопреносният ни оператор намалява количествата, които ще трябва да се транспортират до сръбската граница, като увеличават транзитните такси. Подадените от регистрираните кандидати ангажиращи заявки показали голям интерес към почти 100% от капацитета на гаазопровода, който е 15.75 млрд. куб. м годишно, но при намалените транзитни такси на втория етап. Припомняме, че на 21 декември 2018 г. „Булгартрансгаз“ обяви провеждането на ангажиращата  Фаза 3 от процедурата Open Season на „Проект за развитие и разширение на газопреносната система. До 11 януари 2019 г. бяха регистрирани четирима кандидат, но в крайна сметка един от тях се отказа, като икономическите резултати бяха далеч под очакваните от \"Булгартрансгаз\". Тъй като Фаза 2 на пазарния тест се счита за положителна само при 100% резервиране на предложения капацитет за всяка газова година, „Булгартрансгаз“ ЕАД ще публикува условията за провеждане на Фаза 3 от икономическия тест не по-късно от 28 януари 2019 г. Око и към него няма достатъчен интерес, бъдещето за \"Турски поток\" на наша теритрия не изгежда много розово.", "date": "2019.01.26", "title": "Провал и на втория тест на \"Турски поток\"  у нас"}
{"url": "https://www.standartnews.com/svyat/edin-zaginal-i-22-raneni-na-ruska-svatba-383500.html", "text": "Един човек почина, а 22 души са пострадали при взрив на газ в кафене в село Лисей Гори в Саратовска област в Русия, съобщи ИТАР-ТАСС.  В момента на експлозията в кафенето е имало 40 души, които се били събрали на сватба. Инцидентът станал заради газов балон, който се взривил, което довело до пожар в заведението. Сред ранените има две деца на възраст 4 и 6 години. 14 от пострадалите са настанени в болница. Състоянието на пет от тях е тежко, а един е издъхнал заради 90 на сто изгаряния.", "date": "2019.01.26", "title": "Един загинал и 22 ранени на руска сватба"}
{"url": "https://www.standartnews.com/svyat/sled-imeto-makedoniya-smenya-pari-i-pasporti-383439.html", "text": "След като гръцкият парламент одобри новото име Северна Македония на бившата югославска република, властите в Скопие спешно готвят смяна на всички документи за самоличност и националната валута. Срокът за подмяната е до пет години съгласно Преспанския договор. \r\nОбновяването ще важи за паспортите, картите за самоличност и шофьорските книжки, както и за регистрационните номера на автомобилите. Те ще носят обозначения MК и MNK, а след влизането в сила на договора досега официалното международно име на страната FYROM, от Бивша югославска република Македония (БРЮМ), ще престане да се използва. Ще бъде заличено и името, под което България е признала страната - Република Македония, пише dnes.bg,. \r\nИ макар, че занапред Македония ще се нарича Република Северна Македония, официалният език в страната остава македонски. Самите македонци вече ще се наричат “македонски граждани от Северна Македония”. С нови названия ще бъдат и държавните институции. В тригодишен срок ще се променят всички търговски марки и наименования на компании, за да се отрази новото име. \r\nЗасега не е ясно как ще бъде организирана подмяната на личните документи, като властите вероятно ще заложат на замяна при изтичане на срока на валидност. Македония и Гърция ще отворят съответно посолства в Атина и в Скопие и ще разширят консулствата в Солун и в Битоля. \r\nС Договора от Преспа Македония се съгласява да промени надписите върху паметници, обществени сгради и инфраструктурни обекти, които по някакъв начин претендират върху гръцката история от елинските времена насам в шестмесечен срок. \r\nЗанапред Македония няма да може използва като символ Звездата на Вергина, известна още като македонска звезда, която стоеше на старото й национално знаме, и ще я премахне от всички обществени сгради. \r\nУчебниците, географските карти и атласи, също ще бъдат коригирани, а историци и археолози ще се заемат да изчистят спорните въпроси. Експертната комисия трябва да бъде създадена в едномесечен срок и да заседава поне два пъти годишно, се казва в Преспанския договор. \r\nВ замяна Гърция се задължава да не блокира повече членството на Македония в международни организации и да ратифицира протоколите за влизането и в тях. Изрични гаранции се дават за НАТО и за ЕС, като Гърция ще информира Брюксел, че сваля ветото си за ЕС и първа ще ратифицира протокола за НАТО. \r\nСлед като генералният секретар на Пакта Йенс Столтенберг вчера потвърди обещанието за приемането на Македония, в Скопие разчитат да получат официалната покана през февруари, а ратификацията в 29-те членки на Алианса да приключи до пролетта на 2020 г. \r\nСпоразумението от Преспа потвърждава сегашните граници между двете държави, като те си обещават да модернизират ГКПП и да улесняват движението на хора. \r\nПремиерите на двете страни ще се срещат поне веднъж годишно. Поемат се ангажименти за засилване на сътрудничеството в отбраната, борбата с престъпността, културата, технологиите, науката, образованието, инвестициите и туризма. \r\nСпоразумението влиза в сила 2 седмици, след като Гърция официално информира Скопие за ратификацията. От тази дата Македония официално ще се нарича Република Северна Македония, за краткост Северна Македония. ", "date": "2019.01.26", "title": "След името  Македония сменя пари и паспорти"}
{"url": "https://www.standartnews.com/svyat/zapadt-dade-ultimatum-na-maduro-da-svika-izbori-383483.html", "text": "Германия, Франция и Испания са готови да признаят опозиционния лидер Хуан Гуайдо за временен президент на Венецуела, ако до 8 дни сегашният държавен глава Николас Мадуро не свика избори, съобщха световните агенции. \"Без обявени до 8 дни избори ще бъдем готови да признаем Гуайдо за \"изпълняващ длъжността президент\" на Венецуела за започването на политически процес. Работим с европейските си партньори\", написа френският президент Еманюел Макрон в социалната мрежа \"Туитър\". \"Ако в срок от 8 дни във Венецуела не бъдат свикани справедливи, свободни и прозрачни избори, Испания ще признае Хуан Гуайдо за президент на Венецуела, за да свика избори“, заяви испанският премиер Педро Санчес пред журналисти в президентската резиденция Монклоа. \"Не се опитваме да издигаме или сваляме правителства във Венецуела, искаме демокрация и свободни избори , добави испанският премиер социалист в телевизионно изявление. Ако до 8 дни не бъдат обявени избори сме готови да признаем Хуан Гуайдо за временен президент, който може да започне политически процес (и) да работи с европейските партньори , написа посочи Мартина Фиц, германски правителствен говорител в \"Туитър\". Междувременно Хуан Гуайдо обяви, че има план в три точки за осъществяване на преход във властта и слагане край на режима на държавния глава Николас Мадуро, предаде ДПА. Гуаидо призова армията да изостави Мадуро и да мине на негова страна. Той обещава, че военни офицери, които са участвали в репресивни действия, ще получат амнистия. Амнистията винаги е била на масата в тези ситуации. Целта ни е мирно възстановяване на демокрацията и свободата, а не вендет казва Хуан Гуайдо. В събота опозицията ще свика срещи с местните власти в цялата страна, за да разясни стъпките си. В неделя малки групи нейни представители ще посетят военни казарми за обсъждане на възможностите за амнистия, каза Гуайдо. Той съобщи, че неговият лагер ще организира следващата седмица голяма демонстрация, която \"ще призове узурпатора (Мадуро – бел.ред.) да напусне сцената\". Времето и мястото ѝ още не са определени. В телевизионно обръщение в петък Мадуро изключи възможността да се оттегли, но предложи да се срещне с опонента си дори \"в три часа сутринта\". Гуаидо отхвърли предложението за \"фалшив диалог\". \"Режимът трябва да знае, че не възнамерявам да участвам в тази игра\", каза той и заяви, че народът е с него. Очаква се в събота Съветът за сигурност на ООН да обсъди кризата във Венецуела на фона на разделение по въпроса сред международната общност. Русия и Китай не признават Хуан Гуайдо за временен президент на Венецуела, докато САЩ обяви, че го подкрепя.", "date": "2019.01.26", "title": "Западът даде ултиматум на Мадуро да свика избори"}
{"url": "https://www.standartnews.com/mneniya/v-davos-vidyakha-zadavashcha-se-retsesiya-383488.html", "text": "Световният икономически форум  в Давос, събрал повече от 3000 участници, сред които бяха представители на правителства от над 100 страни и представители на бизнеса от над 1000 компании приключи. А  предпазливият оптимизъм, преобладаващ на срещата миналата година, бе заменен от разочарование и дори загриженост на инвеститорите за близкото бъдеще на световната икономика.  . Въпреки този извод лидерите, на които се възлагаха надежди, отказаха да дойдат в Давос, анализира  ТАСС.  Нови рискове за ръста на световната икономика, които се натрупаха само за една година, няма да позволят да се запазят темповете на растежа й,  според  , публикуван в първия ден на WEF, 22 януари. Прогнозата за растежа на световния БВП за 2019-2020 г. е намалена до 3,5% и 3,6%, а през 2018 г. е 3,7%. Икономистите очаквано определиха геополитическите конфликти между големите сили, нарастването на националистическите настроения и високия дълг на икономиките на редица развити страни, както и Brexit, основната пречка за развитието на пазарите. Развитието на развиващите се пазари ути. \"Само по себе си забавянето на икономическия растеж на Китай е нормално, то е логично. Но ако то се ускори [поради търговския спор със САЩ], това ще бъде истински проблем\", заяви   в реч пред аудиторията в Давос. Всички тези фактори могат да доведат до рецесия още през следващата година, заяви  Неговата загриженост е, че нивото на дълга в САЩ, както на държавния, така и на корпоративния, е твърде високо. . \"Рисковете са значителни и се разглеждат въз основа на нивото на дълга. Виждаме, че в САЩ показателят за пазарна оценка (съотношението на цената на акцията към печалбата на акция) е 15,5 пъти, предишната криза (2009 г.) се е случила, когато този показател е бил 16 пъти Следователно в света със сигурност има много високи оценки на активите, има рискове \", каза той. Икономистът на ЕБВР Сергей Гуриев в интервю за кореспондент на агенцията в кулоарите на форума увери, че  . \"Все още говорим за икономически растеж, който е по-нисък от миналата година, но по-висок от преди две години или пет години. Що се отнася до глобалната рецесия, консенсусът на пазара е, че рецесията през тази година няма да има \", - каза той и добави, че всяка криза идва неочаквано. Участниците, които се събраха в най-престижния бизнес форум в света, вече не чакаха диагнози, а отговори  . Във връзка с това пристигането на американския президент Доналд Тръмп в Давос е било очаквано с по-голямо нетърпение, отколкото през предишните две години. Въпреки това   тук и няма основни сигнали, които да определят развитието на икономиката през следващата година или дори няколко години\", заяви ръководителят на \"ФосАгро\" Андрей Гуриев. \"Наличието на лидери влияе на нашето възприемане на бъдещи събития. Ограниченията, които се въвеждат от различни държави, влияят на бизнеса, включително и на световния пазар и бихме искали да чуем позицията им\", каза .   Всъщност, не всички участници бяха разочаровани от отсъствието на американския лидер в Давос. \"Най-голямото ми убеждение е, че единствената криза в Съединените щати през първите две години от президентството на Тръмп, беше председателството на Тръмп\", каза  Лидерите на Великобритания и Франция Тереза ​​Мей и Емануел Макрон също не дойдоха в Швейцария тази година.  Според главния руски инвестиционен банкер Кирил Дмитриев,  . \"Много инвеститори, с които говорих, включително суверенните фондове от Близкия изток, започнаха да забелязват, че всичко е много стабилно в Русия, има възможност да се повиши ефективността на редица индустрии и много активи се оценяват много евтино поради санкциите\", оптимистично каза той. На фона на разногласията между Европа и САЩ и Brexit,  , заяви министърът на икономическото развитие Максим Орешкин. \"Тук имаме повече възможности за сътрудничество с европейските страни, успях да проведа разговори с еврокомисаря по търговията,  това са първите контакти, които имаме от 2014 г. Ние се съгласихме, че ще помислим какъв ще бъде позитивният дневен ред в по-нататъшното развитие на търговските и икономическите отношения с Европа \", заяви министърът на пресконференция в Давос.  Програмата на форума имаше повече от 400 сесии. От 80-те години на миналия век, WEF има статут на едно от основните събития на годината на международната сцена.    ", "date": "2019.01.26", "title": "В Давос видяха задаваща се рецесия"}
{"url": "https://www.standartnews.com/svyat/germaniya-zatvarya-vglishchnite-si-tsentrali-do-20-g-383495.html", "text": "  Германия трябва да закрие всички свои електроцентрали, работещи с въглища, най-късно до 2038 г. Това обяви правителствена комисия, която предлага на засегнатите от спирането компании и области да се отпусне финансова помощ. Общата ѝ стойност е изчислена на 40 млрд. евро. Плановете на тази комисия са в центъра на германската стратегия за преминаване към възобновяеми енергийни източници. Данните показват, че през миналата година ВЕИ централите са осигурили 40% от енергийния микс на най-голямата европейска икономика. Също така възобновяемата енергия за първи път в историята е надхвърлила въглищното производство. Споразумението между всички засегнати страни е постигнато след 20 часа преговори, пише Reuters. Първоначално местните власти и предприятията са искали да получат общо 60 млрд. евро. „Този план ще даде възможност да се постигнат целите при изменението на климата, определени от германското правителство, но също така, и това е важно, да се постигне достъпно и сигурно енергийно производство“ каза Барбара Праториус, професор по екология, член на комисията. „Голяма част от населението стои зад излизането от въглищата, но това трябва да се случи по надежден, приемлив и достъпен за регионите начин“, каза тя. \r\nВ първата стъпка оператори на централите, включително RWE, Uniper, EnBW и Vattenfall, ще бъдат помолени да закрият около 12.7 GW капацитет до 2022 г., което се равнява на около 24 големи електроцентрали. \r\nСпоред плана капацитетът на въглищната електроенергия в Германия ще се свие на половина до 2030 г., или до 17 GW. Компенсационните плащания следва да се прилагат както за действащите предприятия, така и за тези, които все още не са влезли в експлоатация или са все още в процес на изграждане, включително новата централа на Uniper. Начините за определяне на обезщетенията могат да включват търгове за капацитет или запазване на съоръженията в режим на готовност, подобно на съществуващите плащания за поддържане на резерв. \r\nПредложенията на комисията, ако бъдат изпълнени, ще бъдат втората голяма намеса в енергийния пазар на Германия през последното десетилетие след решението от 2011 г. да бъдат затворени всички атомни електроцентрали до 2022 г. \r\n ", "date": "2019.01.26", "title": "Германия затваря въглищните си централи до 20 г."}
{"url": "https://www.standartnews.com/svyat/7-zhertvi-200-izcheznali-sled-intsident-v-braziliya-383419.html", "text": "Най-малко 7 души са загинали, а повече от 200 са в неизвестност след срутването на стена на хвостохранилище в Бразилия. Инцидентът станал в градчето Брумадиньо. Кален поток от минни отпадъци залял цялата зона около стената. Така местните хора се оказали в капан. Пет хеликоптера и много медицински екипи участват в спасителните операции. Президентът Жаир Болсонаро изпрати на мястото трима министри. Създаден е и кризисен щаб.  ", "date": "2019.01.26", "title": "7 жертви, 200 изчезнали след инцидент в Бразилия"}
{"url": "https://www.standartnews.com/kultura/khatauey-potvrdi-dnevnitsite-na-printsesata-3-383453.html", "text": "Ан Хатауей потвърди, че работата по „Дневниците на принцесата 3“ напредва. Актрисата заяви, че вече има и написан сценарий. Тя сподели, че заедно с Джули Андрюс и продуцентката на първите два филма Дебра Мартин Чейс са готови за действие, но искат да направят продължението перфектно и не бързат. Планове за трета част има още от 2016-а, когато Гари Маршъл, режисьорът на първите две ленти от поредицата почина. Тогава Джули коментира: „Обсъждаме какво да правим от тук нататък. Аз и Ан с удоволствие бихме участвали в още едно продължение. Ако някога това наистина стане, то ще бъде в чест на Гари.“", "date": "2019.01.26", "title": "Хатауей потвърди „Дневниците на принцесата 3“"}
{"url": "https://www.standartnews.com/kultura/dvoretsa-pokazva-dareniya-383458.html", "text": "Експозиция, наречена „Дарения“, събира публика от 30 януари в Двореца на „Княз Александър І“. С нея Националната галерия благодари на меценатите си. Изложбата включва разнообразни творби, предоставени от благодетели или закупени със средства, осигурени от тях.  Дарителството в България има дълголетни традиции - благородното и родолюбиво дело е свързано и с формирането на колекция още преди официалното създаване на Националната галерия.  Днес  най-големият музей в България притежава над 42 000 творби на живописта, скулптурата, графиката, иконографията, декоративното и съвременното изкуство  от страната, Европа, Азия, Африка и Америка. Много от тях са дарения от български и чуждестранни институции и частни колекционери, от художници и техните наследници, от ценители.През последните години музейният фонд е попълван епизодично със сравнително малко на брой откупки, но само за периода от 2015-а до 2018-а се обогатява с дарени от 44 българи и чужденци над 360 произведения, приети след тяхната идентификация и оценени от експертите в галерията като притежаващи високи художествени качества. През  2018-а бе получена по завещание голяма парична сума от живялата в Австралия българка Маргарита Занеф. Предстои да бъдат закупени нови произведения, с които да се попълни колекцията на Двореца.", "date": "2019.01.26", "title": "Двореца показва „Дарения“"}
{"url": "https://www.standartnews.com/kultura/pochina-velikiyat-mishel-logran-383462.html", "text": "На 86-години в Париж  , автор на безсмъртните теми във филмите \"Шербурските чадъри\" и \"Госпожиците от Рошфор\", съобщи неговият прессекретар, цитиран от Франс прес. През своята над 50-годишна кариера, донесла му световна слава и  , както и пет награди \"Грами\" и една \"Златен глобус'. Автор е на над двеста песни за филми и телевизионни продукции. Работил е с Рей Чарлз, Жан Кокто, Франк Синатра, Шарл Трене,  Едит Пиаф, Орсън Уелс. Поклон!!!", "date": "2019.01.26", "title": "Почина великият Мишел Льогран"}
{"url": "https://www.standartnews.com/svyat/trmp-slozhi-kray-na-blokazha-na-administratsiyata-383447.html", "text": "Президентът на САЩ Доналд Тръмп подписа закона, който слага край на най-дългата парализа на федералното правителство в историята, предадоха световните агенции. По-рано вчера нормативният акт бе одобрен с единодушие и от двете камари на Конгреса. Законът отпуска на средства за федералното правителство до 15 февруари, което ще позволи 800 000 държавни служители да се върнат на работа и да си получат забавените заплати. Текстът предвижда временно финансиране на много държавни агенции, но не включва 5,7-те милиарда долара, поискани от Тръмп за изграждане на стена по границата с Мексико - \"ябълката на раздора\", довела до частичната парализа на федералното правителство, която започна на 22 декември и продължи 35 дни. Сега контролираната от демократите Камара на представителите и доминираният от републиканците Сенат имат три седмици, за да договорят окончателен компромис за слагане на край на парализата на федералното правителство. Белият дом ще приеме финално споразумение, ако то включва финансиране за гранична стена, дори то е по-малко от 5,7-те милиарда долара, поискани от Тръмп, каза пожелал анонимност представител на администрацията, цитиран от Ройтерс. В същото време Тръмп заплаши, че ако до 15 февруари не бъде постигнат компромис с Конгреса за стената по границата с Мексико, то той ще въведе национално извънредно положение, за да я построи.", "date": "2019.01.26", "title": "Тръмп сложи край на блокажа на администрацията"}
{"url": "https://www.standartnews.com/kultura/pirati-vilneyat-v-ndk-383460.html", "text": "Морски приключения, пиратски битки и тайнствени скривалища отново ще примамят публиката към Театър „Азарян“, където на 29 януари от 18, 30 часа играят „Островът на съкровищата” по популярния роман на Робърт Луис Стивънсън. Спектакълът е със специалното участие на Христо Мутафчиев, а с него на сцената са  Стелиан Радев – автор и на музиката, Августина-Калина Петкова, Елена Нацариду, Явор Вълканов, Михаил Сървански, Димитр Несторов, Елица Костова, Васил Витанов, Нено Койнарски, Иван Станчев, Виктор Иванов, Деян Жеков, Денис Хаят и Шахин Шехзен.  От 19 и 30 на същата дата в ДНК - пространството за съвременен танц и пърформанс,  започва „Тотална щета“ - комедия за любовта, красотата, изкуството, безпричинните афекти. Животът е преразход на енергия,  която не се преобразува никога - към този преразход до тотално изнемогване е устремена и постановката на автора режисьор Ани Васева. Актьорите са Леонид Йовчев и Галя Костадинова. На 30 януари е дебютният режисьорски спектакъл на Илко Ганев „Апарт”. Чрез проекта си той отдава почит на значими  фигури от родната сцена. Представлението е от 19 часа в новото алтернативно пространство на Театър „Азарян“ – сцена Backstage. Куратор на текстовете е Людмила Сланева. Участват Антъни Пенев, Бориса Сарафова, Димитър Крумов, Надя Керанова, Петя Бончева и Севар Иванов. На 31 януари от 18, 30 часа в „Азарян“ е ред на „Аз, Сизиф” със Стоян Дойчев, режисиран от драматурга Веселка Кунчева във визуалната среда на Мариета Голомехова.", "date": "2019.01.26", "title": "Пирати вилнеят в НДК"}
{"url": "https://www.standartnews.com/kultura/leydi-gaga-prospa-nominatsiite-si-383471.html", "text": "Лейди Гага сподели, че е проспала обявяването на номинациите за „Оскар“. Певицата актриса разбрала радостните новини три часа след останалата част на света. Звездата призна, че по това време тя е спала дълбоко, тъй като графикът й напоследък бил много натоварен и съобщенията на телефона й въобще не я събудили. Когато най-сетне станала, не подозирала нищо и когато получила  обаждане от мениджъра си, се разплакала от радост. „След като приключихме с разговора, започнах да чета всичките поздравления. Най-важните са тези от семейството ми. Когато съм номинирана за награда, означава, че цялата фамилия Джерманота е номинирана.  Идвам от емигрантско семейство и всяко признание е постижение за всички ни“, казва Гага. Певицата ще празнува след концерта на приятеля си Елтън Джон в Ел Ей, а до дни ще бъде в Лас Вегас за собствени изяви. Лейдито има две номинации – за най-добра актриса в „Роди се звезда“ и за най-добра оригинална песен. „За мен това не беше просто период от време, в който снимах филм. За мен това е повратен момент в живота ми – станах друг човек, Брадли Купър също стана друг човек. Ние преживяхме историята на героите ни“, твърди Гага. ", "date": "2019.01.26", "title": "Лейди Гага проспа номинациите си"}
{"url": "https://www.standartnews.com/kultura/zavoevatelka-na-kosmosa-idva-za-noshchta-na-ideite-383474.html", "text": "Клоди Еньоре, една от най-еманципираните дами на Париж и Европа,  ще бъде в София на 30 и 31 януари, за да участва в Нощта на идеите във Френския институт. Очарователната брюнетка е космонавт, експерт в невронауката и политик - член е на правителството на Жак Ширак. През 1985 година е изпратена от Националния център за космически изследвания на Франция на обучение в Звездния град в Русия. Първата й мисия е през 1996 година - 16 дни на борда на станция „Мир“. Вторият път, през 2001 година, остава 10 дни на международния борд. Няма семейни разправии заради страстта си, превърната в професия, защото е омъжена за колегата си космонавт Жан-Пиер Еньоре. Клоди идва за първи път в България през 2005 година, когато разговоря със Соломон Паси за нашето по-бързо интегриране към Европейския съюз. Тогава подписва  споразумението,  според което Франция ще ползва бившия Алианс на площад „Славейков“ в продължение на 90 години. Мадам Еньоре описва извънземните си емоции в книгата „Една французойка в Космоса“, която бързо става хит.", "date": "2019.01.26", "title": "Завоевателка на Космоса идва за Нощта на идеите"}
{"url": "https://www.standartnews.com/sport/unikalen-albert-zavrshi-deveti-v-kitsbyuel-383454.html", "text": "Звездата ни в алпийските ски Алберт Попов се представи уникално на слалома за световната купа в Кицбюел. Пред повече от 40 хиляди зрители 21-годишният национал зае девето място в крайното класиране. Аби стартира със 71-и номер и даде перфектното пето време в първия манш, като остави зад себе си звездите Марсел Хиршер и Хенрик Кристоферсен. Във втория Попов кара също така стабилно и зае девето място в крайното класиране на 1,05 от победителя Клеман Ноел (Фр). Представянето на Алберт днес е най-доброто му в Световната купа. Преди това през сезона Попов бе 20-и в Леви и 16-и в Мадона Ди Кампилио.Последното българско влизане в Топ 15 в Кицбюел е на 19 януари 1986 г, когато Петър Попангелов е 11-и. Вторият ни представител днес в Кицбюер Камен Златков стартира с номер 43, но нямаше шанса да завърши първия манш.", "date": "2019.01.26", "title": "Уникален Алберт завърши девети в Кицбюел"}
{"url": "https://www.standartnews.com/kultura/muzikanti-se-vlyubikha-v-shekerova-383475.html", "text": "Иванка Шекерова е загадъчна фигура с непроницаемо лице маска, сюрреалистично излъчване и сексапилно тяло в новия клип на група „Хангар 42“ към парчето им „Някой“.  Актрисата от театъра на Хасково „Иван Димов“ влиза във видеото съвсем като на кино. Тя получава поканата от рокаджиите, след като те я аплодират за нейното бясно шоу „Никой не е пълно 6“. Моноспектакълът на Шекерова по Елин Рахнев вече е хит в Студио 5 в НДК и из страната, а арт гилдията засипва младата и красива дама със суперлативи за страхотното й превъплъщение в ролята на неукротимата в женските си мечти и патриотичните си пориви  Райна от Копривщица.  „Дойдоха след представлението, за да ми разкажат идеята на мини продукцията. Всъщност песента е вдъхновена от сън на вокалиста Боян Гегов, а текстът и действието са фокусирани върху вътрешните ни страхове и борбата с тях. В крайна сметка всеки се опитва да свали маската и да се превърне в някой, така че посланието е съвсем ясно и човешко”, коментира Шекерова. След премиерата на парчето и клипа Боян Гегов, Антон Делчев, Пенко Стоев, Красимир Янакиев и Росен Джамбазов печелят хиляди последователи в социалните мрежи. “Някой” се върти в ефира на БГ радио и  Zrock, а следващото бясно шоу на Шекерова е на 30 януари от 18 и 30 часа в Студио 5.  Заради нейното stand up comedy тя е наречена „новата Стоянка Мутафова“. ", "date": "2019.01.26", "title": "Музиканти се влюбиха в Шекерова"}
{"url": "https://www.standartnews.com/sport/albert-popov-blgarite-mozhem-video-383463.html", "text": "Наистина страхотно класиране, коментира след успеха в Кицбюел Алберт Попов.- В първия манш постигнах пето място и направо не можах да повярвам.Опитах се да остана концентриран. Второто спускане успях да го направя. И влязох в топ 10. Много съм доволен. Публиката тук е страхотна. Топ 10 - много съм щастлив. Българите можем! ", "date": "2019.01.26", "title": "Алберт Попов: Българите можем! (ВИДЕО)"}
{"url": "https://www.standartnews.com/kultura/tsvetana-maneva-zaryazva-kan-zaradi-krdzhali-383476.html", "text": "Цветана Манева, която на 30 януари празнува елегантен полуюбилей, преди години зарязва Кан заради Кърджали. В онези времена актрисата въобще не желае и да чуе за световна кариера, въпреки че продуцентът на филмите за Джеймс Бонд току-що е останал стреснат, трогнат и очарован от изключителната й виртуозност в „Последната дума“ на Бинка Желязкова. Гледал го на фестивала край Лазурния бряг и бил убеден, че ще изкуши красавицата. Тя обаче бързала да се прибере – за да се строи пред вратата на артилерийския полк край южния ни град. Защото там в ролята на войник се озовал любимият й - софийският бохем, полиглот и красавец със синя кръв Явор Милушев, оказал се нейн незаменим партньор и съучастник в чувствата, страстите и в изкуството. Той обаче също не желае да \"артиса\" на Запад тъкмо заради Цветана - въпреки че има доста възможности да го направи през различни периоди от кариерата си. При това - не като досаден соц \"невъзвращенец\". Двамата са си лика прилика - и когато играят заедно под прожекторите, и когато зарязват \"щата\", подавайки едновременно оставките си, за да бъдат свободни артисти в мътните дни на задаващия се псевдопреход.    \r\nЗа легендарния им роман в новата си книга „Апокриф за воаяжа на една овца от стадото на пастира“ Явор Милушев не разказва в детайли.  Но гордо отбелязва, че шекспироведът Александър Аникст определя Нора на Цветана като най-добрата от всички постановки, гледани от него по света. „Режисьори и артисти от страната, театрални нотабили от чужбина и софийският интелектуален бо монд идваха в Пловдив, за да гледат неговите постановки на „Нора“, „Ромео и Жулиета“, „Двамата веронци“, „Двама на люлката“, „Медея“, разказва Явор за представленията на Любен Гройс, в които с Манева правят уникални дуети. След финалните аплаузи всички заедно поливат триумфа  на духа над материята – с професорите Гочо Гочев и Любомир Тенев, с Еди Казасян, Леа Иванова и Емил Димитров, с Елисавета Багряна, Блага Димитрова и Петър Динеков...  \r\nВ Париж двамата танцуват след края на шоуто в „Лидо“, а Любен Гройс и компанията от Пловдив – театърът е организирал екскурзията до френската столица – им ръкопляскат романтично. Но Цветана невинаги е толкова хрисима и мечтателна. Когато са на гастрол в Охрид с „Двамата веронци“ на Гройс и „Чичовци“ на Иван Добчев, тя пита екскурзовода на Самуиловата крепост, който им говори небивалици: Когато царувал вашият цар Самуил, кой е бил българският цар? Нещастният \"историк\" я зяпва, а тя извисява глас и го залива с „Биляна платно белеше на Охридското езеро“.  \r\nСред феновете на Цветана е самият Уилям Сароян. Той разказва на Мелина Меркури, която в онази епоха е министър на културата в Атина, че има една изумителна Медея от България. И когато двете актриси се срещат в Париж,  гъркинята казва на пловдивчанката: „Аз ви познавам“. Същите думи Цветана чува и от Людмила Гурченко, с тях я прегръща и Ани Жирардо. А Лив Улман й пише върху биографичната си книга “Промяна“: „Ти и аз имаме най-хубавата работа на света“. \r\nЕто тъкмо заради тази работа Цветана сега се отказа от шумни чествания в родината. Грандамата посреща празника в Берлин, където ще се срещне с дъщеря си Надежда и любимите внуци, идващи от Виена. Манева обаче е и на гастрол. Българи в мегаполиса са изкупили всички билети за една от залите в Руския културен център, където Цветана ще чете откъси от „Балканска рапсодия“ на Мария Касимова-Моасе. Поканата е от Катя Костова и Арт театър, а следващата вечер с мотото „Известни артисти четат български писатели“ е в Хамбург. Тя: Той ме отгледа - Цветана, вие ли търсехте рицаря Явор или той изведнъж се появи? \r\n- Сигурно съм го търсила. Но най-вероятно съдбата реши да го изправи на пътя ми. Има мигове, в които се случват прекрасните неща.  И разбираш, че всичко, което си правил досега, не е било най-точното и най-вярното. Че самозаблудата за емоционалните върхове в живота е нещо нормално и се случва на всеки. Но бурите, премеждията, противоречията, ревностите у мен изведнъж придобиха нов смисъл. Някои неща се обезсмислиха, други станаха с ново съдържание. Явор успя да ми обясни какво е ревност и че няма по-грозно и самоунищожаващо чувство от нея. По някакъв начин се чувствам отгледана, някак намислена и конструирана - без Явор да има директни и конкретни изисквания към мен. Но с неговото поведение той като че ли ме изтегляше на друго ниво. Като всекидневие, като различно осмисляне на отношенията. Съюзът между двама души не е борба за надмощие, а умение да зачиташ свободата на другия и неговото лично пространство и територия. Когато се събираме вечер и се разделяме сутрин са ни най-личните интимни моменти. Щастието е да мълчиш заедно с един човек. Дълго време се опитвах да си го обясня. И толкова ми става спокойно и хубаво, че няма защо да говоря. И другото нещо, което е задължително при общуването с Явор – много е хубаво да не му говориш, ако той не те е запитал. Не че няма да ти отговори. Много пъти съм се опитвала да проследя проявленията на старата и благородна кръв. Носили са титли прадедите му. При него живеенето е духовен проблем, защото така му е завещано. Никога не остава на физическото ниво на оцеляването ден за ден. Най-прелестно е на мъжко рамо Цветана най-често се пита: „Кои сме, откъде сме, защо сме? Тук на земята. И после... Къде отиваме? Ние, човеците!“ Единственото, което има значение за нея, е способността й да приема светлина. „А най-прелестно е на мъжко рамо“, уточнява тя. Вярва в това, че има смисъл да продължава да вярва. Винаги първото й и последното разочарование ще бъдат свързани с предателството и лъжата. Завинаги се е простила с илюзията, че може да стигне до хоризонта. Най-често си повтаря: Въпреки всичко. Така, както Сара Бернар спи върху възглавница, върху която е избродирано „Все пак“. Затова иска да го живее този живот, а не да го преживява. „А най-голямата заблуда е, че един живот ни е достатъчен“, не се колебае жената, изиграла над 100 роли в театъра, киното и телевизията. Любимата й книга е „Малкият принц“ – защото е много важно да стане ясно дали овцата е изяла цветето или не. Слуша постоянно музика – много и различна, важното е да не спира. Носи снимка на внуците си.  \r\n„Понякога съм трудно примирима и гневна. Но умея да обичам – виждам го в очите на Явор, в които се оглеждам непрекъснато. Разумът е нужен заради терзанията – чувствата заради въодушевлението“, разголвала е душата си дамата, прославила се и като душманка на всевъзможни соц и постсоц табута. Когато беше на 60, позира по боди - страхотна, секси и загадъчна. Неотдавна пък влезе в клип на Азис -свободна да прави каквото си иска и да се изразява както си иска.", "date": "2019.01.26", "title": "Цветана Манева зарязва Кан заради Кърджали"}
{"url": "https://www.standartnews.com/sport/ministr-kralev-razvivayki-potentsiala-si-v-blgariya-383461.html", "text": "“Какво искат младите хора, за да останат в България? По-висок стандарт в образованието, по-висок стандарт на работното място и по-висок стандарт на живот. Aко младите хора напускат страната, то България няма бъдеще. Ето защо нашата обща цел е младежите да развиват потенциала си тук. Развивайки собствения си потенциал, младите българи развиват и страната.”  \r\nТова каза министърът на младежта и спорта Красен Кралев по време на конференцията “Развий потенциала си в България”, която се провежда във Варна. Форумът се организира по инициатива на  младежката организация на ГЕРБ във Варна. Целта на събитието е да бъдат дискутирани възможностите пред младите хора, съвместно с представители на държавната и местната власт, на Европейския парламент, на неправителствения сектор, ИТ-индустрията и студентската общност. На конференцията присъстват над 100 души от цялата страна. \r\nВ началото на дискусията Красен Кралев сподели своя личен пример. \r\n“През 1990-та година създадохме Студентските независими дружества, които се бореха срещу комунизма. Още тогава имах възможност да отида да уча в Америка. По това време бях студент по медицина. След кратък размисъл избрах да продължа образованието си тук. Исках да се развивам в България и днес не съжалявам за това. 10 години по-късно вече бях успял човек, с редица награди от международни фестивали за дейността ми в рекламния бизнес, имах натрупан капитал, но въпреки това не можех да намеря себе си в българското общество - бяхме изпаднали в морална и ценностна криза. Кандидатствах за лотарията за Зелени карти за Америка и спечелих. Но не отидох в посолството да си подам документите и отново реших да преследвам мечтите си в България”, обясни Кралев. Той заяви, че българското образование е на високо ниво и посочи, че самият той е завършил своето образование в английската гимназия и в медицинския университет във Варна. “Смятам, че съм един от най-образованите и подготвени министри в моята област в Европа”, подчерта Красен Кралев. \r\nПо думите му, въпреки това има дефицит в синхронизирането на нуждите на пазара и образователната система.  Според министър Кралев трябва да се обърне внимание на нуждите на бизнеса.  \r\n“В България няма достатъчно специалисти в сектори, които да удовлетворят потребностите на инвеститорите. Няма нужда от толкова много висшисти, колкото от хора със средно специално образование. Например - един завод за автомобили има нужда от поне 5000 квалифицирани кадри, които в момента обаче липсват”, коментира той и допълни, че е необходим сериозен анализ от какви професии се нуждае всеки район в страната, за да знаят младите хора как да планират кариерата си. \r\n“Oбразователната система трябва да е гъвкава спрямо непрекъснато променящата се среда за младите хора. Защото според последни данни два милиарда от съществуващите работни места ще изчезнат до 2030 година, а 65% от децата в началните училища ще имат работни места, които все още  не съществуват”, коментира Красен Кралев. \r\nМинистърът на младежта и спорта призова да се дава шанс на младите хора да навлязат в реалните процеси на управление и в частния сектор. Според него младите хора трябва да развиват потенциала си в България чрез стажове и практически обучения. По думите му, младежите трябва да бъдат реално включвани в управлението и е недопустимо да бъдат дискредитирани и подценявани само заради възрастта си. “Чували ли сте израза, че работодателите търсят да назначат млади хора до 25 години, но с 30 години трудов стаж. Трябва да променим това – аз го направих в администрацията на Министерство на младежта и спорта. От 180 служители в ММС 120 са новоназначени като 50 човека от тях са млади и активни хора до 35 години. Eто това е пример за реално включване на младите”, обясни Кралев. \r\n Кралев бе категоричен, че България се развива с бързи темпове. По думите му, правителството полага много усилия младите хора да припознаят България като страна, в която искат да отглеждат своите деца. “Правителството прави всичко възможно за качествено развитие на образователната система, на транспорта, на спортната и пътната инфраструктура, за да променим страната към по-добро и да задържим младите хора чрез стандарта на живот, който създаваме. Мнозина от българите, които живеят в чужбина, се връщат и казват, че сме на прав път”, коментира той. \r\nПо думите му, основен принцип в дейността на ММС е именно подпомагането на личностното развитие на младите хора и на младежките организации в страната, което се изпълнява чрез редица механизми и програми. “С поредица от срещи ще дадем възможност на младежите от различни градове в страната да участват в изготвянето на новата Национална стратегия за младежта след 2020 г. Стартирахме работата по документа през миналата година и се надяваме повече млади хора да споделят своята визия”, информира министърът. Красен Кралев запозна присъстващите с националните програми за младежта с общ бюджет от близо 3 млн. лв., чрез които министерството подпомага финансово младежки проекти на неправителствени и спортни организации, свързани с превенция и организиране на дейности за свободното време – неформални обучения, кампании, спортни активности и др. „През 2019 г. отново отворихме програмите за кандидатстване, като можете да следите на сайта за крайни срокове и резултати”, обърна се към младежите министърът. \r\nВ дискусията се включиха евродепутатите от ГЕРБ/ЕНП Емил Радев и Андрей Новаков, зам.-министърът на вътрешните работи Георг Георгиев и кметът на Варна Иван Портних. Андрей Новаков благодари на министър Кралев, че се е обърнал към младежите в залата на изключително разбираем език. Новаков заяви, че самият той се е припознал в много от думите на министъра на младежта и спорта. \r\n  \r\n ", "date": "2019.01.26", "title": "Министър Кралев: Развивайте потенциала си в България!"}
{"url": "https://www.standartnews.com/kultura/teylr-suift-stava-kotka-383473.html", "text": "Тейлър Суифт официално съобщи, че ще играе във филмова адаптация на мюзикъла от Андрю Лойд Уебър „Котките“, базиран върху творбата със същото име на Т. С. Елиът. Певицата разкри новината в социалните си мрежи, като качи кадри от снимачната площадка. Суифт ще се превъплъти в Бомбалурина - един от главните персонажи с много солови изпълнения. Освен 29-годишната звезда в лентата участват още Дженифър Хъдсън, Джеймс Кордън и Иън Маккелън. Историята в мюзикъла проследява котешкото племе Джеликъл, което се събира веднъж годишно, за да посрещне своя вожд - мъдрия Стар Дойтермони. Действието се развива в полунощ и Дойтермони избира най-заслужилата котка, която ще се възнесе в Рая и ще се прероди. \r\n ", "date": "2019.01.26", "title": "Тейлър Суифт става котка"}
{"url": "https://www.standartnews.com/sport/bazhdekov-smyanata-na-stoyanovich-beshe-pravilna-383449.html", "text": "\"Треньорската смяна в Левски е правилна\". Това заяви в интервю за \"Хоризонт\" Константин Баждеков. Той работи 18 години като изпълнителен директор във футболния клуб.  \"Едва ли ситуацията в Левски може да се нарече притеснителна. Мисля, че първите действия на новия изпълнителен директор вървят в правилната посока. Вярвам, че клубът ще се запази. Вървят процеси на смяна на собствеността. Затова е нормално да се дадат и поле за изява на нови хора, които да влязат в клуба. Павел Колев има достатъчно теоритическа подготовка, а последните години и практическа подготовка да работи успешно в Левски. Вярвам, че той може да се справи.  \r\nСмяната на треньора мога да се определи като удачна. Славиша Стоянович не бе катеторичен дали остава или ще си тръгне. Затова и идването на Георги Дерменжиев е навреме. Мисля, че и самата смяна стана доста цивилизована. Така и Георги Дерменджиев ще може още по-бързо да се запознае с обстановката в клуба. Последните години и по мое време имаше моменти, в които бе трудно за взимането на лиценз за участие в Европа. Сега смятам, че в Левски имат достатъчно време да се спазят всички срокове\", добави Константин Баждеков.   фото БГНЕС  ", "date": "2019.01.26", "title": "Баждеков: Смяната на Стоянович беше правилна"}
{"url": "https://www.standartnews.com/sport/shmidkhofer-spechechi-supergigantskiya-slalom-v-garmish-383469.html", "text": "Австрийката Никол Шмидхофер бе най-бърза в супергигантския слалом, валиден за световната купа в алпийските ски, в Гармиш-Партенкирхен (Германия). Тя изпревари с 0,23 секунди завърналата се след лекуване на травма италианка София Годжа и с 45 стотни швейцарката Лара Гут. Водачката в класирането за световната купа - американката Микаела Шифрин пропусна този старт. А с днешната си победа Шмидхофер вече е четвърта в генералното подреждане. Шифрин води за СК с 1494 т, пред Петра Влъхова - 898 и Уенди Холденер - 637. За купата на Супер-Г Шифрин е първа с 300 т, пред Тина Вайратер - 268 и Никол Шмидхофер - 273 т. фото ЕПА/БГНЕС", "date": "2019.01.26", "title": "Шмидхофер спечечи супергигантския слалом в Гармиш"}
{"url": "https://www.standartnews.com/sport/sevilya-razgromi-levante-383478.html", "text": "Севиля разгроми Леванте с 5:0 в първи мач от 21-ия кръг на испанската футболна Ла Лига. Андалусийците се развихриха през второто полувреме, когато вкараха и петте гола. Висам Бен-Йедер откри резултата три минути след почивката, а след това се разписаха Андре Силва, Франко Васкес и Пабло Сарабия от дузпа. Крайното 5:0 оформи Куинси Промес, който пропусна дузпа, но при добавката реализира. Севиля се изравни с Реал Мадрид на третото място. Двата отбора имат по 36 точки, но Реал е с мач по-малко. Лидер е Барселона с 46 точки. фото ЕПА/БГНЕС", "date": "2019.01.26", "title": "Севиля разгроми Леванте"}
{"url": "https://www.standartnews.com/sport/naomi-osaka-prevze-melbrn-video-383464.html", "text": "Нова звезда се утвърждава с пълна сила на небосклона на женския тенис. Японката Наоми Осака продължава да изживява мечтата си и спечели втори пореден турнир от Големия шлем, след като постави на колене Петра Квитова на финала на Аустрелиън Оупън. Само няколко месеца, след като детронира Серина Уилямс на US Open, азиатката триумфира и в Мелбърн в невероятна битка с чехкинята, която със сигурност ще остане в аналите на надпреварата със зрелището, драмата и обратите си. Наоми Осака надделя с 2:1 сета след 7:6, 5:7, 6:4 за над два часа и половина на корта, като преодоля срив във втората част, в който изпусна три мачбола и не успя да затвори мача при 5:3 в своя полза в него. В края му дори се разплака, но се съвзе и наложи преимуществото си за втората поредна титла от Големия шлем, за да хвърли в екстаз феновете си по трибуните. Петра Квитова беше достойна съперничка и показа, че може да постига добри резултати на турнирите от Шлема и на твърди кортове. Това беше първият ѝ финал в Мелбърн, а до достигането си там не беше загубила и сет, прегазвайки опонентките си, но нямаше отговор срещу младата азиатка. ", "date": "2019.01.26", "title": "Наоми Осака превзе Мелбърн (ВИДЕО)"}
{"url": "https://www.standartnews.com/sport/barselona-kupuva-nov-kholandets-383480.html", "text": "Испанският шампион Барселона възнамерява да направи втори пореден удар на пазара с холандски футболист. Тази седмица каталунците обявиха привличането на Френки де Йонг и вече са насочват към друг ас на Аякс - Матайс де Лигт.  19-годишният централен бранител се надяват, че успехът в преговорите с де Йонг ще убеди неговия сънародник, че \"Ноу Камп\" е правилното място за развиване на наличния потенциал. Двамата холандци са близки приятели и не крият желанието си да играят заедно и занапред. \r\n\"Всеки футболист би искал да играе за Барселона в даден етап от кариерата си. Френки вече реши бъдещето си и е страхотно, че отива там. Той го заслужава. Ще видим какво ще стане с мен\", загадъчно заяви де Лигт. \r\nСилен интерес към де Лигт има също така от германския шампион Байерн Мюнхен, който има сериозни планове за подмладяване на състава си. \r\n ", "date": "2019.01.26", "title": "Барселона купува нов холандец"}
{"url": "https://www.standartnews.com/sport/grisho-se-pribra-v-khaskovo-opashka-za-snimki-s-nego-383499.html", "text": "Най-добрият български тенисист Григор Димитров се прибра в родния Хасково. От местната градска управи съобщиха, че той се е срещнал със свои привърженици. \"Григор Димитров бе днес в родния си град Хасково. Той посети параклиса под статуята Св. Богородица с Младенеца придружен от майка си. Най-добрият български тенисист с удоволствие позира за снимки със свои почитатели,\" написаха от общината в социалните мрежи. Въпреки завръщането му в родината Гришо няма намерение да участва в турнира в София в началото на февруари, защото ще играе в Ротердам по това време.", "date": "2019.01.26", "title": "Гришо се прибра в Хасково, опашка за снимки с него"}
{"url": "https://www.standartnews.com/sport/rado-yankov-otnovo-e-v-top-5-na-svetovnata-kupa-383489.html", "text": "Навръх 29-ия си рожден ден Радослав Янков зае пето място в старта за Световната купа по паралелен слалом в Москва. Единственият българин печелил Големия кристален глобус на ФИС кара перфектно в квалификацията сутринта и зае четвърто място. На осминафинала тази вечер Радо победи лидера за СК Бенямин Карл (Ав). След това обаче нелепа грешка в началото на четвъртфинала не му позволи да отстрани и Дарио Кавиезел (Швейц), който впоследствие зае второ място. Победата тази вечер е за руската звезда Андрей Соболев. За петото си място днес Янков получи 450 точки за Световната купа. В класирането за СК в паралелните дисциплини водят Невин Галмарини (Швейц) и Бенямин Карл (Ав) с по 2300 т. Радо Янков е 18-и със 796,10 т. За купата в паралелния слалом лидер е Дарио Кавиезел с 1600 т, а Янков е шести с 650 т. ", "date": "2019.01.26", "title": "Радо Янков отново е в топ 5 на Световната купа"}
{"url": "https://www.standartnews.com/sport/wind-of-change-ili-selena-gomes-v-levski-383466.html", "text": "2019 година вече стартира, а с нея и поредната порция драми във винаги ветровития Левски. \"Сините\" пак почнаха да променят и то много. Нов Управителен Съвет, нови директори, нови треньори и уж нови надежди. Но дали положението не е \"старата песен, на нов глас\". В последните няколко дни стана ясно, че Павел Колев ще е новият изпълнителен директор на \"сините\". Това е станало на заседание на Надзорния съвет, където е избран нов Управителен Съвет на клуба. На него освен назначението на Колев, се е решило в ръководството да влязат Ели Шопова и Найден Димитров. Само няколко часа по-късно стана ясно и, че един от най-успешните родни треньори в последно време Георги Дерменджиев, ще смени Славиша Стоянович. Истински \"Wind of change\" (бел. ред. \"Вятър на промяната\"), както се казва великата песен на Скорпиънс. Но така ли е наистина? Тръгнаха си Красимир Иванов и още няколко човека и дойдоха вече споменатите! А това е футболен клуб. Все пак най-важно е какво се случва на терена и по трибуните. Дори те да са в пъти по-големи професионалисти, положението на \"Герена\" няма да се оправи с магическа пръчка. А, напротив, в момента главните действащи лица, а именно футболистите със сигурност се чувстват некомфортно при положение, че това им е третият треньор за по-малко от 6-7 месеца. А отделно ще трябва да се нагаждат и към новите шефове. Така че положението вместо да е \"Wind of change\", може и да се окаже и \"Same old love\" (от англ. \"Същата стара любов\") на Селена Гомес. Тук ще е и ролята на новите собственици. Те трябва максимално бързо да спечелят доверието на футболистите и феновете. За това е важно да се отбележи! Ако Левски иска да се върне на върха, то трябва да мисли именно за играчите и привържениците! И ако през 6 месеца се почва от нулата, то със сигурност целта няма да оправдае средствата.", "date": "2019.01.26", "title": "\"Wind of change\" или Селена Гомес в Левски!"}
{"url": "https://www.standartnews.com/mneniya/donesi-mi-kofata-s-esetata-383479.html", "text": "Преди време някогашното все още бунтарско предаване „Ку-ку“, което обичаше да закача депутати с неудобни въпроси, ги питаше  . За незапознатите, метранпажът е словослагателяг, който нареждаше буквите по време на книгопечатането от Гутенбергоната епоха и оформяше текста, който някой ден може и да прочетете. Народните представители, естествено, вдигаха рамене, защото никой не знааеше какво точно е метранпаж, а  . А малцината знаещи по-стари наши колеги в журналистиката, от които аз съм се учила навремето, са казвали на новобранците  /Тоест с мерните единици при странирането, които няма как да се поберат в кофа, защото се мерят с линийка, но това навремето е било задържителната закачка към новобранеца журналист/. Човекът, който не знае, отива да търси кофата, и естествено си спечелва майтапа на всички словослагатели. Сещам се за тези спомени от почти детството си   за него, защото иска той да го обича. За онези, които не обичат да влизат в социалните мрежи, заглавието бе  “. Минути, след като новината е споделена в нета, десетки млади хора започват да пишат в сайта на медията  и така нататък с идеята, че по този начин ще се сдобият с дом в Канада. И точно за това ми е думата. Ако не знаеш специфичното понятие „метранпаж“ в онези години, това не бе толкова страшно. Ако обаче в наши дни отговориш по този начин на заглавието на новините, то може да означава само едно –  , така че ще се придържам към него/. Първо, не си прочел информацията, не си разбрал условията, но за сметка на това реагираш първосигнално на едно заглавие, което явно важи за значителна част от потребителите на информация. Есето все още е част от основната учебна програма, а неговият така наречен баща е Волтер. Но явно много хора са се разходили покрай образователната ни система.  но конкретният пример показва само едно – читателите четат заглавия и интерпретират текста, както само на тях им харесва. Повечето от тях не просто не вникват в информацията, а просто кликват върху съответния линк. И това вече е страшното. Защото никой не знае колко от хората, които са кликнали или споделили в социалните мрежи, реално са прочели онова, за което са дали своето съгласие и подкрепа. Колко от тях са разбрали и осмислили онова, което са видели. . Утре смятам да пусна призив  “. „Монография“ е по-сложна дума и сигурно по-малко хора ще я напишат без грешка, така че обещавам остров на малцината останали грамотни. А иначе, очаквам да ми донесете кофата с есетата.    ", "date": "2019.01.26", "title": "Донеси ми кофата с есетата"}
{"url": "https://www.standartnews.com/sport/samokov-s-nov-start-v-ski-skoka-pri-detsata-383493.html", "text": "Днес на ски шанцата в Самоков при чудесно зимно време и отлична организация се проведе първо издание на купа „ОТП”.  Участие взеха общо 18 деца до 9 години, момчета и момичета до 12 г. и момчета до 15 г. Победители: до 9 години - Божидар Везенков (Витоша ски), 12 г момчета - Георги Караджинов (ОуТиПи Самоков), момичета до 12 г - Анна Бандарова (ОуТиПи Самоков), момчета до 15 години - Ростислав Атанасов (ОуТиПи Самоков). Впечатление на специалистите и събралата се публика направи огромното израстване на децата за месеците от откриването на шанцата в края на октомври до сега. Много оспорвано протекоха всички възрастови групи. При момчетата до 12г. първите четирима са събрани в 1 метър. Състезанието се проведе с подкрепата на Snow and Wake Bulgaria, пицария Бонита и Франго грилл        ", "date": "2019.01.26", "title": "Самоков с нов старт в ски скока при децата"}
{"url": "https://www.standartnews.com/mneniya/zakont-za-khorata-s-uvrezhdaniya-e-plen-s-kukhi-tekstove-383484.html", "text": "-------------------------------------------------------------------- - Според мен едва ли са чак толкова. Но има няколко неща, които би могло да се направят, за да се ограничи допълнително тяхното издаване. Едното от тях е трудово-експертните лекарски комисии да минат към друга институция, а не към лечебните заведение. Но не и към НОИ, защото той плаща обезщетенията и е заинтересована страна, а най-добре към районните здравни инспекции. НОИ има начини за контрол, защото към него има отделни комисии. Другото е ТЕЛК да получат правото и финансовия ресурс да извършват всички медицински изследвания, преди да определят процента инвалидност, а не само да се позовават на документи, издадени от други медицински заведения. В тях трябва да имат правото да работят практикуващи в действителност лекари, които могат да си правят отвод при евентуален конфлект на интереси-например когато са лекували или издали епикризата на пациент, дошъл за освидетелстване. - Законът за хората с увреждания се обезсмисли като философия с последните изменения. В медиите върви една информация, но реално нещата са по-различни. Безсмислен е например начинът, по който е разписано изготвянето на индивидуалната оценка на потребностите. Аз получавам 104 лева, той получава 104 лева, други получават съответно по 87 и 52 възоснова на процента си на инвалидност. След като всичси сме групирани, за каква индивидуална оценка може да говорим. По подобен начин ще бъде прокарана тя със Закона за личната помощ, където пък ггурипе са четири. Какво е тук индивидуалното? С нетърпение чакам да видя как ще изглежда методиката, по която ще се прави тази оценка и където пак едни експерти от социалното министерство ще пишат изсмукани от пръстите неща. , тъй като сега се оказва, че те ще вземат по-мзалко пари. Вярно, в закона е записано, че когато сега получената добавка е по-малка, ще се отпуска по-голямата, и от социалното министерство отговориха на мое запитване, че това ще се случи. Но не е ясно какво ще стане, когато срокът на оценката изтече и човекът трябва да се яви отново на ТЕЛК. Допускам, че тогава ще бъде определена по-малката сума. Държавата няма капацитет да създаде работещ закон за хората с увреждания, нито пък гражданското общество. Пишат се кухи текстове, 90 на сто от тях са такива. , има дебелината на книга. При това се примитивизират и дебатите по темата за хората с увреждания. - Остава и въпросът за социалната бедност и невъзможността за интеграция на много от тези хора... - За да се оправят доста от тези неща, трябват много пари. Но и идеи как те да бъдат разпределени смислено. А не управленски решения от типа – . Проблем е също, че в службите за социално подпомагане работят  , защото заплатите им са много ниски и понякога вземат колкото тях и дори по-малко. Смятат, че едва ли не държавата дава на тези хора пари „за няма нищо“. П . Не си познават и контингента, не се обаждат да те уведомят, че в даден нормативен акт са направени такива и такива промени и ти имаш такива и такива права. Може би от казаното от мен изглежда, че мисля само за пари. Не мисля само за това разбира се, както ни обвиниха майките на деца с увреждания. Ако тогава се бяхме обединили, щяхме да постигнем много по-смислени законови промени, както и да извоюваме повече средства. - Доста от нашите закони в социалната сфера са  е. Давам Ви за пример Закона за защита от дискриминация. Той е написан на един абстрактен еврочиновнически език, но не дава реална закрила. На дискриминирания човек тя му е нужна тук и в този момент. Вместо това започва една тромава процедура, после има две съдебни инстанции и едва след 4-5 години има реално решение. При това то може да е свързано с обезщетение, например ако си бил уволнен по дискриминиращ начин, но не те възстановяват на работа. Казнат ти, че трябва да водиш трудово дело, а при него съдът може да се позове на дискриминацията, но може и да не се позове, защото тя не фигурира в Кодекса на труда. При това глобите са ниски-работодателят понякога предпочита да вземе дискриминиращото решение и си казва    ", "date": "2019.01.26", "title": "Законът за хората с увреждания е пълен с кухи текстове"}
