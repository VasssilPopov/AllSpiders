{"url": "https://standartnews.com/biznes/finansov-gigant-ss-stryaskashcha-prognoza-402250.html", "text": "Осмият по големина мениджър на средства в света - сингапурският GIC Pte, който управлява активи за 440 милиарда долара, направи поредната стряскаща прогноза за световната икономика. „В тези критични времена инвеститорите са поставени в трудно положение. Те са изправени пред нарастваща несигурност и то в среда на намаляваща възвръщаемост. Несигурността по отношение на икономическите перспективи в момента е най-висока. Освен това изглежда, че политиците имат ограничени средства, за да въздействат на икономиките.\", заяви Лим Чоу Киат, главен изпълнителен директор на Сингапур GIC Pte, цитиран от Bloomberg. \"Когато се сблъскате с несигурността, препоръчително е да имате възможност за избор\", заяви още Киат в речта си по време на годишното събитие на групата - GIC Insights. Това е вторият път, когато той вдигна \"червен флаг\" за световната икономика. Пред Bloomberg той изрази подобни опасения през март, като тогава тревогите му бе свързана с търговското напрежение между САЩ и Китай. Предупреждение за свиване на очакванията отправи и третия най-голям мениджър на активи в света. \"Инвеститорите трябва да променят очакванията си за доходността, която очакват да им носи един балансиран портфейл\", заяви Лори Хайнел, заместник главен инвестиционен директор в State Street Global Advisors. Според него лихвите могат да останат структурно ниски години напред и това прави наложително, инвеститорите да нулират очакванията си за това как трябва да изглежда възвръщаемостта на пазара. Разходите за заеми могат да паднат още по-ниско, ако се засилват опасенията от рецесия. Светът на по-ниски лихвени нива има далеч по-големи последици за класовете активи, отколкото инвеститорите залагат в момента. Големият въпрос за мениджърите на пари е как да адаптират клиентите си към нов свят, където възвръщаемостта вероятно ще бъде по-ниска.  ", "date": "2019.09.23", "title": "Финансов гигант със стряскаща прогноза"}
{"url": "https://standartnews.com/biznes/opasyavat-se-ot-efekt-tomas-kuk-vrkhu-bg-turizma-402237.html", "text": "Провалът на британския туроператор „Томас Кук“ може да засегне и българския туризъм. Това ще стане, ако повече от половината гости в даден хотел са клиенти на компанията и има неуредени плащания, каза Бранимир Миланов - председател на Българската хотелиерска и ресторантьорска асоциация. Той уточни, че хотелите сами се договарят с туроператорите. „Всеки хотел индивидуално се договаря с туроператора, с онлайн платформи, с корпоративни клиенти. В зависимост от това какъв е процентът на договореност с туроператора, разбира се в частност, да речем случаят с „Томас Кук“, съответно ще има или няма да има някакви последствия за него. Още повече, че договорите са съвсем индивидуални, възможно е някъде разплащанията да са приключили, някъде да има и възможност някой да не си е получил парите“, каза Бранимир Миланов. По-късно днес се очаква министърът на туризма Николина Ангелкова да даде брифинг във връзка с фалита на „Томас Кук“. Британският туроператор фалира, след като в последната минута се провалиха на преговорите да бъде спасен. Правителството в Лондон увери, че ще бъдат организирани полети, с които да се приберат 150-те хиляди британски туристи по целия свят, включително от български черноморски курорти. В момента „Томас Кук“ има около 600 000 клиенти, почиващи на различни места по света.", "date": "2019.09.23", "title": "Опасяват се от ефект \"Томас Кук\" върху БГ туризма"}
{"url": "https://standartnews.com/biznes/angelkova-nyama-zaksali-bg-turisti-402263.html", "text": "Нямаме информация за закъсали български туристи по света заради фалита на британския туроператор „Томас Кук”, съобщи министър Николина Ангелкова на брифинг преди малко. Тя съобщи, че утре ще има по-подробна информация, защото ще се съберат всички хотелиери и туроператори, работили за „Томас Кук” и тогава ще стане ясно колко туристи и хотели са засегнати с фалита. От петък сме постоянен контакт с главния изпълнителен директор на компанията, бяхме информирани, че събота и неделя ще бъдат критични с оглед на преговорите за спасяване на дружеството. Но, за съжаление, не е намерено положително решение и в 4.00 ч. българско време бе обявен фалитът, каза Ангелкова.  Тя благодаря на британското посолство за подкрепата и че са предприели действия за покриване на разходите на туристите. Следим ситуацията непрекъснато, за да защитим пазара на България. Предстои изключително сериозна работа. каза още министърката. По два полета днес и утре извозят от летище Бургас закъсалите туристи на обявилия фалит Томас Кук, стана ясно по-рано днес.  Фалитът на туроператора се очаква да обхване 600 000 пътници. Британските власти пуснаха и специален сайт https://thomascook.caa.co.uk, в който засегнатите могат да намерят информация.  ", "date": "2019.09.23", "title": "Ангелкова: Няма  закъсали бг туристи"}
{"url": "https://standartnews.com/kultura/aktort-mikhail-petrov-shche-nasledi-prof-vuchkov-402241.html", "text": "Популярният актьор от Народния театър Михаил Петров - доведен брат на починалия проф. Юлиан Вучков - е единственият наследник на бездетния театровед. Между двамата братя обаче съществуваше жестока и непримирима вражда. Самият професор споделяше приживе, че с \"бездарното актьорче\", както наричаше брат си, не е разменил и дума близо 35 години, припомня Лупа.бг. Юлиан и Михаил имат обща майка, но Вучков така и не приема втория й мъж, бащата на Мишо, като отдава на неговото пагубно влияние върху характера на младежа, който е с 13 години по-млад от него. Двамата поддържат контакт до смъртта на майка си. В следващите 5 години Петров звъни на брат си винаги на деня на смъртта й, като според професора единственото му желание е да го депресира. Вдига му страхотен скандал по телефона и това е краят на отношенията им. В интерес на истината Вучков само веднъж е коментирал въпроса за наследството си, при това доста лаконично: \"Що се отнася до апартамента, като му дойде времето, ако не се оженя, ще го дам на някого срещу гледане. Но двамата с Михаил дори не сме обсъждали този въпрос\", казваше Вучков. Запознати с битието на професора твърдят, че освен обширното жилище и идеалния център на София на ул. \"Христо Белчев\", той притежава спестявания на стойност между четвърт и половин милион лева. По закон всички тези средства сега се полагат на Михаил Петров. \"Брат ми никога няма да бъде звезда, защото няма творчески замах, много се самонаблюдава, а това е потискащо за публиката. Мачкал съм го с такива изказвания, но не с такива определения като \"идиот\", каквито ми приписват\", казва още Вучков за Михаил Петров.", "date": "2019.09.23", "title": "Актьорът Михаил Петров ще наследи проф. Вучков"}
{"url": "https://standartnews.com/biznes/gotvyat-fermerski-pazari-na-zhenskiya-v-sofiya-402262.html", "text": "Майстори-готвачи ще приготвят вкусни гозби, съпроводени с кулинарни дегустации – това е част от бъдещето на Женския пазар в София. За първи път тържището ще домакинства подобно събитие, което е част от дългосрочния проект „Пендара“ на фондация „Локалфууд“. Проектът цели да подпомага малки производители и търговци, желаещи да започнат свой бизнес с местни храни. Амбицията на организаторите е фермерският пазар да стане традиционен и да се провежда всяка събота на Женския. Фондация „Локалфууд“ развива проекта си „Пендара“, за да може производители и търговци да започнат собствен бизнес. Провежда програми за обучения в София, Пловдив и Варна, на които съдейства с техническата документация и регистрацията в Българската агенция по безопасност на храните. Именно административните трудности и недоверието на потребителите към фермерската продукция, са причини много хора да се отказват от подобно начинание, сподели пред Радио София управителят на фондацията Гергана Кабаиванова. Тя уточни, че на фермерския пазар ще присъстват преминали през академията на фондацията регистрирани производители, които предлагат продукция от стопанството си. Изпълнителният директор на дружеството „Пазари Възраждане“ Драгомир Димитров обясни: „Ние дълго време търсихме удачната и добра формула, по която да направим някакъв устойчив фермерски пазар на Женския пазар. Пробвахме различни варианти, които в една или друга степен не се оказаха достатъчно добре подготвени, но сега сме абсолютно убедени, че сме на правия път. Фермерският пазар \"Пендара\" ще започне на 12 октомври и ще се провежда всяка събота от месеца. Ние не искаме просто да направим фермерски пазар, а да създадем една общност от култура към храната, в която фермерският пазар да има голяма част, но да не е само и единствено това. Полза ще имат и търговците, тъй като привличането на хора, които посещават пазара, ще обогати търсенето на стоки, ще оживи зоната.“  До момента заявилите участие производители във фермерския пазар са над 40, като има възможност да бъдат осигурени и още изложбени маси. Организаторите поясниха, че ще се правят и тематични кулинарни седмици, за да се популяризират кулинарните традиции на различни региони от България. Ще се провеждат също занимални за деца, с които да се възпитат и изградят навици и култура към храната, както и обучения за млади фермери, като част от проекта „Пендара“.", "date": "2019.09.23", "title": "\"Готвят\" фермерски пазари на Женския в София"}
{"url": "https://standartnews.com/biznes/borisov-otkri-75-ya-tekhnicheski-panair-v-plovdiv-402235.html", "text": "Всички световни кредитни агенции повишават кредитния рейтинг на държавата. Уверено вървим към чакалнята на еврозоната. Ръстът на икономиката е 3,5 процента. С тези думи министър-председателят Бойко Борисов откри 75-о издание на Международния технически панаир в Пловдив. Страна партньор на панаира тази година е Русия, затова на откриването присъстваха и руският посланик Анатолий Макаров и руският заместник-министър на образованието Наталия Бочарова. Премиерът поздрави всички участници и пожела успех на форума, който дава възможност да се развиват нови партньорства в бизнеса. Министър-председателят Борисов изтъкна, че държавата прави всичко, което зависи от нея за икономическия просперитет. Премиерът акцентира специално върху необходимостта да се подкрепят иновациите и да се откриват нови работни места във високотехнологичните сектори. Премиерът присъства на откриването на руския щанд. Пред павилиона на Русия Бойко Борисов се пошегува: „Досега бях с американците, а сега с руския посланик. Да не вземем пак да ги объркаме“.", "date": "2019.09.23", "title": "Премиерът откри 75-я технически панаир в Пловдив"}
{"url": "https://www.standartnews.com/sport/uzhas-pochinaliyat-boksor-v-albaniya-se-okaza-drug-blgarin-402242.html", "text": "Борис Станчов е починалият български боксьор по време на галавечер в Албания. Първоначално информацията, която дойде от Българския професионален боксов съюз бе, че починалият е Исус Величков. Оказва се обаче че Станчов се е боксирал под самоличността на Величков и всъщност той е трагично починалият. В Youtube се появи и видео от мача на Станчов с Ардит Мурджа, в което се вижда моментът, в който като че ли българинът губи съзнание. Няма го обаче моментът, в който изглежда Мурджа нанася фаталните удари по съперника си. Справка показва, че Станчов няма опит (поне официален) на професионалния ринг, а според някои информации той и Величков са братовчеди. Самият Исус Величков написа във Facebook: \"Почивай в мир, шампионе. Винати ще те носим в сърцето си.\" Сестрата на Станчов пък написа, че според нея има нередни неща в случилото се с брат ѝ. Според нея пък треньорът на боксьора е напуснал Албания веднага след случилото се.", "date": "2019.09.23", "title": "Ужас! Починалият боксьор в Албания е друг българин"}
{"url": "https://www.standartnews.com/sport/sestrata-na-pochinaliya-boksor-ima-smnenie-che-e-bil-ubit-402244.html", "text": "Съмнения, че е станал жертва на убийство изрази сестрата на починалия в Албания български боксьор Борис Станчов. Малката му сестра е убедена, че той \"1000% е жертва на убийство\", като дава като аргумент изрязаната част от видеото, когато родният състезател се свлича на ринга.  Според нея, целият случай е щял да бъде потулен, защото семейството е ромско, но тя е категорична, че фамилията ще търси справедливост за смъртта на Борис. Ето и какво написа момичето в профила си във фейсбук:  Другата сестра на починалия боксьор - Лили, също се прощава с него с емоционална изповед, публикувайки снимка на двамата в профила си във фейсбук.", "date": "2019.09.23", "title": "Сестрата на починалия боксьор има съмнение, че е бил убит"}
{"url": "https://www.standartnews.com/sport/grisho-sreshchu-britanets-na-starta-v-kitay-402247.html", "text": "Звездата на българския тенис Григор Димитров научи името на първия си съперник по време на турнира в Ченду в Китай. Той ще се изправи във втория кръг на надпреварата срещу неудобния британец Дан Еванс.  Това стана ясно след изиграването на битката на островитянина от първия кръг, в която той срещна много трудности, преди да се справи с представителя на домакините Ян Бай. Въпреки че е едва 222-и в света, квалификантът даде сериозен отпор на англичанина, но в крайна сметка след 150 минути на корта преклони глава след 3:6, 6;4, 6:7 (4).  Така 48-ият в света Еванс хвърли много пот и усилия, за да си гарантира среща с Димитров. Интересното е, че и двамата играха с Роджър Федерер на US Open, като британецът беше размазан брутално от швейцареца, докато българинът го победи и секна мечтата му за 21-и трофей от Големия шлем.  Димитров и британеца имат само две срещи досега помежду си. Първата от тях е през вече далечната 2011 г. в Ийстбърн, където на тревната настилка първата ни ракета надделява с 2:1 сета в първия кръг (2:6, 7:6 (5), 6:4).  Вторият им сблъсък е доста по-наскоро. Той е във Вашингтон на твърда настилка през юли 2016 г. и тогава в първия кръг Еванс надделява след 6:4, 6:4. Подобна ще е настилката и в Ченду, така че задачата на Гришо няма да е никак лесна и опонентът му не е за подценяване. ", "date": "2019.09.23", "title": "Гришо срещу британец на старта в Китай"}
{"url": "https://www.standartnews.com/sport/zaryazakha-25-blgari-na-letishcheto-vv-frankfurt-402256.html", "text": "25 пасажери, пътуващи за България с редовен полет Франкфурт- София, бяха оставени от компанията Wizz Аir на летището и не отпътуваха, въпреки закупените билети. Случката е станала вчера следобяд, съобщи Times.bg . За неприятния случай и безхаберието на превозвача разказаха двукратният световният шампион по културизъм Христомир Христов и неговият приятел Давид Димов, които са сред хартисалата група българи на летище Франкфурт. “Имахме билети за редовния полет Франкфурт – София за 15:10 часа, като чакахме на опашка, за да минем през скенера още от 14 часа, разказа Димов. “Изведнъж се оказа, че затвориха два от трите скенера, започнаха да се сменят служители и обслужването само на един скенер започна да бави чакащите. Оказа се, че през пет минути има три полета и обработването през скенера ставаше много мудно.” Българите преминали през секюрити чековете около 15:20 часа, но под носа им затворили гейта. Не ги допуснали да продължат към самолета си. Така група от 25 пътуващи за София останала на летището. По думите на Димов, други 80 пасажери, които пътували отново с Wizz Аir за Киев, също останала извън своя самолет. Изумена и разгневена, българската група започнала да търси съдействие, като хората научили, че превозвачът е бил уведомен за това, че чакащите ще се обработват само на един скенер, но те не били предупредени. ” Никой не ни анонсира, че ще има забавяне, за да минем отпред на опашката преди пътниците с по-късни полети…освен това Wizz Аir няма свой офис на летището. Има само един служител за връзка, който обаче почива в неделя. Служителите на летището не проявиха никакво съчувствие и ни казаха да пишем имейли до самолетната компания!”, негодуваше Димов. Пред пътниците, чиито билети изгорели, останала алтернативата единствено да си купят нови билети за следващ полет. Оказва се, че най- рано с нискотарифния превозвач има полет утре, отново в 15,10 часа. Христомир Христов също няма обяснение за случилото се. “Всичко е много объркано, защото нашият самолет излетя чак в 15:50 часа, а нас не ни допуснаха да се качим. Чухме, че таксите, които плащат самолетите за престой на летището, са много високи и те нямат изгода да изчакват пътници. В случая обаче, ние нямаме никаква вина за това забавяне на скенерите!” Христов се връщал към България с двама свои приятели, като за щастие разполагали с пари, за да купят веднага билети за утре на същия превозвач. За Таймс. бг. те заявиха, че тепърва ще плащат и хотел, тъй като е немислимо да изкарат 24 часа на летището. “Нямам представа как е с другите хора, които останаха, всеки се спасява поединично, възможно е други да нямат възможност да си купят веднага билети”, разсъждаваше Димов. Отговорността за неприятния инцидент засега е размита между летищните власти във Франкфурт и Wizz Аir, но българите се заканват, че когато се върнат, ще си търсят правата и обезщетение от превозвача.", "date": "2019.09.23", "title": "Зарязаха 25 българи на летището във Франкфурт"}
{"url": "https://standartnews.com/sport/uzhas-pochinaliyat-boksor-v-albaniya-se-okaza-drug-blgarin-402242.html", "text": "Борис Станчов е починалият български боксьор по време на галавечер в Албания. Първоначално информацията, която дойде от Българския професионален боксов съюз бе, че починалият е Исус Величков. Оказва се обаче че Станчов се е боксирал под самоличността на Величков и всъщност той е трагично починалият. В Youtube се появи и видео от мача на Станчов с Ардит Мурджа, в което се вижда моментът, в който като че ли българинът губи съзнание. Няма го обаче моментът, в който изглежда Мурджа нанася фаталните удари по съперника си. Справка показва, че Станчов няма опит (поне официален) на професионалния ринг, а според някои информации той и Величков са братовчеди. Самият Исус Величков написа във Facebook: \"Почивай в мир, шампионе. Винати ще те носим в сърцето си.\" Сестрата на Станчов пък написа, че според нея има нередни неща в случилото се с брат ѝ. Според нея пък треньорът на боксьора е напуснал Албания веднага след случилото се.", "date": "2019.09.23", "title": "Ужас! Починалият боксьор в Албания е друг българин"}
{"url": "https://www.standartnews.com/sport/rodniyat-boksov-syuz-boris-stanchev-e-polzval-dokumentite-na-isus-402246.html", "text": "От Българския професионален боксов съюз разпространиха отворено писмо с ново уточнение по повод трагичната кончина на младия български боксьор след участие в галавечер в албанския град Шкодра. \r\nПървоначално се твърдеше, че починалият е Исус Величков, но впоследствие се разбра, че става въпрос за Борис Станчов. Това стана ясно, след като самият Величков пусна жалейка за починалия в профила си във Фейсбук, а от публикации на на близките на Станчов се разбра, че именно той е починалият български боксьор в Албания. Ето писмото без редакторска намеса: \"До всички заинтересовани страни, \r\nУважаеми господа, \"Във връзка с трагичния инцидент и последвалата смърт на български боксьор на професионално боксово събитие в Шкодра, Албания, на 21 Септември 2019 г., Български Професионален Боксов Съюз още веднъж изказва своите съболезнования на близките на боксьора.\" \"Българският състезател Исус Розев Величков е регистриран в Професионалния Боксов Съюз с номер на лиценз 58. Регистриран е с лична карта и лични данни на това лице. В това число е пътувал с документи на това лице.\" \"От няколко източника постъпи информация, че лицето участвало в събитието с трагичен край, е Борис Александров Станчев. Към момента Българският Професионален Боксов Съюз има обосновани предположения, че Борис Александров Станчев е ползвал чужди документи за получаването на професионален лиценз, с които с чужда самоличност е пътувал в чужбина и участвал нееднократно в спортни събития.\" \"Изясняват се причините и обстоятелствата относно вкарването в заблуждение на Българския Професионален Боксов Съюз и официалните органи. Веднага щом получи необходимата информация по случая, Български Професионален Боксов Съюз ще излъчи официално становище за случилото се\", беше написано в писмото, подписано от генералния секретар на организацията Евгения Петрова.", "date": "2019.09.23", "title": "Родният боксов съюз: Борис Станчев е ползвал документите на Исус"}
{"url": "https://standartnews.com/biznes/pokazvat-v-panaira-nay-dobriya-kamion-na-2019-a-402223.html", "text": "Футуристични автомивки ще бъдат представени за първи път у нас на изложбата „Ауто сити Пловдив 2019“ дни след европейската им премиера в Амстердам. Те са сред новостите на Международния технически панаир, който ще се проведе от днес до 28 септември. Единият модел автомивка, който е разработка на водеща европейска компания в бранша, е с пет дизайна. Преимущество са иновативните компоненти, като платформа за контрол през мобилни устройства, SMS разплащане, подово измиване и други. Вторият модел е на производител от САЩ. Съоръжението представлява тунел от неръждаема стомана. В него са разположени системи, направени с нови технологии и материали. Включени са много функции, което дава възможност за почистване без предварителна подготовка дори при големи обеми и висока скорост. Авангардните експонати са част от специалното бизнес издание на „Ауто сити Пловдив“. Изложбата показва и нови модели леки коли. Сред премиерите е хибридната версия на Honda CR-V. Задвижването използва два електрически агрегата, а всеки работи и като електромотор, и като генератор. От гамата на Subaru са моделите XV и Outback, като за последния е предвидена и специална 4Аdventure версия. Марката Škoda е представена с хитовите варианти Scala и Kodaiq с много екстри. Тук е и новият Ford Trucks F-MAX, който получи титлата „Международен камион на годината 2019“. Гостите на „Ауто сити“ имат възможност да разгледат още четири изложби, представящи иновации от строителството, електротехниката, електрониката, машиностроенето, роботиката, автоматизацията, дигиталните и информационните технологии, енергетиката, екологията, водния сектор и химическата промишленост. Експозициите на фирми от 34 държави са разположени в Международен панаир-Пловдив.", "date": "2019.09.23", "title": "Показват в панаира най-добрия камион на 2019-а"}
{"url": "https://standartnews.com/sport/rodniyat-boksov-syuz-boris-stanchev-e-polzval-dokumentite-na-isus-402246.html", "text": "От Българския професионален боксов съюз разпространиха отворено писмо с ново уточнение по повод трагичната кончина на младия български боксьор след участие в галавечер в албанския град Шкодра. \r\nПървоначално се твърдеше, че починалият е Исус Величков, но впоследствие се разбра, че става въпрос за Борис Станчов. Това стана ясно, след като самият Величков пусна жалейка за починалия в профила си във Фейсбук, а от публикации на на близките на Станчов се разбра, че именно той е починалият български боксьор в Албания. Ето писмото без редакторска намеса: \"До всички заинтересовани страни, \r\nУважаеми господа, \"Във връзка с трагичния инцидент и последвалата смърт на български боксьор на професионално боксово събитие в Шкодра, Албания, на 21 Септември 2019 г., Български Професионален Боксов Съюз още веднъж изказва своите съболезнования на близките на боксьора.\" \"Българският състезател Исус Розев Величков е регистриран в Професионалния Боксов Съюз с номер на лиценз 58. Регистриран е с лична карта и лични данни на това лице. В това число е пътувал с документи на това лице.\" \"От няколко източника постъпи информация, че лицето участвало в събитието с трагичен край, е Борис Александров Станчев. Към момента Българският Професионален Боксов Съюз има обосновани предположения, че Борис Александров Станчев е ползвал чужди документи за получаването на професионален лиценз, с които с чужда самоличност е пътувал в чужбина и участвал нееднократно в спортни събития.\" \"Изясняват се причините и обстоятелствата относно вкарването в заблуждение на Българския Професионален Боксов Съюз и официалните органи. Веднага щом получи необходимата информация по случая, Български Професионален Боксов Съюз ще излъчи официално становище за случилото се\", беше написано в писмото, подписано от генералния секретар на организацията Евгения Петрова.", "date": "2019.09.23", "title": "Родният боксов съюз: Борис Станчев е ползвал документите на Исус"}
{"url": "https://standartnews.com/sport/sestrata-na-pochinaliya-boksor-ima-smnenie-che-e-bil-ubit-402244.html", "text": "Съмнения, че е станал жертва на убийство изрази сестрата на починалия в Албания български боксьор Борис Станчов. Малката му сестра е убедена, че той \"1000% е жертва на убийство\", като дава като аргумент изрязаната част от видеото, когато родният състезател се свлича на ринга.  Според нея, целият случай е щял да бъде потулен, защото семейството е ромско, но тя е категорична, че фамилията ще търси справедливост за смъртта на Борис. Ето и какво написа момичето в профила си във фейсбук:  Другата сестра на починалия боксьор - Лили, също се прощава с него с емоционална изповед, публикувайки снимка на двамата в профила си във фейсбук.", "date": "2019.09.23", "title": "Сестрата на починалия боксьор има съмнение, че е бил убит"}
{"url": "https://standartnews.com/blgariya-intsidenti/mzh-zagina-zaradi-krava-na-ptya-402271.html", "text": "Баща на две деца загуби живота си при катастрофа на пътя Стара Загора - Казанлък. Инцидентът е станал в неделя вечерта малко след мъглижкото село Тулово. На този етап е известно, че на пътното платно е излязла крава. Мъжът, който е от Казанлък, е бил с мотора си. Загинал е на място, както и животното. В рамките на година това е третият подобен инцидент. През октомври 2018 г. заради необозначена каруца на пътното платно в същия участък животът си загубиха мъж и жена от Казанлък. Смъртта им предизвика вълна от протести. Изпратени бяха подписки с искания за промени в Закона за движение по пътищата. Към момента отговор няма. През февруари шофьор загина, след като се удари в мантинела с колата си в опит да избегне кон на пътя.", "date": "2019.09.23", "title": "Мъж загина заради крава на пътя"}
{"url": "https://standartnews.com/sport/grisho-sreshchu-britanets-na-starta-v-kitay-402247.html", "text": "Звездата на българския тенис Григор Димитров научи името на първия си съперник по време на турнира в Ченду в Китай. Той ще се изправи във втория кръг на надпреварата срещу неудобния британец Дан Еванс.  Това стана ясно след изиграването на битката на островитянина от първия кръг, в която той срещна много трудности, преди да се справи с представителя на домакините Ян Бай. Въпреки че е едва 222-и в света, квалификантът даде сериозен отпор на англичанина, но в крайна сметка след 150 минути на корта преклони глава след 3:6, 6;4, 6:7 (4).  Така 48-ият в света Еванс хвърли много пот и усилия, за да си гарантира среща с Димитров. Интересното е, че и двамата играха с Роджър Федерер на US Open, като британецът беше размазан брутално от швейцареца, докато българинът го победи и секна мечтата му за 21-и трофей от Големия шлем.  Димитров и британеца имат само две срещи досега помежду си. Първата от тях е през вече далечната 2011 г. в Ийстбърн, където на тревната настилка първата ни ракета надделява с 2:1 сета в първия кръг (2:6, 7:6 (5), 6:4).  Вторият им сблъсък е доста по-наскоро. Той е във Вашингтон на твърда настилка през юли 2016 г. и тогава в първия кръг Еванс надделява след 6:4, 6:4. Подобна ще е настилката и в Ченду, така че задачата на Гришо няма да е никак лесна и опонентът му не е за подценяване. ", "date": "2019.09.23", "title": "Гришо срещу британец на старта в Китай"}
{"url": "https://www.standartnews.com/sport/infarkt-e-pokosil-boksora-boris-stanchev-402257.html", "text": "Инфаркт е покосил Борис Станчeв - починалият млад български боксьор след мач в Шкодра (Албания). Това твърди Любо Иванов - братовчед на 22-годишния спортист.  Както вече стана ясно, Борис Станчeв е излязъл на ринга със самоличността на колегата си Исус Величков, като за момента не е ясна причината за подмяната. Боксьорът е участвал в мач в категория \"перо\" срещу местния представител Ардит Муря и в четвъртия рунд е припаднал. На помощ веднага са се притекли от медицинския екип, успели са да го върнат в съзнание и да го транспортират до най-близката болница. \"Той беше един от най-добрите боксьори в Нови Искър. Как здраво, право, силно момче без никакви заболявания е получил инфаркт? Това момче е братовчед ми и е много добър на ринга. Треньорът винаги го караше да губи по точки. Беше казал на треньора си, че не се чувства добре от водата, която е пил. Той му казва \"давай, ще издържиш\". След минута и половина се строполил на земята. Видеоклипът е отрязан. Ако всичко беше ОК, тренерът нямаше да избяга и да се прибере в България. Нещастник, долен продажник! Същият като шибаните албанци. И не се казва Исус Величков, а Боби Станчев\", пише Любо Иванов във \"Фейсбук\".", "date": "2019.09.23", "title": "Инфаркт е покосил боксьора Борис Станчев"}
{"url": "https://standartnews.com/sport/zaryazakha-25-blgari-na-letishcheto-vv-frankfurt-402256.html", "text": "25 пасажери, пътуващи за България с редовен полет Франкфурт- София, бяха оставени от компанията Wizz Аir на летището и не отпътуваха, въпреки закупените билети. Случката е станала вчера следобяд, съобщи Times.bg . За неприятния случай и безхаберието на превозвача разказаха двукратният световният шампион по културизъм Христомир Христов и неговият приятел Давид Димов, които са сред хартисалата група българи на летище Франкфурт. “Имахме билети за редовния полет Франкфурт – София за 15:10 часа, като чакахме на опашка, за да минем през скенера още от 14 часа, разказа Димов. “Изведнъж се оказа, че затвориха два от трите скенера, започнаха да се сменят служители и обслужването само на един скенер започна да бави чакащите. Оказа се, че през пет минути има три полета и обработването през скенера ставаше много мудно.” Българите преминали през секюрити чековете около 15:20 часа, но под носа им затворили гейта. Не ги допуснали да продължат към самолета си. Така група от 25 пътуващи за София останала на летището. По думите на Димов, други 80 пасажери, които пътували отново с Wizz Аir за Киев, също останала извън своя самолет. Изумена и разгневена, българската група започнала да търси съдействие, като хората научили, че превозвачът е бил уведомен за това, че чакащите ще се обработват само на един скенер, но те не били предупредени. ” Никой не ни анонсира, че ще има забавяне, за да минем отпред на опашката преди пътниците с по-късни полети…освен това Wizz Аir няма свой офис на летището. Има само един служител за връзка, който обаче почива в неделя. Служителите на летището не проявиха никакво съчувствие и ни казаха да пишем имейли до самолетната компания!”, негодуваше Димов. Пред пътниците, чиито билети изгорели, останала алтернативата единствено да си купят нови билети за следващ полет. Оказва се, че най- рано с нискотарифния превозвач има полет утре, отново в 15,10 часа. Христомир Христов също няма обяснение за случилото се. “Всичко е много объркано, защото нашият самолет излетя чак в 15:50 часа, а нас не ни допуснаха да се качим. Чухме, че таксите, които плащат самолетите за престой на летището, са много високи и те нямат изгода да изчакват пътници. В случая обаче, ние нямаме никаква вина за това забавяне на скенерите!” Христов се връщал към България с двама свои приятели, като за щастие разполагали с пари, за да купят веднага билети за утре на същия превозвач. За Таймс. бг. те заявиха, че тепърва ще плащат и хотел, тъй като е немислимо да изкарат 24 часа на летището. “Нямам представа как е с другите хора, които останаха, всеки се спасява поединично, възможно е други да нямат възможност да си купят веднага билети”, разсъждаваше Димов. Отговорността за неприятния инцидент засега е размита между летищните власти във Франкфурт и Wizz Аir, но българите се заканват, че когато се върнат, ще си търсят правата и обезщетение от превозвача.", "date": "2019.09.23", "title": "Зарязаха 25 българи на летището във Франкфурт"}
{"url": "https://www.standartnews.com/sport/triumf-za-klasa-vv-finala-na-a1-atletika-za-mladezhi-402274.html", "text": "Финалът на най-популярната верига състезания „А1 атлетика за младежи“ на БФЛА и водещия български телеком се проведе на 22 септември в София и завърши с генерална победа на двама атлети от клуб КЛАСА. В чудесно време на стадиона на Национална спортна академия „Васил Левски“ Яна Стоева и Боян Хаджитодоров оглавиха генералното класиране. Борбата  при момичета бе жестока, а Стоева се наложо само с 6 точки преднина над Симона Георгиева (Хеброс – Харманли) 1302 срещу 1296. Трета е друга атлетка от КЛАСА Марта Бахарова, която завърши с общ сбор от 1221. Във финалния кръг, където точките се удвояват, Стоева загуби от Георгиева с 456 срещу 422, но успя да запази преднината си от предшните турнири. Симона бе най-бърза на 60 м със 7.8, а на скок дължина също бе с най-добър резултат с 4.91. Стоева спечели на 600 м с 1:49.6, а само Ния Гергова бе по-бърза от нея с 1:45.0. Симона Георгиева записа 1:54.4, което и донесе първото място на състезанието и второ място в генералното класиране. Трета бе Евелина Иванова (Ивайло Младенов – Враца), която набра 416 точки и имаше стабилни резултатите във всичките дисциплини 8.2-4.82-1:52.3. При момчета Боян Хаджитодоров имаше конкуренция на 60 м в лицето на Павло Василев (Академик – София), като и двамата финишираха за 7.7. Боян направи своя удар на скок дължина с 5.52, а Димитър Костадинов (Добруджа – Добрич) също успя да постигне над 5 метра в скока на дължина с 5.14. Тук Павло Василев изостана с 4.58. Хаджитодоров доказа превъзходството си на 800 м с 2:23.5 – най-добър резултат пред Василев 2:24.4. Така софиянецът, който тренира при Лили Видева, набра 480 точки, а негови подгласници станаха Павлов Василев – 424 и Димитър Костадинов – 418. В генералното класиране Хаджитодоров нямаше конкуренция с 1451, а негови подгласници станаха Станислав Колев (Хеброс – Харманли) – 1206, който бе с 5 точки пред Павло Василев – 1201. Всички деца бяха наградени с подаръци от А1 от европейският и световен шампион на 200 м в зала и национален рекордьор в тази дисциплина – Николай Антонов, кметът на район Студентски Димитър Дилчев и един от най-добрите ни спринтьори при юношите Веселин Живков. Победителите в генералното класиране Боян Хаджитодоров и Яна Стоева получиха и мобилни телефони от А1.", "date": "2019.09.23", "title": "Триумф за КЛАСА във финала на \"А1 Атлетика за младежи\""}
{"url": "https://www.standartnews.com/sport/nadal-vreme-e-za-pochivka-402260.html", "text": "Рафаел Надал обяви, че ще си вземе кратка почивка от тениса след последната травма, която получи. Той има възпаление в китката, заради което пропусна последния ден на турнира Laver Cup в Женева. В него тимът на Европа победи отбора на света. \r\n \r\nРафа разкри, че от известно време се бори с тази болка и затова е решил, че най-доброто нещо за него е да се прибере при семейството си. Все още не е ясно кога Матадора ще се завърне обратно на корта. \r\n \r\n\"Вече не съм на 20 години. Имах този проблем, дойдох с него от Ню Йорк. Сега ще си почина малко, ще бъда със семейството си. Тъкмо ще имам време да отпразнувам успеха на Laver Cup, както и трофея си от US Open, защото нямах много време да му се насладя.\" \r\n \r\n\"Още след последния мач в Ню Йорк хванах самолета за Швейцария, една седмица бях като разглобен и всичко ме болеше. Сега ще имам повече време да се насладя на успехите и да оценя случилото се\", заяви Надал. \r\n \r\nПрочети още на:  \r\n ", "date": "2019.09.23", "title": "Надал: Време е за почивка"}
{"url": "https://standartnews.com/sport/triumf-za-klasa-vv-finala-na-a1-atletika-za-mladezhi-402274.html", "text": "Финалът на най-популярната верига състезания „А1 атлетика за младежи“ на БФЛА и водещия български телеком се проведе на 22 септември в София и завърши с генерална победа на двама атлети от клуб КЛАСА. В чудесно време на стадиона на Национална спортна академия „Васил Левски“ Яна Стоева и Боян Хаджитодоров оглавиха генералното класиране. Борбата  при момичета бе жестока, а Стоева се наложо само с 6 точки преднина над Симона Георгиева (Хеброс – Харманли) 1302 срещу 1296. Трета е друга атлетка от КЛАСА Марта Бахарова, която завърши с общ сбор от 1221. Във финалния кръг, където точките се удвояват, Стоева загуби от Георгиева с 456 срещу 422, но успя да запази преднината си от предшните турнири. Симона бе най-бърза на 60 м със 7.8, а на скок дължина също бе с най-добър резултат с 4.91. Стоева спечели на 600 м с 1:49.6, а само Ния Гергова бе по-бърза от нея с 1:45.0. Симона Георгиева записа 1:54.4, което и донесе първото място на състезанието и второ място в генералното класиране. Трета бе Евелина Иванова (Ивайло Младенов – Враца), която набра 416 точки и имаше стабилни резултатите във всичките дисциплини 8.2-4.82-1:52.3. При момчета Боян Хаджитодоров имаше конкуренция на 60 м в лицето на Павло Василев (Академик – София), като и двамата финишираха за 7.7. Боян направи своя удар на скок дължина с 5.52, а Димитър Костадинов (Добруджа – Добрич) също успя да постигне над 5 метра в скока на дължина с 5.14. Тук Павло Василев изостана с 4.58. Хаджитодоров доказа превъзходството си на 800 м с 2:23.5 – най-добър резултат пред Василев 2:24.4. Така софиянецът, който тренира при Лили Видева, набра 480 точки, а негови подгласници станаха Павлов Василев – 424 и Димитър Костадинов – 418. В генералното класиране Хаджитодоров нямаше конкуренция с 1451, а негови подгласници станаха Станислав Колев (Хеброс – Харманли) – 1206, който бе с 5 точки пред Павло Василев – 1201. Всички деца бяха наградени с подаръци от А1 от европейският и световен шампион на 200 м в зала и национален рекордьор в тази дисциплина – Николай Антонов, кметът на район Студентски Димитър Дилчев и един от най-добрите ни спринтьори при юношите Веселин Живков. Победителите в генералното класиране Боян Хаджитодоров и Яна Стоева получиха и мобилни телефони от А1.", "date": "2019.09.23", "title": "Триумф за КЛАСА във финала на \"А1 Атлетика за младежи\""}
{"url": "https://standartnews.com/sport/nadal-vreme-e-za-pochivka-402260.html", "text": "Рафаел Надал обяви, че ще си вземе кратка почивка от тениса след последната травма, която получи. Той има възпаление в китката, заради което пропусна последния ден на турнира Laver Cup в Женева. В него тимът на Европа победи отбора на света. \r\n \r\nРафа разкри, че от известно време се бори с тази болка и затова е решил, че най-доброто нещо за него е да се прибере при семейството си. Все още не е ясно кога Матадора ще се завърне обратно на корта. \r\n \r\n\"Вече не съм на 20 години. Имах този проблем, дойдох с него от Ню Йорк. Сега ще си почина малко, ще бъда със семейството си. Тъкмо ще имам време да отпразнувам успеха на Laver Cup, както и трофея си от US Open, защото нямах много време да му се насладя.\" \r\n \r\n\"Още след последния мач в Ню Йорк хванах самолета за Швейцария, една седмица бях като разглобен и всичко ме болеше. Сега ще имам повече време да се насладя на успехите и да оценя случилото се\", заяви Надал. \r\n \r\nПрочети още на:  \r\n ", "date": "2019.09.23", "title": "Надал: Време е за почивка"}
{"url": "https://standartnews.com/sport/infarkt-e-pokosil-boksora-boris-stanchev-402257.html", "text": "Инфаркт е покосил Борис Станчeв - починалият млад български боксьор след мач в Шкодра (Албания). Това твърди Любо Иванов - братовчед на 22-годишния спортист.  Както вече стана ясно, Борис Станчeв е излязъл на ринга със самоличността на колегата си Исус Величков, като за момента не е ясна причината за подмяната. Боксьорът е участвал в мач в категория \"перо\" срещу местния представител Ардит Муря и в четвъртия рунд е припаднал. На помощ веднага са се притекли от медицинския екип, успели са да го върнат в съзнание и да го транспортират до най-близката болница. \"Той беше един от най-добрите боксьори в Нови Искър. Как здраво, право, силно момче без никакви заболявания е получил инфаркт? Това момче е братовчед ми и е много добър на ринга. Треньорът винаги го караше да губи по точки. Беше казал на треньора си, че не се чувства добре от водата, която е пил. Той му казва \"давай, ще издържиш\". След минута и половина се строполил на земята. Видеоклипът е отрязан. Ако всичко беше ОК, тренерът нямаше да избяга и да се прибере в България. Нещастник, долен продажник! Същият като шибаните албанци. И не се казва Исус Величков, а Боби Станчев\", пише Любо Иванов във \"Фейсбук\".", "date": "2019.09.23", "title": "Инфаркт е покосил боксьора Борис Станчев"}
{"url": "https://standartnews.com/svyat/turisti-byagat-ot-bali-zaradi-nova-zabrana-402277.html", "text": "Паникьосани туристи отменят своите почивки до остров Бали поради опасения, че могат да ги арестуват, защото правят секс. Нови закони, които все още не са приети, предлагат да се забрани на неженени двойни да правят секс или да живеят заедно на острова, съобщава „Дейли Стар“. Законодателите в Индонезия предложиха за обсъждане пакет закони, свързани с моралното поведение. Те засягат и всички хора с нетрадиционна сексуална ориентация, тъй като страната не признава еднополови бракове. Като реакция на тези промени правителството на Австралия обнови туристическата си информация за свои граждани, предупреждавайки ги законовите промени, които се очаква да бъдат приети следващата седмица. Австралийците са сред най-многобройните посетители на популярния остров. Той е предпочитано място и от много европейци. Според новите закони, извънбрачният секс ще бъде забранен, както и извънбрачните отношения. Силно ще се ограничат възможностите за ползване на контрацептиви и извършване на аборт. Австралийска бизнесдама, която управлява 30 вили на остров Бали, заяви, че вече трябва да се справя с много отменени резервации. „Законът дори още не е променен и вече имам отказани резервации. Един клиент каза, че вече няма да идват в Бали, защото не са женени“, оплака се Елизабет Травърс. Тя смята, че тези закони могат да бъдат по-пагубни за туризма от тероризма и изригванията на вулкани. Според ревизирания наказателен кодекс, обиждането на религията, държавата или президента също ще се считат за нарушение не закона. Ако промените бъдат приети, това ще окаже огромно влияние върху туристическата индустрия, която е основният източник на приходи в индонезийската икономика. „Продължавах да работя по време на две бомбени нападения и няколко природни бедствия. Мисля, че ако правителството сериозно мисли да наложи тези закони, туристическият бизнес ще бъде унищожен и ще сложи край на живота на Бали такъв, какъвто го познаваме“, категорична е бизнес дамата. Андреас Харсоно, старши изследовател в “Human Rights Watch”, посочи: „Проектът за нов наказателен кодекс на Индонезия е катастрофален не само за жените и религиозните и полови малцинства, но и за всички индонезийци.", "date": "2019.09.23", "title": "Туристи  бягат от Бали заради нова забрана"}
{"url": "https://standartnews.com/svyat/stotitsi-sveshchenitsi-na-bunt-sreshchu-putin-402282.html", "text": "Стотици руски свещеници се вдигнаха на безпрецедентен протест срещу управлението на президента Владимир Путин и репресиите срещу протестиращите в Москва преди местните избори, предадоха руските агенции. 160 свещеници, дякони и монаси се подписаха под открито писмо, в което призовават Кремъл да се откаже от сегашния си курс на потъпкване на гражданските права на православните християни. Сред подписалите са духовници от Москва, Санкт Петербург, Ростов Велики, Томск, Минусинск, Велики Новгород, Нижний Новгород, Твер, Саратов, Тюмен, Иркутск, Костромска, Рязанска, Орловска области и много други. За пръв път в най-новата история на страната духовниците издигат глас и обвиняват полицията и съдебната система за разправата и несправедливите присъди, които имат за цел да сплашат гражданите. За последен път подобна инициатива с толкова голям обществен отзвук е имало през 1965 г.. Тогава свещениците Глеб Яконин и Николай Ешлиман са написали писмо до патриарх Алексей Първи по повод на гоненията, които съветските власти са организирали срещу РПЦ. Официалната църковна власт е силно изненадана от реакцията на своите свещенослужители. Новият говорител на патриарх Кирил - Владимир Легойда, обеща, че подписалите писмото няма да бъдат наказани. В момента в руското общество се води дискусия за състоянието на свещеничеството и ценностите, които Руската църква изповядва. Според наблюдатели писмото само за няколко дни е променило РПЦ.", "date": "2019.09.23", "title": "Стотици свещеници на бунт срещу Путин"}
{"url": "https://standartnews.com/svyat/amerikantsite-sa-nay-bogati-v-sveta-402275.html", "text": "Американците са най-богатата нация в света, след като взеха първото място от швейцарците, докато богатството на другите страни по света се стопява, сочи годишния доклад за Глобалното богатство. Нетните финансови авоари на хората, живеещи в САЩ, са 184 411 евро на глава от населението, в сравнение с 173 838 на глава от населението за втория в класацията – Швейцария. Данните се отнасят за 2018 година. Покачването на САЩ до челното място в списъка се дължи на силата на долара, както и на американските домакинства, които са основен двигател на средствата, като две трети от всички спестявания в индустриалните държави са в САЩ, показва проучването. Докладът показва, че спестяванията в глобален мащаб са достигнали рекордно високо ниво до повече от 2 700 милиарда евро. Това се дължи на данъчната реформа в САЩ миналата година, с което спестяванията на американските граждани са се увеличили с 46%.", "date": "2019.09.23", "title": "Американците са най-богати в света"}
{"url": "https://standartnews.com/svyat/marokanki-na-protest-zaradi-seks-402272.html", "text": "Стотици марокански жени в рядък манифест в понеделник заявиха, че са нарушили онова, което определят като \"несправедливи\" закони на страната си, наказващи извънбрачните отношения и абортите. Изявлението идва в момент, когато мароканската журналистка Хаджар Райсуни е изправена пред съда поради твърдения, че е правила извънбрачен секс и незаконно е прекратила бременност. \"Ние, гражданите на Мароко, декларираме, че сме извън закона\", заявиха жените в текста, публикуван в мароканските медии. Манифестът ще се появи във френския вестник \"Льо Монд\" във вторник. \"Ние нарушаваме несправедливите и остарели закони\", гласи текстът, който е написан в съавторство с печелилата награди френско-мароканска авторка Лейла Слимани. \"Правим секс извън брака. Страдаме, даваме възможност или сме съучастници на аборта\", декларират подписалите манифеста 490 мароканки. Член 490 от Наказателния кодекс наказва сексуалните отношения извън брака, както и абортите. Режисьорката Соня Тераб, съавтор на протеста, заяви, че подписалите са \"учители, банкери, домакини, студенти, художници и интелектуалци\". 28-годишната журналистка Хаджар Райсуни се изправи в трето изслушване по време на процеса за предполагаеми сексуални отношения извън брака и \"незаконен аборт\". Райсуни, нейното гадже на Судан, лекар, медицинска сестра и медицински секретар остават в ареста, откакто бяха задържани в края на миналия месец. Нейният лекар и двама помощници са обвинени в извършване на аборт и съучастие в аборта. Между 600 и 800 аборта се извършват всеки ден в Мароко \"на тъмно\", сочат оценките. Миналата година Мароко съди хиляди хора за извънбрачен секс, 170 души за това, че са гейове и 73 за прекратяване на бременността. В началото на 70-те години на миналия век, в подобен текст, французойките, нарекли себе си \"343 уличници\", заявиха, че са направили аборт, когато това все още беше незаконно, припомня АФП.", "date": "2019.09.23", "title": "Мароканки на протест заради секс"}
