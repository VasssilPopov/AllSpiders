{"url": "https://standartnews.com/biznes/emigrantite-sa-izpratili-731-mln-evro-u-doma-404377.html", "text": "Сумата е малко по-голяма от тази за същия период миналата година, когато възлиза на 718 милиона евро. Най-много парични средства са преведени през месец май – около 120 млн. евро. А най-слаб от гледна точка на паричните преводи е януари – едва 88,3 млн. евро.   В същото време нетният поток на преките инвестиции в България за първите седем месеца на тази година е положителен в размер на 532,7 млн. евро, показват предварителните данни на Българската народна банка (БНБ), цитирани от Pariteni.bg. Това показва, че отново основен инвеститор в страната ни са българите, работещи зад граница. Най-големи суми пристигат от Германия – почти 240 млн. евро. На второ място са САЩ с 219 млн. евро, а на трето – Испания, откъдето са дошли 141 млн. евро.", "date": "2019.10.19", "title": "Емигрантите са изпратили 731 млн. евро у дома"}
{"url": "https://standartnews.com/regionalni/3-dni-machove-v-stara-zagora-za-kupata-na-mgerb-404390.html", "text": "В Стара Загора бе дадено началото на тридневно футболно дерби, което за девети път събира непрофесионални отбори по футбол на малки вратички за Купата на МГЕРБ. Над 20 отбора влизат в спор за отличието, като срещите ще се играят на спортните игрища зад Централна поща в града. \r\n„Винаги сме разчитали на спорта, инвестирали сме време и усилия, за да бъде подобрена спортната среда в нашия град и това ще продължи, защото спортът е здраве. Радвайте се на този спортен празник – той е за вас“, каза при откриването на надпреварата водачът на листата на ГЕРБ за общински съветници Николай Диков. Много добрата игра и феърплеят са неизменна част от традиционния турнир, стана ясно още от думите на Диков. Той пожела успех и положителни емоции от играта. \r\nПартньори и този път при организирането на срещите за Купата на МГЕРБ са момчетата от „Футболна Стара Загора. От тяхно име благодарност към всички, които показват умения и ентусиазъм на зеления килим изказа и Николай Стоев. Тази година, срещите вървят паралелно и с турнир в Казанлък, чийто победители ще се включат в старозагорската надпревара. Организаторите от младежката структура на ГЕРБ под липите и този път са подготвили призове и награди за най-добрите, както и много емоции и спорт за всички любители на Цар Футбол. Финалните срещи ще се играят в неделя, като се предвижда награждаването на най-добрите на малки вратички да бъдат наградени около 18.00 часа на игрището зад Централна поща.", "date": "2019.10.19", "title": "3 дни мачове в Стара Загора за Купата на МГЕРБ"}
{"url": "https://standartnews.com/kultura/zvezdi-ot-sankt-peterburg-i-tsyurikh-peyat-v-sofiya-404373.html", "text": "Звезда от Мариинския театър ще блесне в Софийската опера на 20 октомври. Младата певица Татяна Павлова, солист в имперската трупа на Санкт Петербург, излиза в „Евгений Онегин“. Шедьовърът на Чайковски и Пушкин винаги се посреща от публиката и музикалната критика с огромно възхищение. Поради силния  интерес към руската класика, представлението отново е в афиша на театъра - уникална творба, родена от срещата между двамата гении. Постановката е на известната режисьорка Вера Петрова. За ролята на Олга от Швейцария идва Виолета Радомирска – ученичка на Александрина Милчева. Меломаните ще аплодират още Александрина Стоянова-Андреева, Весела Янева, Атанас Младенов (Евгений Онегин),  Емил Павлов (Ленски), Ангел Христов, Николай Войнов, Димитър Станчев, Калин Душков. Диригент е Жорж Димитров. Наталия Павлова е родена в Казан, където учи музика от 4-годишна. Печели първата си от многото награди на конкурс в града. През 2001-а завършва с отличие музикалното училище, а през 2006-а - Московската държавна консерватория „Чайковски“.  През 2006-а става солистка на ансамбъл „Вертоград“, през 2007-а - на камерната капела „Руска консерватория“ под ръководството на Николай Хондзински, от 2009-а – концертира с култовия ансамбъл на руската армия „Александров“. През 2013-а влиза в Мариинския театър, където пее Царица Милитриса („Приказка за цар Салтан“), Първа дама („Вълшебната флейта“), русалка („Майска нощ“), Непознатата („Писмо от непозната“), Виолета Валери („Травиата“),  Микаела („Кармен“), Мими („Бохеми“), Маргарита („Фауст“), донна Анна („Дон Жуан“).  Мецосопранът Виолета Радомирска, която е родена в София, още като дете изпълнява солови партии за детския радиохор. В 1995-а влиза в Музикалната академия, две години по-късно в Софийската опера първата си значима роля - в \"Севилският бръснар\". От 1999-а живее и работи в Цюрих.  ", "date": "2019.10.19", "title": "Звезди от Санкт Петербург и Цюрих пеят в София"}
{"url": "https://www.standartnews.com/sport/dnes-e-svatbata-na-godinata-404395.html", "text": "Звездата на испанския и световен тенис Рафаел Надал слага този следобед край на ергенския живот. Матадорът ще се ожени за дългогодишната си приятелка Мария Франциска Перейо на която галено казват Хиска. Двамата са гаджета от 14 години, но чак сега се решиха за сватбата. Надал е последния от голямата тройка в тениса в която са още Новак Джокович и Роджър Федерер, който не беше женен. Грандиозното тържество, което определено ще е Сватбата на 2019-а започва след малко в курорта Порт де Поленса на остров Майорка. \r\nНадал и Хиска са избрали имението „Ла Форталеса“ (Крепостта – от испански език), което е на полуостров и е част от община Поленсия, впечаляващо парче земя, върху което е разположена луксозна собственост, която има дори и замък от 17 век. Тя е постоянно напълно затворена за публични посещения, защото е част от наследство от културен интерес, но пък приема разточителни частни партита. Част от местните политици преди години коментираха, че тази забележителност – една от най-впетляващите на острова, се е превърнала в наследство от културен интерес за ВИП персони, заради празненствата там в последно време. Същите тези политици съжаляват, че нито едно управление през годините не е успяло да приложи закона за културното наследство на Балеарските острови, така че подобни забележителности да могат да се посещават поне четири дни в месеца в определен график. Въпреки че конкретното имение е частна собственост, част от местните политици смятат, че все пак е от обществен интерес и притежателят му трябва да работи и за него. Преговорите между местната власт и собствениците му продължават като сега една от пречките й, че за да се стигне до основния вход по суша трябва да се мине през собствеността на военните служби. \r\nСватбата на баскетболиста Руди Фернандес е едно от събитията, които се състоя през 2015 г. в имението. Преди нея политиците отбелязват и друга сватба, заради която от Крепостта са били изтреляни фойерверки. Заради тях е имало недоволство, тъй като зоната е част от Натура 2000, а по този начин е била изложена на опасност от пожари. В черния списък на местните попада дори и филм, сниман с германско финансиране през август 2013 г. Миналият юни в Крепостта се ожени футболиста на Реал Мадрид Гарет Бейл.   \r\nВ средата на 2008 г. имението „Крепостта“ се продаваше за впечатляващите 125 милиона евро като се рекламираше като „най-скъпата собственост в Испания“. Няколко години по-късно тя беше притежание на британски гражданин, който я посещаваше рядко, но после стана собственост на един от най-големите спонсори на торите във Великобритания Джеймс Лъптън. Той даже включи във фондонабиращо парти за партията посещение на замъка от 24 души за седмица, което „струваше“ 220 000 паунда. \r\nИмението има замък, построен към 1622 г., около който е изградено малко селище от шест къщи с общо 17 спални, два басейна, една хеликоптерна площадка и терасовидни паркови алеи. Площта му е 90 000 кв.м. Имението, което както стана ясно е на практика напълно недостъпно за обществото, е лесно за охрана и наблюдение. Трудно ще бъде достигнато от камери и фотографи, защото се намира на малък полуостров. Очакват се близо 500 гости, сред които, вече я потвърдено, ще е бившият крал на Испания Хуан Карлос. Списъкът с поканените също се пази в пълна тайна. Чакат се обаче Роналдо, испанския баскетболист Пол Галос, бившият селекционер на националния тим по футбол на Испания Хулен Лопетеги, както и тенисистите Фелисиано Лопес и Фернандо Вердаско, и певецът Енрике Иглесиас. Много от поканените вип персони ще се настанят в хотел Сон Брул. Очаква се всички да стигнат до Крепостта с кораб, за да не бъдат снимани от пресата. Вече се знае, че всеки от гостите е подписал контракт за конфеденциалност, а също така е предал мобилния си телефон на охраната на входа на имението \"Форталеса\", за да не се изкуши да снима. \r\n \r\nРафа и Хиска се запознават като деца в Манакор. Сестрата на тенисиста – Марибел, ги е свързала. Бързо станали приятели, а приятелството прерастнало в нещо повече през 2005 г., въпреки че само няколко души са го знаели тогава. Дискретността винаги е била водеща за двойката, която е една от най-стабилните в Испания и в спортния свят въобще. Хиска винаги се е стремяла да бъде на втори план и да оставя главната роля за Рафа. Цялото й име е Мария Франсиска Перейо – Хиска. Най-близките й я наричат Мери. Завършила е администрация и фирмено управление в местния университет. Много от поканените вип персони ще се настанят в хотел Сон Брул. Очаква се всички да стигнат до Крепостта с кораб, за да не бъдат снимани от пресата.", "date": "2019.10.19", "title": "Днес е сватбата на годината"}
{"url": "https://standartnews.com/kultura/grafa-i-lyubo-na-gosti-pri-mariya-ilieva-404363.html", "text": "Родни и международни звезди ще участват във финалния концерт от турнето „Всичко – най-доброто от Мария Илиева” на 22 октомври в НДК. Певицата подготвя изненадващи дуети и спиращи дъха изпълнения. Графа и Любо – двама от най-близките приятели на Мария, излизат с нея за емблематичните им „Крадена любов”, „Чуваш ли ме” и “Alright”. Маестро Живко Петров ще акомпанира на Мария за „Сама” – песента, която самият той написва специално за нея. От Америка за концерта долита Кейт Томпсън - едно от големите имена на световната клубна и vocal house сцена. Ще прозвучи дуетът “Truly”, спечелил приза на годишните музикални награди на БГ Радио и обявен за най-добра поп песен в Югоизточна Европа.  Сред големите изненади са юнаците от D2, с които Мария направи „С теб научих как” в подкрепа на фондация „Цветан Цанов” срещу детското насилие. Несъмнено един от най-интимните и вълнуващи моменти в зала номер едно ще бъде изпълнението на Мария Илиева с женския народен хор на Ваня Монева – майката на певицата. До Мария под прожекторите са още от най-ярките БГ имена в индустрията – Георги Янев (китара), Мартин Ташев (тромпет и вокали), Васил Вутев (барабани), Милен Кукошаров (клавишни), Волен Милчев (вокали), Евден Димитров (бас), Владислав Мичев (тромбон) и Пламен Денчев (синтезатор). А дизайнерката Вяра Лазарова вече е готова с три специално създадени визии за вечерта.  ", "date": "2019.10.19", "title": "Графа и Любо на гости при Мария Илиева"}
{"url": "https://standartnews.com/kultura/dubravka-ugreshich-doktor-khonoris-kauza-na-alma-mater-404362.html", "text": "Дубравка Угрешич  ще бъде удостоена с почетното звание „Доктор хонорис кауза” на Софийския университет „Свети Климент Охридски” на 23 октомври.  Авторката на  „Баба Яга снесла яйце” и „Форсиране на романа река” пристига у нас по покана на Алма матер и за да се срещне с читатели по повод премиерата на романа „Лисица” в Камерната зала на Младежкия театър. Модератор на събитието е Светлозар Желев с участието на преводачките Жела Георгиева и Русанка Ляпова. Обявена за най-добра книга на 2018-а  от „Пъблишърс уийкли“, „Къркъс ривюс“ и „Ню стейтсман“, „Лисица“ пленява с бликащата оригиналност и ерудиция на авторката и виртуозното преплитане на реално и въображаемо. От минните полета на Балканите, през Централна и Западна Европа, Русия и Япония, та чак до Гранд Каньон, от потънали в забвение имена на руския авангард, през Булгаков и Набоков, та чак до българска народна песен, книгата наслагва пластове география, история, литература, традиции и култура. Угрешич разсъждава за „това, как се създават разказите“ и как животът пише романи, за личностното съществуване като низ от бележки под линия. Фантазия и действителност преливат едно в друго, вплитат се автобиографични мотиви, елементи на есе, критическа статия, публицистична проза. И току отнейде надникне рижа лисица – като символ или метафора, митично същество, „тотем на писателите“. Дубравка Угрешич е родена през 1949 година в Кутина, Хърватия, в семейство на хърватин и българка. По време на етническите конфликти в бивша Югославия в началото на 90-те избира доброволното изгнаничество и интелектуална свобода и емигрира в Холандия. Завидно е умението й остро, проницателно и иронично да подлага на „дисекция“ социалния свят и човешкия манталитет. С помощта на искрящи асоциации и хрумвания тя разнищва проблемите на идентичността и имиграцията, както и нездравото, често снизходително отношение към жените писателки. Преведени на повече от 20 езика, произведенията й са удостоени с престижни отличия, сред които наградата на Берлинската академия по изкуствата „Хайнрих Ман“, Международната литературна награда „Нойщадт”, наричана още „Американската Нобелова награда за литература\", и номинация за Международната награда „Ман Букър“.", "date": "2019.10.19", "title": "Дубравка Угрешич – „Доктор хонорис кауза“ в София"}
{"url": "https://standartnews.com/svyat/buntove-v-chili-zaradi-skpiya-gradski-transport-404404.html", "text": "Извънредно положение в столицата Сантяго  обяви президентът на Чили - Себастиан, днес, след като градът с 6 млн. жители потъна в хаос насред бунтове, в които бяха запалени сгради, а метростанции изпочупени, предаде Ройтерс. Протестиращите са разгневени от скорошно повишение на цените на публичния транспорт, заради което подпалиха няколко станции на метрото, окрадоха магазини, запалиха обществен автобус, съобщиха очевидци. Консерваторът Пинера направи обръщение днес за извънредното положение, докато полиция и пожарникари се опитваха да въведат ред. Той заяви, че ще задейства специален закон за държавната сигурност, за да накаже „престъпниците“, отговорни за нанесените щети, а в същото време каза, че симпатизира на засегнатите от повишението на цените на билетчетата за градския транспорт. „Идните дни нашето правителство ще призове за диалог, за да облекчи положението на засегнатите от увеличението“, обяви още Пинера. Чили е сред най-богатите латиноамерикански нации, но жителите ѝ са и сред най-неравнопоставените. Недоволство от високите цени на живот в Сантяго доведе до призиви за мащабни реформи – от данъчната система до трудовото законодателство и пенсиите. „Енел Чили“, клон на италианската енергийна компания „Енел“, съобщи, че вандали са запалили корпоративната сграда в центъра на Сантяго. Ученици и студенти започнаха протестите, след като правителството повиши на 6 октомври от 800 на 830 песо (от 1,13 до 1,17 долара) пътуването в метрото в час пик „заради високите цени на енергията и слабото песо“. През януари цената вече бе увеличена с 20 песо (0,03 долара), уточнява АФП. Билетчето е в страната е най-скъпото в Латинска Америка. Протестите прераснаха в насилие вчера следобед и властите се принудиха да затворят всички 136 метростанции в Сантяго, които покриват над 140 км.", "date": "2019.10.19", "title": "Бунтове в Чили заради скъпия градски транспорт"}
{"url": "https://www.standartnews.com/sport/zlato-za-blgariya-na-evropeyskoto-po-shchangi-404400.html", "text": "България спечели злато на европейското първенство по вдигане на тежести за младежи до 20 г. Ангел Русев стана шампион в двубоя и грабна още два медала в кат. 55 кг – бронз в изхвърлянето и злато в изтласкването. Първенството в румънската столица е квалификация за олимпийските игри в Токио следващото лято. \r\nВ изхвърлянето българинът направи три перфектни опита: на 99, на 105 и на 107 кг, като с това си осигури бронза на 3 кг от румънеца Лука и на 4 от арменеца Мхитарян. В изтласкването Русев започна с успех от 132 кг, след това добави нови 4 кг, с които събра шампионския си двубой 243 кг. Вече осигурил си златото, в последния опит Ангел сложи още 11 кг на щангата и опита без успех да подобри световния рекорд със 147 кг. \r\nРусев е щангист № 1 на България за 2018 г., той е от русенската школа с треньори Кръстина и Радослав Атанасови. Миналата година стана европейски шампион до 17 г., а при мъжете се нареди пети на континенталното първенство и шести на световното в Ашхабад, където подобри пет световни рекорда, припомня интернет страницата на БФВТ  . \r\nСъщо при 20-годишните Надежда Мей-Нгуен се класира на еврошамипоната в Букурещ пета в кат. 49 кг с двубой 159 кг (68 и 81), а при най-леките в кат. 45 кг Стиляна Маринова остана шеста с 131 кг (58 и 73). \r\nУтре на европейското в румънската столица нямаме представители, а в понеделник на подиума излизат при 20 годишните в кат. 67 кг Валентин Генчев и европейският вицешампион за мъже от миналата година Стилян \r\nГроздев.", "date": "2019.10.19", "title": "Злато за България на европейското по щанги"}
{"url": "https://www.standartnews.com/sport/levski-se-izmchi-za-21-nad-arda-404418.html", "text": "Левски се измъчи, но победи като домакин Арда с 2:1 в мач от 13-ия кръг на efbet Лига. 26-кратните шампиони стигнаха до успеха след попадение на Тиам в 70-ата и Станислав Иванов в 80-ата мин.  Гостите стигнаха до почетен гол в последната минута чрез Пламен Крумов. Първата опасност в мача дойде в четвъртата минута. Тогава „сините“ получиха право да изпълнят пряк свободен удар на удобна позиция, но изпълнението на Нашименто мина над вратата. Последваха минути на териториално надмощие, но без сериозни опасности пред Караджов, а в средата на полувремето вратарят на гостите изби опасен удар от дистанция на Тиам. Малко по-късно Робърта нахлу на скорост в наказателното поле, но бе спрян от капитана Крумов. До края на първата част темпото спадна и не се стигна до никаква опасност пред една от двете врати. \r\n \r\nВ началото на втората част ситуацията на терена не се промени особено и Хубчев се принуди да пусне Станислав Иванов в търсене на подобряване на играта на тима. Първият удар на „Арда“ във вратата пък дойде в 53-ата минута, когато Коконов стреля опасно, но Миятович внимаваше и изби в ъглов удар. След това пък Василев пробва задна ножица, но без проблеми за вратаря. В средата на полувремето Миланов пропусна да застраши Караджов от фаул удобна позиция и стреля в стената, а след това далечен удар от близо 40 метра на Рейш бе избит над вратата от стража. \r\n \r\nТака се стигна до 70-ата минута, когато \"сините\" откриха резултата. Тиам комбинира с Робърта и халфът стреля мощно от над 25 метра. Ударът му по земя бе достатъчно силен, за да не остави шансове на Караджов - 1:0. \r\n \r\nДесет минути по-късно „Левски“ вече водеше с 2:0. Центриране на резервата Алар бе избито от Крумов, но това всъщност се превърна в отличен пас към Иванов, който без да се бави от удобна позиция прониза за втори път Караджов. В последната минута на двубоя Пламен Крумов вкара почетен гол за Арда от фаул.", "date": "2019.10.19", "title": "Левски се измъчи за 2:1 над Арда"}
{"url": "https://standartnews.com/svyat/bodzho-zagubi-britanskiyat-parlament-otlozhi-brekzit-404397.html", "text": "Британският парламент нанесе удар на премиера Борис Джонсън като отново отложи Брекзит. Депутатите приеха поправка, която предвижда отлагане на излизането от ЕС, докато цялото необходимо законодателство не бъде прието, предаде Нова тв. \r\n \r\nДокато депутатите гласуват в парламента, отвън десетки хиляди противници на Брекзит протестират в центъра на британската столица.", "date": "2019.10.19", "title": "БоДжо загуби. Британският парламент отложи Брекзит"}
{"url": "https://standartnews.com/svyat/dronove-dostavyat-produkti-vkshchi-v-amerikanski-grad-404410.html", "text": "Какво може да се достави на 22 000 жители на градчето във Вирджиния на Източния бряг? Пакети на ФедЕкс (FedEx), лекарства без рецепти на аптеките “Уолгрийнс”, бонбони и други продукти от местен магазин. “Уинг” (Wing Aviation), подразделение на холдинга “Алфабет”, от който е част “Гугъл”, стана тази седмица първата компания за доставки с дронове в САЩ в малкия град Кристиансбърг, избран за пилотния тест, предаде Франс прес. “Уинг”, който работи вече в два австралийски града и в Хелзинки, уточни в съобщени, че първите доставки са били направени в петък следобед в Кристиансбърг, \"откривайки пътя за най-съвременната услуга за доставки с дронове в страната\". Семейство си поръча чрез приложението “Уинг” лекарство, дражета срещу кашлица, парацетамол, кърпички и бутилки вода, допълва компанията. Възрастен мъж поръча подарък за съпругата си. Дроновете в бяло и жълто се товарят в местен център, наречен \"гнездо\", като служителите могат да натоварят до 1,3 килограма, а доставката е в район до 10 километра. Дроновете не кацат пред къщата на клиентите, а спускат продуктите с въженце. Много компании искат да предоставят подобни услуги, включително “Амазон”, Ю Пи Ес и “Юбър ийтс”. “Уинг” обаче получи първия лиценз от американската федерална авиационна агенция, с който се позволява на пилотите на “Уинг” да контролират няколко дрона едновременно.", "date": "2019.10.19", "title": "Дронове доставят продукти вкъщи в американски град"}
{"url": "https://www.standartnews.com/sport/peter-arts-bolkata-e-vremenna-gordostta-vechna-404379.html", "text": "Дни преди четвъртото издание на едно от най-зрелищните бойни шоута у нас Senshi, световната кикбокс легенда Петер Артс даде интервю за българските фенове на бойните спортове. Той ще бъде сред специалните гости на галавечерта на 26 октомври във Варна. Точно така, това ще е третият път, в който ще дойда в България по покана на веригата галавечери SenshiI. Сигурен съм, че и този път шоуто ще бъде страхотно и съдейки от бойната карта, очаквам много оспорвани и тежки битки на ринга. И четиримата нямат търпение да пристигнат във Варна. Това е изключитeлно сложен въпрос, защото те са страхотни бойци. Трудно ми е да отговоря кой от тях ще блесне най-много, но се надявам всички да се справят много добре на ринга. Разбира се,  да. Но няма да издавам подробности - ще видите на 26 октомври. Сигурен съм, че ще е повече от един. Всички бойци в програмата са изключително добри, очаквам много фойерверки! Болката е временна, гордостта – вечна! Нямам търпение да дойда в България, гответе се за страхотни битки!", "date": "2019.10.19", "title": "Петер Артс: Болката е временна, гордостта – вечна!"}
{"url": "https://www.standartnews.com/sport/tigra-izvede-ludogorets-do-rekord-404414.html", "text": "Ботев (Пловдив) надигра тотално шампиона и лидер в efbet Лига Лугодорец в \"Коматево\", но след куп феноменални спасявания на Пламен Илиев и липсата на късмет при още 2-3 удара загуби срещата с 1:0. Победното попадение вкара Жоржиньо още в 7-ата минута, като това бе единствената голова възможност за орлите през всичките 90 минути. Наставниците на двата отбора бяха подготвили изненади на своя противник с по-различни титулярни единайсеторки. В тази на домакините започнаха младите Димитър Тонев и Станислав Шопов, които се представиха много добре, можеха дори да се разпишат по веднъж, но Илиев спаси техните удари от десетина метра. Така Лудогорец изравни рекорд по \"сухи\" мрежи в първенството - седем. Толкова имаше и пред миналия шампионат. В класирането Лудогорец вече е със 33 и води на втория Левски със 7.", "date": "2019.10.19", "title": "Тигъра изведе Лудогорец до рекорд"}
{"url": "https://www.standartnews.com/sport/grisho-zapochva-s-kvalifikant-vv-viena-404398.html", "text": "Българската звезда в тениса Григор Димитров, ще играе срещу квалификант в I кръг на турнира по тенис за мъже в австрийската столица Виена, в зала, който е от категория АТР 500 с награден фонд 2.4 милиона евро. Димитров не е поставен в основната схема. При евентуален успех той ще играе срещу британеца Кайл Едмънд или италианеца Матео Беретини, докато на четвъртфиналите българинът може да играе с руснака Андрей Рубльов или канадеца Милош Раонич.  Фаворит в турнира и поставен под номер 1 пък е представителят на домакините Доминик Тийм, с който Димитров може да играе на полуфинал. Австриецът обаче има трудно препятствие още в първия кръг в лицето на френския уайлдкард Жо-Вилфрид Цонга. \r\nВ \"долната част\" на схемата лидер е руснакът Карен Хачанов, който ще изиграе първия си мач срещу Хуберт Хуркач. Полякът спечели първа титла в кариерата си през август на силния турнир в Уинстъм-Салем.", "date": "2019.10.19", "title": "Гришо започва с квалификант във Виена"}
{"url": "https://standartnews.com/svyat/zaev-poiska-predsrochni-izbori-404392.html", "text": "Предсрочни избори поиска премиерът на Северна Македония Зоран Заев и призова за бързото им провеждане. Това съобщи самият той по време на извънредно обръщение към нацията, предаде БГНЕС. Решението на Заев идва часове след като Франция блокира старта на предприсъединителни преговори за членството на страната в ЕС. Зоран Заев няма намерение да подава оставка. Той ще представи позицията си в неделя по време на лидерската среща при президента Стево Пендаровски. „Ние изпълнихме всичко, а ЕС не спази обещанието си. Те направиха историческа грешка. Всичко, което можехме - го направихме. Безспорен факт е, че ние сме жертва на европейска грешка. Аз съм разочарован и гневен”, подчерта премиерът Заев. „Поемам върху себе си разочарованието на гражданите. Европейският сън на македонския народ няма да бъде унищожен. Отговорно заставам пред вас и поради тази причина искам да чуя вашата позиция по отношение на провеждането на бързи предсрочни избори в най-скоро време. Вие ще решите по кой път ще вървим”, каза още Заев и добави, че „сериозността на днешния ден изисква сериозно решение”. Той призова да се продължи по европейския път, защото друго би водило към национализъм, изолация, бедност и изграждането на паметници от стиропор. „Готов съм за нов мандат за изграждането на европейска държава”, подчерта Зоран Заев и обеща да изгражда добросъседски отношения. „Не са ни нужни разправии със съседите”, добави той. Зоран Заев е министър-председател на страната от 1-ви юни 2017 година. Той подписа Договора за приятелство с България на 1-ви август същата година, а миналата година през месец юни чрез Преспанския договор сложи край на дългогодишния спор за името на страната между властите в Скопие и Атина и така отвори пътя за евроатлантическата интеграция на страната.  ", "date": "2019.10.19", "title": "Заев поиска предсрочни избори"}
{"url": "https://standartnews.com/svyat/mzh-izskacha-pred-vlak-zaradi-zhena-si-404409.html", "text": "Мъж е попречил на пътнически влак да потегли, тъй като съпругата му още не се била появила, предаде ДПА. Това се е случило в западния германски град Есен \r\n \r\nВлакът се намирал на гарата, готов за потегляне, когато 34-годишният мъж, чието име не се споменава, помолил машиниста да изчака закъснялата му съпруга. \r\n \r\nСлед като машинистът отказал да изпълни молбата му, съпругът застанал на железопътната линия пред влака, осуетявайки тръгването му. \r\n \r\nВ крайна сметка жена му се появила и двамата отпътували с влака. \r\n \r\nФедералната полиция обаче очаквала двойката на следващата спирка. Мъжът е задържан и подведен под отговорност за възпрепятстване на обществени услуги.", "date": "2019.10.19", "title": "Мъж изскача пред влак заради жена си"}
{"url": "https://standartnews.com/sport/peter-arts-bolkata-e-vremenna-gordostta-vechna-404379.html", "text": "Дни преди четвъртото издание на едно от най-зрелищните бойни шоута у нас Senshi, световната кикбокс легенда Петер Артс даде интервю за българските фенове на бойните спортове. Той ще бъде сред специалните гости на галавечерта на 26 октомври във Варна. Точно така, това ще е третият път, в който ще дойда в България по покана на веригата галавечери SenshiI. Сигурен съм, че и този път шоуто ще бъде страхотно и съдейки от бойната карта, очаквам много оспорвани и тежки битки на ринга. И четиримата нямат търпение да пристигнат във Варна. Това е изключитeлно сложен въпрос, защото те са страхотни бойци. Трудно ми е да отговоря кой от тях ще блесне най-много, но се надявам всички да се справят много добре на ринга. Разбира се,  да. Но няма да издавам подробности - ще видите на 26 октомври. Сигурен съм, че ще е повече от един. Всички бойци в програмата са изключително добри, очаквам много фойерверки! Болката е временна, гордостта – вечна! Нямам търпение да дойда в България, гответе се за страхотни битки!", "date": "2019.10.19", "title": "Петер Артс: Болката е временна, гордостта – вечна!"}
{"url": "https://standartnews.com/sport/grisho-zapochva-s-kvalifikant-vv-viena-404398.html", "text": "Българската звезда в тениса Григор Димитров, ще играе срещу квалификант в I кръг на турнира по тенис за мъже в австрийската столица Виена, в зала, който е от категория АТР 500 с награден фонд 2.4 милиона евро. Димитров не е поставен в основната схема. При евентуален успех той ще играе срещу британеца Кайл Едмънд или италианеца Матео Беретини, докато на четвъртфиналите българинът може да играе с руснака Андрей Рубльов или канадеца Милош Раонич.  Фаворит в турнира и поставен под номер 1 пък е представителят на домакините Доминик Тийм, с който Димитров може да играе на полуфинал. Австриецът обаче има трудно препятствие още в първия кръг в лицето на френския уайлдкард Жо-Вилфрид Цонга. \r\nВ \"долната част\" на схемата лидер е руснакът Карен Хачанов, който ще изиграе първия си мач срещу Хуберт Хуркач. Полякът спечели първа титла в кариерата си през август на силния турнир в Уинстъм-Салем.", "date": "2019.10.19", "title": "Гришо започва с квалификант във Виена"}
{"url": "https://standartnews.com/sport/dnes-e-svatbata-na-godinata-404395.html", "text": "Звездата на испанския и световен тенис Рафаел Надал слага този следобед край на ергенския живот. Матадорът ще се ожени за дългогодишната си приятелка Мария Франциска Перейо на която галено казват Хиска. Двамата са гаджета от 14 години, но чак сега се решиха за сватбата. Надал е последния от голямата тройка в тениса в която са още Новак Джокович и Роджър Федерер, който не беше женен. Грандиозното тържество, което определено ще е Сватбата на 2019-а започва след малко в курорта Порт де Поленса на остров Майорка. \r\nНадал и Хиска са избрали имението „Ла Форталеса“ (Крепостта – от испански език), което е на полуостров и е част от община Поленсия, впечаляващо парче земя, върху което е разположена луксозна собственост, която има дори и замък от 17 век. Тя е постоянно напълно затворена за публични посещения, защото е част от наследство от културен интерес, но пък приема разточителни частни партита. Част от местните политици преди години коментираха, че тази забележителност – една от най-впетляващите на острова, се е превърнала в наследство от културен интерес за ВИП персони, заради празненствата там в последно време. Същите тези политици съжаляват, че нито едно управление през годините не е успяло да приложи закона за културното наследство на Балеарските острови, така че подобни забележителности да могат да се посещават поне четири дни в месеца в определен график. Въпреки че конкретното имение е частна собственост, част от местните политици смятат, че все пак е от обществен интерес и притежателят му трябва да работи и за него. Преговорите между местната власт и собствениците му продължават като сега една от пречките й, че за да се стигне до основния вход по суша трябва да се мине през собствеността на военните служби. \r\nСватбата на баскетболиста Руди Фернандес е едно от събитията, които се състоя през 2015 г. в имението. Преди нея политиците отбелязват и друга сватба, заради която от Крепостта са били изтреляни фойерверки. Заради тях е имало недоволство, тъй като зоната е част от Натура 2000, а по този начин е била изложена на опасност от пожари. В черния списък на местните попада дори и филм, сниман с германско финансиране през август 2013 г. Миналият юни в Крепостта се ожени футболиста на Реал Мадрид Гарет Бейл.   \r\nВ средата на 2008 г. имението „Крепостта“ се продаваше за впечатляващите 125 милиона евро като се рекламираше като „най-скъпата собственост в Испания“. Няколко години по-късно тя беше притежание на британски гражданин, който я посещаваше рядко, но после стана собственост на един от най-големите спонсори на торите във Великобритания Джеймс Лъптън. Той даже включи във фондонабиращо парти за партията посещение на замъка от 24 души за седмица, което „струваше“ 220 000 паунда. \r\nИмението има замък, построен към 1622 г., около който е изградено малко селище от шест къщи с общо 17 спални, два басейна, една хеликоптерна площадка и терасовидни паркови алеи. Площта му е 90 000 кв.м. Имението, което както стана ясно е на практика напълно недостъпно за обществото, е лесно за охрана и наблюдение. Трудно ще бъде достигнато от камери и фотографи, защото се намира на малък полуостров. Очакват се близо 500 гости, сред които, вече я потвърдено, ще е бившият крал на Испания Хуан Карлос. Списъкът с поканените също се пази в пълна тайна. Чакат се обаче Роналдо, испанския баскетболист Пол Галос, бившият селекционер на националния тим по футбол на Испания Хулен Лопетеги, както и тенисистите Фелисиано Лопес и Фернандо Вердаско, и певецът Енрике Иглесиас. Много от поканените вип персони ще се настанят в хотел Сон Брул. Очаква се всички да стигнат до Крепостта с кораб, за да не бъдат снимани от пресата. Вече се знае, че всеки от гостите е подписал контракт за конфеденциалност, а също така е предал мобилния си телефон на охраната на входа на имението \"Форталеса\", за да не се изкуши да снима. \r\n \r\nРафа и Хиска се запознават като деца в Манакор. Сестрата на тенисиста – Марибел, ги е свързала. Бързо станали приятели, а приятелството прерастнало в нещо повече през 2005 г., въпреки че само няколко души са го знаели тогава. Дискретността винаги е била водеща за двойката, която е една от най-стабилните в Испания и в спортния свят въобще. Хиска винаги се е стремяла да бъде на втори план и да оставя главната роля за Рафа. Цялото й име е Мария Франсиска Перейо – Хиска. Най-близките й я наричат Мери. Завършила е администрация и фирмено управление в местния университет. Много от поканените вип персони ще се настанят в хотел Сон Брул. Очаква се всички да стигнат до Крепостта с кораб, за да не бъдат снимани от пресата.", "date": "2019.10.19", "title": "Днес е сватбата на годината"}
{"url": "https://standartnews.com/sport/zlato-za-blgariya-na-evropeyskoto-po-shchangi-404400.html", "text": "България спечели злато на европейското първенство по вдигане на тежести за младежи до 20 г. Ангел Русев стана шампион в двубоя и грабна още два медала в кат. 55 кг – бронз в изхвърлянето и злато в изтласкването. Първенството в румънската столица е квалификация за олимпийските игри в Токио следващото лято. \r\nВ изхвърлянето българинът направи три перфектни опита: на 99, на 105 и на 107 кг, като с това си осигури бронза на 3 кг от румънеца Лука и на 4 от арменеца Мхитарян. В изтласкването Русев започна с успех от 132 кг, след това добави нови 4 кг, с които събра шампионския си двубой 243 кг. Вече осигурил си златото, в последния опит Ангел сложи още 11 кг на щангата и опита без успех да подобри световния рекорд със 147 кг. \r\nРусев е щангист № 1 на България за 2018 г., той е от русенската школа с треньори Кръстина и Радослав Атанасови. Миналата година стана европейски шампион до 17 г., а при мъжете се нареди пети на континенталното първенство и шести на световното в Ашхабад, където подобри пет световни рекорда, припомня интернет страницата на БФВТ  . \r\nСъщо при 20-годишните Надежда Мей-Нгуен се класира на еврошамипоната в Букурещ пета в кат. 49 кг с двубой 159 кг (68 и 81), а при най-леките в кат. 45 кг Стиляна Маринова остана шеста с 131 кг (58 и 73). \r\nУтре на европейското в румънската столица нямаме представители, а в понеделник на подиума излизат при 20 годишните в кат. 67 кг Валентин Генчев и европейският вицешампион за мъже от миналата година Стилян \r\nГроздев.", "date": "2019.10.19", "title": "Злато за България на европейското по щанги"}
{"url": "https://standartnews.com/sport/levski-se-izmchi-za-21-nad-arda-404418.html", "text": "Левски се измъчи, но победи като домакин Арда с 2:1 в мач от 13-ия кръг на efbet Лига. 26-кратните шампиони стигнаха до успеха след попадение на Тиам в 70-ата и Станислав Иванов в 80-ата мин.  Гостите стигнаха до почетен гол в последната минута чрез Пламен Крумов. Първата опасност в мача дойде в четвъртата минута. Тогава „сините“ получиха право да изпълнят пряк свободен удар на удобна позиция, но изпълнението на Нашименто мина над вратата. Последваха минути на териториално надмощие, но без сериозни опасности пред Караджов, а в средата на полувремето вратарят на гостите изби опасен удар от дистанция на Тиам. Малко по-късно Робърта нахлу на скорост в наказателното поле, но бе спрян от капитана Крумов. До края на първата част темпото спадна и не се стигна до никаква опасност пред една от двете врати. \r\n \r\nВ началото на втората част ситуацията на терена не се промени особено и Хубчев се принуди да пусне Станислав Иванов в търсене на подобряване на играта на тима. Първият удар на „Арда“ във вратата пък дойде в 53-ата минута, когато Коконов стреля опасно, но Миятович внимаваше и изби в ъглов удар. След това пък Василев пробва задна ножица, но без проблеми за вратаря. В средата на полувремето Миланов пропусна да застраши Караджов от фаул удобна позиция и стреля в стената, а след това далечен удар от близо 40 метра на Рейш бе избит над вратата от стража. \r\n \r\nТака се стигна до 70-ата минута, когато \"сините\" откриха резултата. Тиам комбинира с Робърта и халфът стреля мощно от над 25 метра. Ударът му по земя бе достатъчно силен, за да не остави шансове на Караджов - 1:0. \r\n \r\nДесет минути по-късно „Левски“ вече водеше с 2:0. Центриране на резервата Алар бе избито от Крумов, но това всъщност се превърна в отличен пас към Иванов, който без да се бави от удобна позиция прониза за втори път Караджов. В последната минута на двубоя Пламен Крумов вкара почетен гол за Арда от фаул.", "date": "2019.10.19", "title": "Левски се измъчи за 2:1 над Арда"}
{"url": "https://standartnews.com/sport/tigra-izvede-ludogorets-do-rekord-404414.html", "text": "Ботев (Пловдив) надигра тотално шампиона и лидер в efbet Лига Лугодорец в \"Коматево\", но след куп феноменални спасявания на Пламен Илиев и липсата на късмет при още 2-3 удара загуби срещата с 1:0. Победното попадение вкара Жоржиньо още в 7-ата минута, като това бе единствената голова възможност за орлите през всичките 90 минути. Наставниците на двата отбора бяха подготвили изненади на своя противник с по-различни титулярни единайсеторки. В тази на домакините започнаха младите Димитър Тонев и Станислав Шопов, които се представиха много добре, можеха дори да се разпишат по веднъж, но Илиев спаси техните удари от десетина метра. Така Лудогорец изравни рекорд по \"сухи\" мрежи в първенството - седем. Толкова имаше и пред миналия шампионат. В класирането Лудогорец вече е със 33 и води на втория Левски със 7.", "date": "2019.10.19", "title": "Тигъра изведе Лудогорец до рекорд"}
{"url": "https://standartnews.com/svyat/ognove-i-krv-v-kataluniya-snimki-404393.html", "text": "182 души бяха ранени при снощните сблъсъци в Каталуния. Насилието по време на протестите в Барселона прерасна в хаос, при който пострадаха 152-ма души, а общо броят на ранените при сблъсъците в цяла Каталуния е 182, предаде Франс прес. Задържаните в областта са 83-ма, съобщи министерството на вътрешните работи. \r\n \r\nТази сутрин миризма на изгоряло още се стелеше в центъра на Барселона близо до площад \"Уркинаона\", където продължава почистването на множеството парчета от изпочупени при снощните сблъсъци предмети, камъни, счупени стъкла и гилзи от гумени патрони. Десетки павета са изтръгнати от тротоарите. В самия център на града радикални привърженици на сепаратистите влязоха в сблъсък със силите на реда, хвърляйки камъни и метални предмети. Полицията отвърна с гумени куршуми и сълзотворен газ, предаде Дарик радио. \r\nОгньове и кръв белязаха петия ден от мобилизацията срещу тежките съдебни присъди за лидерите на сепаратистите заради ролята им опита за отделяне на областта през октомври 2017 година. От понеделник до вчера всяка вечер Барселона става сцена на ожесточени сблъсъци. Множество огньове бяха запалени в петък вечерта. Преди вчерашните изблици на насилие над 500 000 души демонстрираха мирно в Барселона след общата стачка през деня. Барикади и контейнери горяха през изминалата нощ по улиците на Барселона. Хилядите протестиращи  хвърляха камъни и запалителни бутилки срещу полицията. Според националната телевизия на Испания само в Барселона вчера на улиците са излезли половин милион души на \"Марш за свобода\". С настъпването на нощта на преден план излязоха маскирани ултраси, които чупиха, палиха и замеряха с коктейли Молотов, камъни и боя силите на реда. Според мадридския \"Ел Паис\" хиляди младежи са участвали в нощните битки срещу полицията, които се отличавали с особена ожесточеност и продължителност. Накрая каталунската полиция водни оръдия срещу протестиращите.  ", "date": "2019.10.19", "title": "Огньове и кръв в Каталуния /СНИМКИ/"}
{"url": "https://standartnews.com/svyat/zvntsi-toyagi-i-tantsi-v-london-sreshchu-brekzit-404394.html", "text": "Протести срещу Брекзит със звънци, тояги и танци започнаха в Лондон, докато Камарата  на общините се е събрала на първото си заседание от 37 години насам. Темата е Брекзит. Депутатите обсъждат новото споразумение на премиера Борис Джонсън с ЕС, за което в петък букмейкърите на Острова обявиха, че залозите на са в полза на БоДжо. Десетки хиляди протестиращи са изпълнили улиците на Лондон. Мнозина от хората са със сини барети с жълти звезди, символизиращи знамето на ЕС. Те пристигнаха масово с метрото и автобусите на площада пред парламента, съобщи Нова тв. На една от улиците група протестиращи с вързани на краката звънчета и с тояги изпълниха традиционен английски танц. Британският парламент започна тази сутрин извънредното си заседание, посветено изцяло на споразумението за излизане на Обединеното кралство от ЕС. Депутатите ще гласуват по сделката за Брекзит, сключена в четвъртък от Лондон и Брюксел. Очаква се вотът да бъде много оспорван. Премиерът ще се опита да убеди законодателите да подкрепят споразумението, но Северноирландската демократична юнионистка партия, която беше силен съюзник на консерваторите, и опозицията в лицето на Лейбъристите, заяви, че ще гласува срещу сделката. Според министъра за Брекзит Стивън Баркли гласуването ще е „на нож“, но беше категоричен, че кабинетът е изслушал опасенията на всички депутати от всички политически партии.", "date": "2019.10.19", "title": "Звънци, тояги и танци в Лондон срещу Брекзит"}
