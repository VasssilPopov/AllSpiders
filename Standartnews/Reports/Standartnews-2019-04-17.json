{"url": "https://standartnews.com/svyat/vanga-predskazala-pozhara-v-notr-dam-389825.html", "text": "Баба Ванга е предсказала пожара в \"Нотр Дам\" В една от най-важните точки на Европа през 2019 година ще има голям пожар, казала приживе пророчицата, пише 24rodopi.com, позовавайки се на водещ материал авторитетната турска медия „Сабах“ като припомня най-важните й предсказания. Пожарът, който избухна в понеделник вечерта, успя да унищожи голяма част от катедралата „Нотр Дам”, повече от 10 часа стотици пожарникари се бориха с огнения ад.  Междувременно Руската православна църква обяви, че пожарът в \"Нотр Дам\" е страшна поличба, която тепърва ще се разбулва. Унищожаване по непредпазливост чрез пожар - това е насоката на разследването на регионалната дирекция на полицията. Парижката прокуратура изключва умишлено престъпление към този момент.  ", "date": "2019.04.16", "title": "Ванга предсказала пожара в Нотр Дам"}
{"url": "https://standartnews.com/kultura/vlado-penev-lyubovta-nyama-vzrast-389787.html", "text": "„Любовта няма възраст - тя е за всички и винаги носи чар. Когато си млад,  може да пропуснеш възможности за любов от разсеяност, амбиции или претенции, но вече зрял, цениш всеки миг, всяка секунда, всеки жест и детайл. Воден си от желанието да го изживееш пълноценно и до край”, каза Владо Пенев по Нова в началото на поредната седмица от „Откраднат живот“. И добави, че се надява на положителна развръзка в сантименталната история между д-р Кръстева и професор Цонев. Прочутият  актьор на 16 април излиза на голямата сцена в Народния театър за премиерата на „Братя Кармазови“. Той е Фьодор – олицетворение на Злото. „Някой ме попита: „Защо Достоевски, защо сега?“ За всички неща, които засягат фундамента на съществуването на човека, винаги трябва да се говори. Винаги трябва да се говори за любовта, за смисъла на живота, за вярата. За това какво е грешно и какво е праведно, какво е красиво и какво е грозно. Затова нашето представление е за съвременния човек – всяка класика трябва да се разглежда в контекста на тук и сега”, убеден е Владо Пенев. За него постановката е много специална, защото днес рядко се работи с толкова високи текстове - образец за гениалността в човечеството. „Когато се докосваш и изследваш подобно произведение, то ти дава предимство и осмисля собствения ти живот. Надявам се хората, които дойдат да го гледат, по същия начин да преосмислят и да почувстват нещо добро”, казва Владо Пенев. Според него възраждането на театъра в България се дължи на съвременните технологии и желанието на хората да бъдат свидетели на „живото изкуство”.", "date": "2019.04.16", "title": "Владо Пенев: Любовта няма възраст"}
{"url": "https://standartnews.com/kultura/igra-na-tronove-dade-rekorden-reyting-na-hbo-389790.html", "text": "Рекордните 17,4 милиона американци са изгледали в неделната вече началото на края на сериала \"Игра на тронове\" по телевизия HBO, показват резултати от проучване на агенция Nielsen, съобщава \"Уолстрийт джърнъл\". Шоуто, което влезе тази седмица в осмия си и последен сезон, е най-популярното в историята на HBO, надминавайки по гледаемост мафиотската драма “Семейство Сопрано”. Бройката вероятно ще нарасне значително с оглед на гледането на първия епизод от осмия сезон през цифровите видеорекордери и по заявка, както и посредством онлайн платформите на HBO. Последният седми сезон на \"Игра на тронове\" беше гледан средно от 38,2 милиона зрители посредством всичките възможни платформи. Данните на агенция Nielsen за 17,4 милиона зрители на началния епизод от края на сагата включват видеостриминга през платформите HBO Go и HBO Now. Според резултатите гледанията през платформата HBO Now е скочила с 97% в сравнение с премиерата на седмия сезон на мега сериала. Въпреки силната гледаемост, акциите на AT&T Inc., която притежава HBO, приключиха търговията в понеделник с понижение от 0,56%. Компанията-собственик на HBO планира да заснеме поредица от предистории  на \"Игра на тронове\".", "date": "2019.04.16", "title": "\"Игра на тронове\" даде рекорден рейтинг на HBO"}
{"url": "https://standartnews.com/kultura/rekorden-broy-zriteli-za-igra-na-tronove-389773.html", "text": "Рекордните 17,4 милиона зрители се включиха за премиерата на последния осми сезон на „Игра на тронове“, който се излъчи в неделя. Повечето гледания са били от САЩ – 11,8 милиона, които са се насладили на сериала директно от телевизора. Епизодът е бил и най-коментираният в социалните мрежи за цялата история на фентъзи сагата - само в Туитър е имало над 5 милиона публикации по темата. Подобен успех пожъна и миналият седми сезон на „Играта“ през 2017 година. Тогава премиерният епизод събра 16,1 милиона зрители, а финалният – 16,9, което също бе рекорд.", "date": "2019.04.16", "title": "Рекорден брой зрители за „Игра на тронове“"}
{"url": "https://standartnews.com/svyat/moskva-shche-vrchva-pasporti-na-khora-ot-iztochna-ukrayna-389784.html", "text": "Руските власти са разработили план, според който ще предоставят гражданство по облекчена процедура на жителите на самопровъзгласилите се Донецка и Луганска народна република (ДНР и ЛНР) в Източна Украйна. Това може да стане с указ на президента Владимир Путин, информират източници на вестниците \"Комерсант\" и \"РБК\". Путин може да подпише такъв указ веднага след втория тур на украинските президентски избори в неделя, потвърждава пред \"Комерсант\" Леонид Калашников, оглавяващ комисията по въпросите на ОНД в Държавната дума. Очаква се желаещите жители на ДНР и ЛНР да получават занапред руски паспорти без задължителните по принцип изпити и без спазване на изискването да са живели в Русия над пет години, посочва \"РБК\". Според източник, близък до ръководството на ДНР, за смяна на гражданството по този указ човек ще трябва главно да покаже паспорт на една от двете \"републики\" и да предаде украинския си паспорт. В регионите на Руската федерация, граничещи с ДНР и ЛНР, е \"подготвена цялата инфраструктура за приемане на (нови) граждани\", отбелязва \"Комерсант\", цитиран от БиБиСи. Законови поправки, приети през март, упълномощиха президента на Русия да определя кой има право да получи руско гражданство по опростена процедура. Същия месец Александър Ходаковски, бивш секретар на съвета за сигурност на ДНР, съобщи за подготвяното издаване на руски паспорти на хората от двете сепаратистки републики. Наред с бившия \"министър на отбраната\" на ДНР Игор Стрелков (Гиркин) той поясни, че при изостряне на военния конфликт в Украйна това ще позволи на Русия \"да заяви, че е необходимо да изпълни дълга си - да защити своите граждани\". През 2017 г. Владимир Путин подписа указ, с който Русия призна документите, издавани в самопровъзгласилите се републики в Донбас. \"Целта е да бъдат защитени правата на човека и гражданина\", пише в текста. Според местните власти постоянното население на ДНР наброява 2,28 милиона души, а оценки сочат, че в ЛНР живеят 1,45 милиона. Двете формирования не са признати от нито една страна, членуваща в ООН. Сценарият за руска паспортизация на ЛНР и ДНР е част от пазарлъка между Москва и Киев за бъдещето на Донбас, коментира източник на \"РБК\", близък до Кремъл. Тази стъпка може да затвори хипотетичния прозорец от възможности за преговори при евентуална смяна на властта в Киев, но Русия не бива да пренебрегва надеждите на хората в двете републики, изтъква източник, близък до руската дипломация. Раздаване на руски паспорти в ДНР и ЛНР веднага след изборите в Украйна ще означава, че Москва не гледа сериозно на перспективата за конструктивни преговори с настоящия фаворит Володимир Зеленски, ако той застане начело на Украйна, смята московският политолог Андрей Колесников. Става дума за \"съзнателно враждебни действия и стратегическо предизвикателство за Зеленски, в чиято програма бе споменато за мир в Донбас\", казва експертът. Сред рисковете при такъв сценарий той посочва и евентуални нови санкции на Запада срещу Русия.", "date": "2019.04.16", "title": "Москва ще дава паспорти на хора от Източна Украйна"}
{"url": "https://standartnews.com/svyat/kak-turtsite-iznervikha-putin-za-tsenata-na-gaza-389808.html", "text": "        \r\n--------------- Срещата между Путин и Ердоган на 8 април трябваше да бъде ключова за бъдещето на газовите проекти, коментираха експерти.  \r\nЦелта на Ердоган е била да договори отстъпки в цената на синьото гориво.  За третата си поредна визита в Москва през тази година турският лидер закъсня с един час. Когато двамата президенти най-накрая се събраха в Кремъл, Владимир Путин тихо, но в същото време изключително красноречиво и с голямо удоволствие поздрави Реджеп Тайип Ердоган на турски. И руският президент беше много по-доволен от ефекта, който произвеждаше, от турския, пише Андрей Колесников от \"Комерсант\". „Преди всичко искам да засегна „Турски поток“, казал турският президент в самото начало на разговорите. \"Трябва да завършим изграждането на приемащия терминал на черноморското крайбрежие на Турция така, че \"Турски поток\", както беше договорено, да бъде пуснат в експлоатация преди края на 2019-а\", отговорил руският му колега, цитира думите му РИА Новости. Президентът е отбелязал това по време на заседанието на турско-руския Съвет за сътрудничество на най-високо ниво в Москва.   \r\nЕрдоган заявил, че сухопътната част на \"Турски поток\" ще бъде построена преди края на годината. И обещал  \"Турция и Русия търсят нови възможности за достигане на  , казал Ердоган, цитиран от ТАСС.  \r\nТой дори отбелязал, че Анкара няма да разглежда руските компании като чужди, а ще се отнася към тях като към родни инвеститори. \"Ще им осигурим всички възможни улеснения\", обещал Ердоган.  По време на срещата в тесен кръг между двамата президенти при репортерите дошъл шефът на Руския фонд за директни инвестиции Кирил Дмитриев, който съобщил, че скоро започва работа нов руско-турски инвестиционен фонд на стойност 900 млн. евро. “Може да изглежда странно, но много турски компании сериозно обсъждат възможността за инвестиции в руския туризъм\", разкрил Дмитриев.  Срещата с бизнесмени продължила над час и половина, вместо планираните 40 минути. От руска страна са говорили министърът на икономическото развитие Максим Орешкин, ръководителят на \"Фосагро\" Андрей Гурьев, генералният директор на управляващото дружество \"Металоинвест\" Андрей Варичев и ръководителят на \"Росатом\" Алексей Лихачов. Същият брой оратори е бил планиран и от турската страна. . А Владимир Путин започнал да отговаря в детайли и, може би защото видял във всичко това провокация, започнал да говори остро и дори по-грубо, разказва репортерът на \"Комерсант\". \"Това е пазар, на който съществуват международни стандарти и по никакъв начин няма да бъде възможно да се правят отстъпки за всички. Защото всеки, без изключение, настоява за отстъпки\", казал руският лидер. След отговора на Путин турският президент решил да даде възможност на всички присъстващи турски бизнесмени – около 20 – „да се изкажат с възпитателна цел“. Според \"Комерсант\" това било някаква форма на наказание за неотстъпчивостта за отстъпки. Един след друг турските бизнесмени разказвали, че правят всеки ден невъзможното на руския пазар, оплаквали се от трудните условия за бизнес в Русия. И от всичко това трябвало да стане ясно, че отстъпките за газ са нужни като въздуха и водата, за да се компенсират тежките морални и материални загуби на турския бизнес, свързани с инвестиции в Русия.  На пресконференцията пък Ердоган обърнал внимание на дисбаланса в търговията между двете страни, като подчертал, че това е резултат преди всичко от цените, на които Анкара купува руски газ. „Търговският оборот се развива в полза на Русия. Това става заради вноса на природен газ. С времето този барланс може да се измени“, казал Ердоган. Той отбелязал, че 81 провинции в Турция употребяват газ, а 50% от него се купува от Русия.  \r\nПутин от своя страна рязко разкритикувал твърденията за дисбаланс и предложил въпросът да се разглежда по-широко, подчертавайки стабилността на руските доставки на газ, за разлика от други. \r\n  \r\nВ крайна сметка не станало ясно дали ще има  отстъпка, или не. Още повече, че Путин е бил провокиран от бизнесмените, които Ердоган се опита да се превърне в инструмент на тези преговори. Двамата президенти са обсъдили и кризата в Сирия и по-специално проблемите с Идлиб. Но не „казаха нищо ново по този въпрос“, отбелязва „Комерсант“.  По отношение на визовите проблеми между двете страни Путин отбелязал, че действително въпросът не е решен, но е постигната договореност за безвизов режим за притежателите на служебни паспорти. Путин акцентирал, те са три пъти повече от турска страна, отколкото от руска. \r\nИ на това Реджеп Таип Ердоган нищо не успял да отговори. ", "date": "2019.04.16", "title": "Как турците изнервиха  Путин за цената на газа"}
{"url": "https://standartnews.com/svyat/pozhar-v-kolnskata-katedrala-e-malko-veroyaten-389782.html", "text": "Подобен инцидент се случил в Дюселдорф преди години Петър Фюсних, уредник в Кьолнската катедрала, коментирайки трагедията с катедралата „Нотр Дам“, заявил, че дървените части на покрива на катедралата в Кьолн (13-ти век), която е сред най-известните структури в света, са заменени с железни, разработена е и специална концепция в случай на пожар: по негово мнение ситуация, подобна на Нотр Дам, в Кьолнската катедрала, е малко вероятна. Най-големият пожар в катедралата Нотр Дам започна в понеделник вечерта. Кулата на катедралата се срути, носещата конструкция беше обгърната от пламък. Около 400 пожарникари са участвали в гасенето. Държавният секретар на френското министерство на вътрешните работи Лоран Нуньес е заявил, че пожарът в катедралата Нотр Дам в Париж е под контрол, но \"не е напълно погасен\". Според съобщения на френските медии пожарът може да е взникнал вследствие на реставрационни дейности. „Болно е да се гледа как гори Нотр Дам де Пари. Следях докладите и цяла нощ бях в постоянен контакт с колеги уредници от цяла Европа, включително с моите колеги от Strasbourg Mining. Всички сме дълбоко шокирани. Пожарът в Нотр Дам означава унищожаване на делото на цели поколения и огромни загуби за цяла Европа ”, казва Фюсних, цитиран от пресслужбата на Кьолнската катедрала. Католическата готическа Кьолнска катедрала е една от най-известните сгради в света, тя се превърна в най-голямата забележителност на Кьолн и привлича милиони туристи, включена е в списъка на световното културно наследство на ЮНЕСКО. Строителството на катедралата започва в средата на 13-ти век, а реставрационните работи продължават. Според Фюсних,Кьолнската катедрала е по-добре защитена благодарение на железния си покрив, направен още през 19-ти век. Шпилът в Кьолнската катедрала също е изработен от желязо, без тези предпазни мерки \"катедралата не би могла да издържи толкова много ужасни щети по време на Втората световна война\", казва той. Днес, за да бъде защитена уникалната сграда от пожар, в нея се провеждат редовни учения с участието на пожарникари и спасители, постоянно се правят промени в концепцията за противопожарна защита, каза той. \"Нашата концепция за защита от пожар непрекъснато се преработва и разширява, включително, наред с другите неща, се извършва редовно учение за това как трябва да спасим нашите уникални произведения на изкуството със специални защитни покрития в случай на пожар\", казва уредникът, добавяйки, че всички реставрации в катедралата се извършват при спазване на изключителни мерки за сигурност\". Той добавя, че пожарът в Париж му напомня за подобен инцидент в Дюселдорф преди няколко години, когато \"на покрива на църквата \"Св. Петър \", по време на ремонтни работи, се е работело с газова горелка, която експлодирала и огънят се разпространил с необичайно висока скорост около покрива.\" Той пояснява, че такива пожари \"са много рисковани, така че изключително много уважава работата на пожарникарите\".", "date": "2019.04.16", "title": "Пожар в Кьолнската катедрала е малко вероятен"}
{"url": "https://standartnews.com/svyat/prvi-versii-za-pozhara-v-notr-dam-389761.html", "text": "Заведено е дело за неумишлено причинена вреда Във връзка с пожара в катедралата „Нотр Дам“ прокуратурата в Париж е завела дело за „неумишлено причинена вреда“. Пред очите на очевидците рухнаха шпилът и покривът на храма, който е преживял Първата и Втората световна война, съобщава kp.ru. Пазените в Нотр Дам светини не са пострадали, а експертът по френска култура, авторът на пророческия роман „Джамията „Парижка Света Богородиц” Елена Чудинова пояснява, че в катедралата се съхранява една от най-великите християнски светини – короната от тръни на Исус Христос. Известно е, че в катедралата са извършвани реставрационни работи. Затова и първата версия е случаен огън по време на възстановителните работи. Но както смята Чудинова, според повечето парижани такова запалване е малко вероятно да се случи. Много експерти се съмняват в естествените причини за пожара. Мнозина отбелязват, че пожарът е започнал преди началото на обръщението на президента на Франция Емануел Макрон към нацията, посветено на ситуацията около \"жълтите жилетки\". Макрон е принуден да отложи речта си. Според друг експерт в Петата република сега \"има много левичари, от троцкисти до анархисти, може би това е планирана атака срещу всичко, което мразят - както в религията, така и в държавата, и в Макрон като официален лидер\". Отбелязва се, че пожарът в Нотр Дам започва в първия ден на Страстната седмица, каквито ужасни събития са се случвали точно в момент. През 2010 г. в Москва в началото на Страстната седмица ислямските радикалисти организираха терористични актове на метростанциите „Лубянка“ и „Парк култура“, имаше убити.  ", "date": "2019.04.16", "title": "Първи версии за пожара в Нотр Дам"}
{"url": "https://standartnews.com/svyat/startira-sbiraneto-na-sredstva-za-notr-dam-389764.html", "text": "Пино, една от най-богатите фамилии във Франция, вече обеща 100 милиона евро за каузата. Политици от цял свят изпращат своите съболезнования на ръководството на Франция. Потребителите на социалните мрежи обсъждат случилото се и пишат, че 15 април е един от най-лошите дни в историята не само на страната, но и на света. Пожарът в катедралата \"Нотр Дам“ е овладян, но е нанесъл огромни щети. В продължение на часове около 400 пожарникари се бориха с голям пожар, който срути покрива на световноизвестната средновековна църква. Един пожарникар е пострадал сериозно по време на гасенето. Двете камбанарии, които се издигат над фасадата на \"Нотр Дам\" бяха спасени, както и известният, прозорец със стъклопис във формата на роза над централния вход. Високата кула, която се издигаше над основния кораб на катедралата рухна. Най-ценните артефакти, пазени в катедралата \"Нотр Дам\" са били спасени от избухналия пожар. Короната от тръни и туниката на канонизирания за светец крал на Франция от 13-ти век Луи IX са на сигурно място, обяви ректорът на \"Нотр Дам\" Патрик Шове. Причината за пожара остава неясна. Част от катедралата е била закрита от гори. Възможно е пожарът да е започнал заради нарушаване на техниката за безопасност по време на реставрацията й. Ремонтите започнаха наскоро, след като в каменните стени на 850-годишния храм бяха забелязани пукнатини, които предизвикаха опасения, че сградата може да е станала нестабилна. Френският президент Еманюел Макрон и съпругата му влязоха в катедралата, когато на тавана все още проблясваха искри. Той благодари на пожарникарите и обеща, че една от най-важните културни забележителности на столицата ще бъде възстановена. \"Нотр Дам\" е един от символите на Париж. Катедралата се посещава от 13 милиона души годишно, повече отколкото другата известна забележителност в града - Айфеловата кула. \"Нотр Дам\" е дала името си на един от най-известните френски романи \"Парижката Света Богородица\" на Виктор Юго. Построената през 12-ти и 13-ти век готическа катедрала е обявена е за световно културно наследство от ЮНЕСКО през 1991 г. За последно \"Нотр Дам\" е търпяла сериозни повреди по времето на Великата френска революция в края на 18-ти век. По време на двете световни войни известната сграда не понася никакви поражения.  Френският милиардер Бернар Арно, контролиращ луксозния конгломерат LVMH, заяви, че семейството и компанията му ще допринесат за възстановяването на катедралата \"Нотр Дам“ с обща сума от 200 милиона евро (226 милиона долара). \"Семейство Арно и LVMH, в знак на солидарност с тази национална трагедия, ще участват в реконструкцията на изключителната катедрала, символ на Франция и на нейното наследство и единство\", се казва в изявление. Президентът Еманюел Макрон обеща, че \"Нотр Дам“ ще бъде възстановена, след като огромният пожар разруши кулата и покрива на готическия архитектурен шедьовър в Париж.", "date": "2019.04.16", "title": "Стартира събирането на средства за Нотр Дам"}
{"url": "https://standartnews.com/svyat/miliarder-daryava-200-mln-evro-za-notr-dam-389771.html", "text": "Френският милиардер Бернар Арно заяви, че семейството и компанията му ще допринесат за възстановяването на катедралата „Нотр Дам“ с обща сума от 200 милиона евро, предаде БГНЕС. \"Семейство Арно в знак на солидарност с тази национална трагедия, ще участват в реконструкцията на изключителната катедрала, символ на Франция и на нейното наследство и единство\", се казва в изявление на магната. Припомняме, че президентът Еманюел Макрон обеща, че „Нотр Дам“ ще бъде възстановена, след като огромният пожар разруши кулата и покрива на готическия архитектурен шедьовър в Париж.", "date": "2019.04.16", "title": "Милиардер дарява 200 млн. евро за Нотр Дам"}
{"url": "https://standartnews.com/balgariya/da-mislim-zeleno-389822.html", "text": "Похвалната инициатива освен че ще ни отърве от ненужните дрехи и обувки, ще подкрепи със събраните средства и Фондация \"Една от 8|\" за жените с рак на гърдата в България. Дрехите ще бъдат обработени и  изпратени на нуждаещи се в Азия и Африка. Според организаторите дрехите от не биоразградими материи могат да стоят на бунището повече от  , стари обувки се разлагат за близо 10 години, а гумените им подметки – между 50 и 80 години. Синтетичните влакна не се разграждат, а вълнените при разграждането си произвеждат метан, който е основен виновник за глобалното затопляне. А боите от химикалите, вложени в текстила, замърсяват почвата със силно отровни вещества.", "date": "2019.04.16", "title": "Да мислим зелено!"}
{"url": "https://standartnews.com/regionalni/mglizh-se-gotvi-za-svoya-praznik-tsvetnitsa-389828.html", "text": "който всяка година отбелязва на връх Цветница. Гражданското сдружение \"Творецъ\" и местно читалище \"Пробуда\" вече отвориха в общинския център своите арт-работилници с благотоворитерлен базар, които ще продължат до 18 април. За 4 –ти път на 19 април Мъглиж ще бъде домакин на общински карнавал на приказните герои „Златното ключе“ . Събитието има конкурсен характер и ще бъдат връчени награди в три категории -  за най- добър костюм, най-добра драматизация, и награда за успешно представило се училище.  \r\nНа самия най-цветен празник водосвет в Мъглиж ще отслужи Старозагорският митрополит Киприан.  \r\nЗа доброто настроение на гости и жители на града е в празничния ден е концертът  на народната певица Илка Александрова, изпяла популярната песен  \"Търновска царица\".", "date": "2019.04.16", "title": "Мъглиж се готви за своя празник - Цветница"}
{"url": "https://standartnews.com/sport/la-kliprs-s-unikalen-obrat-v-nba-389766.html", "text": "Баскетболистите на Лос Анджелис Клипърс направиха уникален обрат за успеха като гост срещу действащия шампион в НБА Голдън Стейт Уориърс със 135:131. Двубоят бе втори от първия плейофен кръг в НБА. В началото на третата част \"воините\" водеха комфортно с 94:63, но изпуснаха победата. Най-резултатен в срещата стана гардът на Клипърс Лу Уилямс с 36 т и 11 асистенции. За действащия шампион в НБА Стеф Къри отбеляза 29 точки. ЛА Клипърс изравниха резултата в серията - 1-1, а следващият мач ще се играе в Лос Анджелис. В друг мач игран снощи Филаделфия Севънти Сиксърс разгроми вкъщи Бруклин Нетс със 145:123.  Резултатът и в тази серия е 1-1, а третият двубой е в Ню Йорк.  фото ЕПА/БГНЕС", "date": "2019.04.16", "title": "ЛА Клипърс с уникален обрат в НБА"}
{"url": "https://standartnews.com/sport/neftokhimik-iznenada-khebr-v-pazardzhik-389741.html", "text": "Шампионът Нефтохимик 2010 (Бургас) започна с победа 3:1 (25:16, 21:25, 25:18, 25:19) като гост на Хебър (Пазарджик) във финалната серия в Суперлигата на България. Първия гейм беше равностоен до 8:8, след което Нефтохимик дръпна с 16:8 след цели осем последователни точки. С поредна успешна атака на Николай Учиков гостите затвориха гейма с 25:16. Втората част бе равностойна до 9:9, а след това домакините от Хебър дръпнаха с 12:10. Все пак Нефтохимик стигна до 15:15, но след добри изяви на Мартин Симеонов и Венци Рагин се стигна до 21:17, а до края тимът от Пазарджик подкрепян от верните си фенове не изпусна парата и ликува след 25:21. В следващите два гейма доминацията на шампионите от Нефтохимик 2010 бе пълна и те стигнаха до важен успех. В отделните части момчетата на Николай Желязков победиха на 18 и на 19.", "date": "2019.04.16", "title": "Нефтохимик изненада Хебър в Пазарджик"}
{"url": "https://standartnews.com/svyat/evakuirat-nebostrgach-v-madrid-389799.html", "text": "В него са посолствата на Великобритания, Канада, Австралия и Нидерландия Заради бомбена заплаха полицията евакуира един от небостъргачите в Мадрид, в който се намират посолства на редица държави, в т.ч. на Великобритания, съобщава РИА Новости. В зданието са разположени и посолствата на Канада, Австралия и Нидерландия. Става дума за небостъргача Torrespacio – висок 235 м. На място е пристигнала пожарната, полицията и служители на службите за извънредни ситуации. От Националната полиция са заявили, че е постъпил сигнал за бомба и при тези обстоятелства е активиран протоколът за съответните действия. Не се съобщава по какъв начин е подаден сигналът и дали е бил по телефона. „Полицията работи сега в Мадрид в небостъргача Torrespacio, който се евакуира заради безопасността на хората“, съобщават властите в туитър. Torrespacio е четвъртият по височина небостъргач в Испания и 24-ият в Европа. Той е на 57 етажа и има паркинг на шест етажа.", "date": "2019.04.16", "title": "Евакуират небостъргач в Мадрид"}
{"url": "https://standartnews.com/biznes/nashi-firmi-se-boryat-za-fasada-na-godinata-389802.html", "text": "Конкурсът на Баумит „Фасада на годината“ ще се проведе у нас за 16-ти път тази година, а основният му акцент е поставен върху последните тенденции във фасадните решения. Основан през 2002 г., още от самото си начало, той привлича силно интереса на творците, а подадените кандидатури на фасади за участие досега са над 900. Заедно с положителната статистика, „Фасада на годината“ е и единственият по рода си конкурс, в който финално 6-те номинирани на местно ниво обекти от всяка категория, са класирани за участие и в международното издание на конкурса в Европа Life Challenge 66. Баумит дава възможност, финалистите от „Фасада на годината“ в България автоматично да бъдат класирани за участие и на международно ниво в Life Challenge 66.  Фасадата винаги е била във фокуса на компанията, тъй като тя изобразява голяма част от инфраструктурата на даден град. Архитектурата на фасадите се превръща в един от символите, чрез които посетителите и жителите на всеки град носят спомените си за него. Важността на фасадите за хората е една от причините те да бъдат толкова важна част от историята и развитието на Баумит.   В предстоящото издание на „Фасада на годината“ могат да участват обекти, завършени през изминалите две години (2018 и 2019г.). Друго важно условие за участие е, че 66% от площта на фасадата на кандидатите, трябва да е изпълнена с материали на Баумит. Категориите, в които може да се кандидатства в конкурса са: Реновиране на исторически сгради През месец октомври 2019 г. професионално жури, съставено от изявени представители на строителния бранш, ще определи победителите в конкурса, като за всяка категория от „Фасада на годината 2018-2019“ ще има по 3 награди. Освен това първите 6 обекта от всяка категория ще бъдат класирани за международното издание на конкурса Life Challengе, заедно с фасадите на други 26 държави, в които Баумит присъства. Европейският Life Challenge 66 В изминалото издание на Европейската фасада на годината за 2018 участваха точно 325 кандидатури от 27 държави. Най-добрите сред тях бяха избрани и наградени в Братислава, Словакия. Големият победител в него беше испанският проект „Collective Housing and health center” на архитекти от фирма Bonell I Gil & Peris + Toral, а в портфолиото с класирани за финалния вот на журито проекти беше и българската фасада в категория „Еднофамилни къщи“ – „Къща 14“ на ул. Голяма могила 100а в София на арх. Лорита Панова. Предстоящото издание на Life Challenge 66 ще се състои през юни 2020 г. във Валенсия, Испания. Всяка страна, в която Баумит разполага с местна база и офис, има възможността да представи своите впечатляващи проекти на фасади пред международна публика. България, като една от 27-те локации на компанията, кани своите архитекти, строители и предприемачи да подадат заявленията си за участие и да станат част от „Фасада на годината“, доближавайки се една стъпка по-близо до участие в престижния Life Challenge 66. Конкурсът Life Challenge 66, име разкриващо, че 66% от фасадната площ на кандидатурите, трябва да бъде проектирана и изпълнена с материали Баумит има няколко награди за своите победители. Отличените във всяка категория си тръгват със сума от € 6.600, а големият носител на приза Life Challenge 66 за 2020г.  ще се радва на сумата от € 9.900. Всички обекти, класирани за участие в международния конкурс Баумит Life Challenge 66, също така ще бъдат публикувани в специално международно издание Баумит Life Challenge 66 за 2020 г. Изданието е с тираж от 5 000 екземпляра и се разпространява в цяла Европа, предоставяйки още една възможност за популяризиране на българските обекти на европейския пазар.", "date": "2019.04.16", "title": "Наши фирми се борят за „Фасада на годината“"}
{"url": "https://standartnews.com/sport/osdikha-letyashchiya-fen-na-levski-389781.html", "text": "Фенът на Левски, който потроши тунела на националния стадион по време на дербито от третия кръг на плейофите в Първа лига между \"сините\" и Лудогорец, бе осъден гю бързата процедура от Софийски градски съд. \r\n\"Летящият\" привърженик ще трябва да заплати глоба в размер на 1000 лв. и е наказан една година да не посещава футболни мачове. \r\nЗапалянкото се развилня, след като Козмин Моци от Лудогорец получи червен картон и потегли към съблекалнята. Привърженикът на домакините се качи върху тунела, окуражаван от приятелите си, проби го и падна в дупката, обградена от полицаи. \r\nДействията на фена бяха в отговор на провокация от Моци, който се разписа от дузпа в 80-ата минута за 2:0, след което отпразнува гола пред \"синята\" агитка. Именно за това румънецът получи втори жьлт картон и потегли към душовете.", "date": "2019.04.16", "title": "Осъдиха \"летящия\" фен на Левски"}
{"url": "https://standartnews.com/svyat/pozhart-v-notr-dam-bil-nepredumishlen-389789.html", "text": "Злополука. Това е най-вероятната причина за пожара в парижката катедрала „Нотр Дам“, избухнал на 15 април. Той е непредумишлен, заяви прокурорът на френската столица Реми Ейтз днес. „Нищо не свидетелства за предумишлен акт“, цитира думите му ТАСС. Ейтз е пристигнал на мястото на произшествието и лично оглавява следствените действия, в които участват 50 сътрудници на прокуратурата. Сега се разпитват свидетели. На мястото на възникването на пожара са се намирали около 15 работници. Пожарът е угасен едва сутринта на 16 април. Най-малко 10 години се предполага, че ще бъдат необходими за възстановяване на катедралата. Президентът на Русия Владимир Путин в телеграма до Емануел Макрон изразява съчувствието си към френския народ и предлага помощта на най-добрите руски специалисти. Елементарна небрежност може да е станала причина за пожара – основата на шпила е дървена, а около него скелетата също били от дърво, смята руският експерт Александър Гофштейн. Нотр Дам се появява през 1163-1345 г. на мястото на първата християнска църква в Париж – базиликата „Свети Стефан“. Славата му се е разнесла след появяването на едноименния исторически роман на френския писател Виктор Юго „Парижката Света Богородица“ през 1831 г.", "date": "2019.04.16", "title": "Злополука подпалила Нотр Дам"}
{"url": "https://standartnews.com/sport/preslav-borukov-s-2-gola-i-greda-v-angliya-389775.html", "text": "Силните изяви на талантливият български футболист Преслав Боруков в Англия продължават. Нападателят донесе победата на своя Шефилд Уензди срещу гост на Куинс Парк Рейнджърс с 2:0 в шампионатен мач до 23 години. Това бяха и първи голове за Преслав в шампионатен мач за втория отбор на кукумявките, като до момента се беше разписвал в контроли, в мач за купата на страната и за купата на графството. Юношата на Левски вкара първия си гол в 20-ата минута. Той получи пас от Аш Бейкър. След почивката Шефилд продължи да е по-добрия тим на терена. Отново Бейкър намери Боруков, който се разписа за 2:0. В 67-ата минута българският нападател можеше да направи и хеттрик, но ударът му прати топката в страничната греда. \"Добър край на сезона с победа и 2 гола\", коментира Боруков. Преди година роденият през 2001-а година талант подписа първия си професионален договор с тима на Шефилд Уензди, който е 4-кратен шампион на Англия. До тогава, а и след това Боруков играе редовно, както в отбора до 18, така и в този до 23 години. Нападателят е и част от националния тим на България до 19 години, а апетит към него има и от първия ни тим, който е воден от Петър Хубчев и се нуждае спешно от централен нападател. \r\n ", "date": "2019.04.16", "title": "Преслав Боруков с 2 гола и греда в Англия"}
{"url": "https://www.standartnews.com/sport/neftokhimik-iznenada-khebr-v-pazardzhik-389741.html", "text": "Шампионът Нефтохимик 2010 (Бургас) започна с победа 3:1 (25:16, 21:25, 25:18, 25:19) като гост на Хебър (Пазарджик) във финалната серия в Суперлигата на България. Първия гейм беше равностоен до 8:8, след което Нефтохимик дръпна с 16:8 след цели осем последователни точки. С поредна успешна атака на Николай Учиков гостите затвориха гейма с 25:16. Втората част бе равностойна до 9:9, а след това домакините от Хебър дръпнаха с 12:10. Все пак Нефтохимик стигна до 15:15, но след добри изяви на Мартин Симеонов и Венци Рагин се стигна до 21:17, а до края тимът от Пазарджик подкрепян от верните си фенове не изпусна парата и ликува след 25:21. В следващите два гейма доминацията на шампионите от Нефтохимик 2010 бе пълна и те стигнаха до важен успех. В отделните части момчетата на Николай Желязков победиха на 18 и на 19.", "date": "2019.04.16", "title": "Нефтохимик изненада Хебър в Пазарджик"}
{"url": "https://standartnews.com/sport/kardif-se-zhalva-pred-fifa-389796.html", "text": "Ръководството на Кардиф подаде заявление с доказателства пред ФИФА относно трансфера на аржентинския нападател Емилиано Сала, съобщи Скай Спортс. Клубът от Уелс иска да докаже, че прехвърлянето на футболиста от френския Нант стана невалидно след смъртта му. Както беше отбелязано, Кардиф подаде контестацията навреме. Преди това Нант изпрати иск към ФИФА за плащане към тях от Кардиф на 15 млн. евро трансферна сума за аржентинеца. В Кардиф обаче твърдят, че договорът със Сала е отхвърлен от ръководството на английската Висша лига. Причината е схемата за трансферни плащания, която не отговаря на правилата на лигата. Освен това уелският клуб смята, че Нант не е изпълнил някои от законовите изисквания, които са били договорени преди подписването на споразумението. \r\nЕмилиано Сала се премести от Нант в Кардиф, но не успя да изиграе нито един мач за новия клуб. Самолетът, с който летя към столицата на Уелс, се е разби над тунела под Ламанша. Аржентинецът напусна този свят на 28 години.", "date": "2019.04.16", "title": "Кардиф се жалва пред ФИФА"}
{"url": "https://standartnews.com/sport/ntl-startira-noviya-si-sezon-389798.html", "text": "Национална тенис лига стартира сезон 2019 на 13 и 14 април в Димитровград. За втора поредна година веригата турнири на НТЛ се провеждат с подкрепата на Speedy и осигуряват възможно най-добрите условия за оспорвана и изпълнена с устрем към победа надпревара. Първият турнир за сезона се проведе в чудесния Таверна тенис клуб Димитровград, разположен в приятен парк, който е един от няколкото в града. Поради дъжда в неделния ден, турнирът беше прекъснат, като останаха неизиграни полуфиналите и финалите. Организаторите и тенисистите решиха те да бъдат играни в събота,  , където ще се проведе вторият турнир на лигата.  Полуфиналите и финалите от Димитровград ще започнат в   часа, а мачовете от пловдивските турнири – в  . Турнирът се игра във формати индивидуално мъже и двойки мъже, като участниците бяха разпределени в три възрастови групи за сингъл и две за двойките. НТЛ е единствената верига за тенис турнири за любители и ветерани, в които се играе във възрастови групи по примера на seniors турнирите на Световната федерация по тенис. Мачовете на сингъл се играха в схеми, а тези на двойки - в групи по три и по четири.  НТЛ провежда за първи път турнир в Димитровград и организаторите останаха очаровани от тенис базата в града. Тя разполата с четири последователни корта и един отделен, предназначен за централен. В непосредствена близост има механа и кафене, в които състезателите могат да се освежат и нахранят. Домакините са любезни, ястията са разнообразни и приготвени от отличен готвач. Това също допринесе за цялостната атмосфера на турнира и доброто настроение на тенисистите.   Въпреки постоянно променящата се прогноза за времето и лекия дъжд в ранните часове на съботния ден, мачовете стартираха точно в 10 ч. и продължиха без прекъсване, докато светлината позволяваше. За следващия ден остана да се доиграе единият полуфинал на двойки, всички полуфинали на сингъл и финалите. Поради лошите метеорологични условия в неделния ден, останалите мачове за завършване на турнира в Димитровград ще се играят на 20-ти април в Пловдив от 9:00 ч. Там на ТК „Локомотив“ (на Гребната база) от 10:00 ще започне и пловдивският турнир, в който допълнително към форматите индивидуално мъже и двойки мъже, ще има и смесени двойки. На турнирите на Национална тенис лига за всички тенисисти е осигурена вода Банкя и подарък от козметичната марка Билка, която използва максимално свойствата и разнообразието на българската природа. Победителите във всички формати получават и специални награди. Голямата награда за двойки мъже е посещение на Erste Open във Виена през октомври.", "date": "2019.04.16", "title": "НТЛ стартира новия си сезон"}
{"url": "https://standartnews.com/svyat/vseki-frantsuzin-dava-1-evro-za-notr-dam-389824.html", "text": "Всеки французин ще даде поне по 1 евро, за да възстанови своята Нотр Дам, съобщи телевизия BFM TV. \r\nКатедралата бе жестоко опожарена в понеделник вечерта. Огънят срути стрелата й, но пожарникарите успяха да спасят основната сграда, двете кули, легендарния венец на Христос и ценните реликви в храма. Злополука е най-вероятната причина за пожара. Той е непредумишлен, обяви прокурорът на френската столица Реми Ейтз. Разследването тече с пълна сила - разпитват се всички работници, участвали в реставрацията на шпила на катедралата. Символът на Франция ще бъде отново възстановен, увери още в нощта на зловещия пожар президентът Еманюл Макрон. Цял Париж се събра пред катедралата, пя \"Аве, Мария\" и се моли до зори. Цял ден днес хиляди парижани отидоха до Нотр Дам, за да отправят молитва към Бога. Даренията не закъсняха. Над 500 милиона евро бяха събрани само за няколко часа. Първият дарител бе третият най-богат човек във Франция - милиардерът Франсоа Анри Пино, съпруг на холивудската звезда Салма Хайек. Той и семейството му обявиха, че дават 100 млн. евро за възстановяването на Нотр Дам. Малко след него и милиардерът Бернар Арно заяви, че семейството и компанията му ще се вкл ючат във възкресяването на катедралата с 200 милиона евро. Последва лавина от богати хора, които обявиха, че също ще дарят средства. България изпраща в Париж реставратори и живописци, които да помогнат на френските си колеги при възстановяването на катедралата, обяви премиерът Бойко Борисов. Той бе един от първите държавни лидери, които подкрепиха Франция в ужасната нощ. \"Мислите ми са с всички французи и с целия католически свят. Един от символите на Европа - катедралата “Нотр Дам”, гори! Ужасно е да гледаш как 8 века история изчезват пред очите ти. Кураж на всички парижки пожарникари, които тази вечер полагат всички усилия да съхранят това богатство\", написа в понеделник във Фейсбук Борисов. Днес той увери, че ако е необходимо България ще изпрати и финансова помощ. Средства за Нотр Дам обеща и Гърция. Архитекти и конструктори цял ден днес бяха в опожарената катедрала, за да оглеждат щетите и рискове за разрушения. Според първите проучвания двете камбанарии са стабилни. Проверява се доколко увредени са дървените конструкции, които държат камбаните. Спасеният венец на Христос, както и останалите безценни реликви от Нотр Дам отиват в Лувъра. Творбите на изкуството ще бъдат преместени в най-известния световен музей, съобщи френският министър на културата. Всъщност, пожарът в понеделник не е първото бедствие за катедралата. Тя е оцеляла в няколко. За първи път е опожарена през ХІІІ век, когато пламъците унищожават напълно централната част. Тя е изградена отново - вече много по-стабилна и днес именно тази част оцеля в огнената стихия в понеделник вечерта. Нотр Дам е била и изоставяна, и забравяна. До степен да започне да се руши. Именно това провокира великия Виктор Юго да напише най-известния роман в прослава на християнския храм - \"Парижката Света Богородица\" („Notre-Dame de Paris“). С една цел - да го спаси. И успява. Строежът на Нотр Дам дьо Пари - “Нашата дама от Париж” или Парижката Света Богородица, както е известна у нас именно заради Юго, започва през 1163 г. на място, където някога се е издигал храм на Юпитер. Инициативата е на епископ Морис дю Съли. През 1160 г. той решава да събори всички сгради в района, за да издигне \"модерна\" готическа катедрала в прослава на Светата Дева. 200 години парижани стоят своята Дама. Катедралата е завършена през 1345 г. Покривът й е наречен гора заради множеството дъбови трупи, от които е изграден.  Оригиналната кула - стрела над олтара, която рухна в понеделник, има драматична съдба. Вдигната през ХІІІ век, тя е премахната през ХVІІІ в. заради ерозия от вятъра и дъждовете. По време на Реставрацията обаче е възстановена - пак от дъб, но вече покрит с олово. Тежи цели 750 тона. Кулата бе покрита със статуи на Христовите апостоли. За щастие, всички без една били премахнати няколко дни и така са спасени по чудо. В миналото наричали Нотр Дам \"Книгата на бедните\", защото фасадата й е покрита с библейски изображения. Така неграмотните богомолци виждали в картини светите писания.    ", "date": "2019.04.16", "title": "Всеки французин дава 1 евро за Нотр Дам"}
{"url": "https://standartnews.com/sport/nakazakha-motsi-za-edin-mach-389814.html", "text": "Дисциплинарната комисия на Българския футболен съюз наложи на Козмин Моци (Лудогорец) наказание от 1 мач за червения картон на мача с Левски в неделя. \"Сините\" пък са глобени с общо 5000 лева заради различни провинения на феновете по време на мача с Лудогорец в неделя. Левски ще плати 1000 лв. за обидни и нецензурни скандирания, още 2000 лв. за навлизане на публика на пистата и други 2000 лв. за хвърлени множество предмети по време на мача с Лудогорец. За самоволно навлизане на терена ДК наказва Димитър Иванков – треньор на вратарите на Левски, с лишаване от право да изпълнява функции от името на отбора за 1 среща и с глоба в размер на 1000 лева. Иван Горанов от \"сините\" е наказан за 1 мач за червения картон срещу Лудогорец. Ботев (Пловдив) е глобен с 2000 лв., а ЦСКА-София - с 1300 лв от ДК.  фото Спортал", "date": "2019.04.16", "title": "Наказаха Моци за един мач"}
{"url": "https://standartnews.com/sport/olimpiyski-svetovni-i-evropeyski-shampioni-idvat-na-sofiya-oupn-2-389816.html", "text": "Световни сили в таекуондото ще участват в шестото издание на ранкинговия турнир „София Оупън“, който ще се проведе на 20. и 21. април в столичната зала „Арена Асикс“. От другия край на света пристигат националните отбори на Мексико и САЩ, в които се отличават имената на олимпийски и световни шампиони. Сред са такива елитни състезатели като Мария Еспиноза (Мексико), която има пълен комплект олимпийски медали – злато от Пекин (2008 г.),  бронз от Лондо (2012 г.) и сребро от Рио (2016 г.), и Джейд Джоунс (Великобритания) – златна медалистка от Олимпийските игри в Лондон  2012 г., и Рио де Жанейро  2016 г., както и шампионка от олимпийските игри за младежи и девойки през 2010 г.  в Сингапур. Един от треньорите на мексиканците е друг олимпийски шампион – Гилермо Перез.  \r\nНад 1000 състезатели по таекуондо от 45 държави ще се съберат в София за Шестия международен турнир Sofia Open  2019 г. От тях над 800 са участниците в елитния турнир G1, който дава ранкинг точки за класиране на състезателите в Световната и Олимпийската ранглиста. Други 400 спортисти са се регистрирали за участие в турнира за аматьори, който е част от проявата в София.  \r\nМероприятието се организира Българската федерация по таекуондо  олимпийска версия, и Таекуондо клуб „Рамус“ и е последното голямо таекуондо събитие преди световното първенство, което ще се проведе в средата на месец май в Манчестър, Великобритания.  \r\nОсновният организатор на Sofia Open  2019 и заместник-председател на Федерацията по таекуондо  Димитър Михайлов, сподели, че в турнира ще участват най-силните български състезатели, които ще имат възможността да премерят сили със световни и континентални шампиони. ", "date": "2019.04.16", "title": "Олимпийски, световни и европейски шампиони идват на \"София Оупън\""}
{"url": "https://standartnews.com/sport/irlandskiyat-futbol-se-razpada-389817.html", "text": "Всички членове на Борда на Ирландската футболна асоциация ще напуснат своите постове през юли, заяви министърът на транспорта на Република Ирландия Шейн Рос. Президентът на асоциацията е споделил намерението си чрез писмо до правителството. „Имайки предвид увеличаващата се липса на доверие към Борда на Ирландската футболна асоциация, този ход е добре дошъл и да се надяваме, е първата стъпка по пътя към възвръщането на доверието в това важно национално управляващо звено. Настъпи време за промяна на режима“, заяви Рос на събрание пред парламентарен комитет.", "date": "2019.04.16", "title": "Ирландският футбол се разпада"}
{"url": "https://standartnews.com/sport/loko-pd-razgromi-septemvri-za-kupata-389830.html", "text": "Локомотив (Пловдив) разби с 4:0 тима на Септември в първи полуфинал в турнира за Купата на България и почти обезмисли втория. В Пловдив „смърфовете” взеха комфортна преднина след голове на Димитър Илиев (14 дузпа), Стивън Езе (19), Момчил Цветанов (28) и Игор Банович (87). Утре от 19,00 ч в другия първи полуфинал играят Ботев (Пд) - ЦСКА - София.", "date": "2019.04.16", "title": "Локо (Пд) разгроми Септември за Купата"}
{"url": "https://standartnews.com/sport/sportt-po-tv-za-16-april-389815.html", "text": "19,00 Футбол, Купа на България, полуфинал: Локо Пд - Септември (пряко) 18,30 Волейбол, България, Суперлига: Хебър - Нефтохимик (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 20,45 Баскетбол, Евролига: Фенербахче - Жалгирис (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 22,00 Футбол, ШЛ: Ювентус - Аякс (пряко) 22,00 Футбол, ШЛ: Барселона - Ман Юнайтед (пряко) 20,00 Баскетбол, Евролига: ЦСКА М - Баскония (пряко) 03,30 Футбол, Копа Судамерикана: Колон - Депортиво Мунисипал (пряко) 19,30 УЕФА Шампионска лига - магазинно предаване", "date": "2019.04.16", "title": "Спортът по тв за 16 април"}
{"url": "https://standartnews.com/sport/lyubo-penev-edni-i-sshchi-sdii-sviryat-machovete-389818.html", "text": "Старши треньорът на ЦСКА Любослав Пенев изрази своите опасения от назначаването на Николай Йорданов, който ще ръководи първия полуфинал за Купата на България срещу Ботев Пд. Според наставника на „червените” за двубоите на неговия тим се въртят само едни и същи рефери. \r\nДвубоят срещу „канарчетата” е в сряда, 17 април, от 19,00 часа. \"Явно няма други съдии, въртят се едни и същи. Главен, страничен, четвърти – обкръжени сме, но това е. Обкръжени сме от въпросните съдии – не виждате ли, едни и същи са. Как се осмеляват да ни правят едни и същи назначения, този човек беше безобразен, жалко, че не се мисли за футбола. Говорят си на ушенце с четвъртия съдия, лекичко, внимателно, усмивки. Аз искам да мисля за футбол, това правя, футболистите също”, коментира Любо Пенев на пресконференцията преди срещата. Йорданов бе главен съдия и в четвъртфинала на ЦСКА срещу Лудогорец, който тимът на Любослав Пенев спечели с 1:0 в Разград. \r\n„Тиаго е единственият, който няма да бъде в групата, за утре отпада твърдо. Това са два мача, които трябва да изиграем много разумно. Ботев имат добър състав, с лидери, техничен отбор, очаква ни интересен мач. Ние се съобразяваме с всички отбори, познаваме силните и слабите им страни, но ние ще се опитаме да наложим нашия стил. В момента ни интересува утрешният мач, после в събота и отново реванш. Нашето внимание е насочено само към мача за Купата на България”, коментира още Пенев. „От доста години се играят мачове на базата на Ботев, има хубави терени, може би не достигат трибуни, но това не е въпрос, който трябва аз да решавам. Това е база, докато градят своя клубен стадион. Ние искаме да изненадаме с добра, сериозна игра от началото на мача. Два мача са, два. Даже и да победиш или загубиш в първия мач, не означава, че ще победиш, два мача са”, завърши наставникът на „червените”.", "date": "2019.04.16", "title": "Любо Пенев: Едни и същи съдии свирят мачовете"}
{"url": "https://standartnews.com/regionalni/proleten-festival-na-svremennoto-izkustvo-389779.html", "text": "За поредна година в Благоевград започва Пролетният фестивал на съвременното изкуство. В рамките на фестивала ще бъдат представени две изложби. Първата е „Стаички“, която ще бъде открита на 19 април в 12.30 часа в къща музей „Георги Измирлиев“. По-късно, от 18.30 часа, в градската художествена галерия ще бъде представена и експозицията “Органични данни“. Изложбите ще радват жители и гости на града до 21 май 2019 година. След няколко успешни издания, представящи вдъхновение, цветни багри, талант и различни стилове, „Стаички“ отново влиза в културния живот на Благоевград. Куратор на експозицията  е Сашо Стоицов, а участници в тазгодишното издание са Кирил Прашков, Людмил Лазаров, Галя Йотова, Медея Янкова, Лиана Димитрова, Любен Домозетски, Стоян Илев. \r\n  \r\nМартина Стефанова (Дома) е куратор на другата изложба - „Органични данни/Naturale data”. В тази експозиция се представят Валентина Шарра, която ще покаже видео + инсталация и каменна скулптура, Вълко Чобанов с текстилен принт и видео, Мина Минов- видео и инсталация, Ина Валентинова ще представи живопис, обект-инсталация и Камен Стоянов - обект.  ", "date": "2019.04.16", "title": "Пролетен фестивал на съвременното изкуство"}
{"url": "https://standartnews.com/svyat/svett-shok-i-skrb-za-katedralata-pozhart-izpepeli-istoriya-389744.html", "text": "Светът беше шокиран и ужасен от големия пожар в парижката катедрала Нотр Дам и изрази своята солидарност с хората във Франция, предадоха световните агенци. Световни лидери изказаха подкрепа и съчувствие към французите във връзка с пожара, нанесъл значителни поражения на катедралата. Американският президент Доналд Тръмп заяви, че това е \"ужасен пожар\", засегнал \"едно от големите съкровища на света\". Германският канцлер Ангела Меркел каза: \"Много сме тъжни да видим символа на Франция и нашата европейска култура, обхванат от огън. Мислите ни са с нашите френски приятели.\" Британският министър-председател Тереза Мей заяви, че \"в мислите си е заедно с народа на Франция и службите за спешна помощ, които се борят с ужасния пожар\". Председателят на Европейската комисия Жан-Клод Юнкер и председателят на Европейския съвет Доналд Туск също изказаха съболезнования на народа на Франция във връзка с пожара. Председателят на Европейския парламент Антонио Таяни пожела кураж на пожарникарите, борещи се с огъня в катедралата, която по думите му е \"символ на Франция и с която се гордеят всички европейци\". Българският министър-председател Бойко Борисов също изказа подкрепа към огнеборците в Париж. \"Ужасно е да гледаш как осем века история изчезват пред очите ти. Кураж на всички парижки пожарникари, които тази вечер полагат всички усилия да съхранят това богатство\", заяви той във Фейсбук. Испанският министър-председател Педро Санчес предложи помощ на Франция за възстановяването на катедралата. Той определи пожара като \"катастрофа за Франция, за Испания и за Европа\". Ватикана заяви, че \"ужасната новина за пожара, опустошил катедралата Нотр Дам, символ на християнството във Франция и в света, е била посрещната с шок и скръб от Светия престол\". \"Изразяваме нашата солидарност с френските католици и с хората в Париж и се молим за пожарникарите и тези, които правят това, което е възможно за справяне с тази драматична ситуация\", каза говорител на Ватикана. Генералният секретар на ООН Антониу Гутериш изрази подкрепа към френския народ във връзка с пожара и заяви, че е ужасен от кадрите с горящата катедрала, представляваща \"уникален образец на световното наследство\". Руската православна църква определи пожара като \"трагедия за целия християнски свят и за всички, които ценят културната значимост на този храм\". Мексиканският президент Андрес Мануел Лопес Обрадор изрази солидарност с Франция и предложи помощ за възстановяване на катедралата. Националният музей на Бразилия, който тежко пострада при пожар през септември 2018 г., също изрази съжаление по повод трагедията в Париж.", "date": "2019.04.16", "title": "Светът: Шок и скръб за катедралата"}
{"url": "https://standartnews.com/regionalni/sanirat-oshche-zhilishchni-blokove-v-razgrad-389780.html", "text": "Още 2 жилищни блока в Разград ще бъдат санирани. Кметът доктор Валентин Василев  направи първа копка на строителната площадка на блокове 5 и 6 в ж.к. „Орел“, чието обновяване започва. Двете сгради, в които живеят общо 135 семейства, ще бъдат реновирани със средства от  Националната програма за енергийна ефективонст. Проектът за тяхното саниране е на стойност 860 хиляди лева. Със старта на тазгодишната програма за енергийно осъвременяване на жилищните сгради  санираните блокове в Разград вече ще са 10. „Хората, които живеят в ремонтираните вече  по програмата апартаменти, са усетили през зимата ползата от енергийно ефективните жилища и благодрят за това“, обясни на събралото се множество кметът Василев. Областният управител Гюнай Хюсмен, който също присъства на символичната първа копка,  припомни, че в правителствената програма за енергийна ефективонст в областта са включени 22 сгради, като 10 от тях са в Разград и заслугата за това е на кметския екип на доктор Валентин Василев.  ", "date": "2019.04.16", "title": "Санират още жилищни блокове в Разград"}
{"url": "https://standartnews.com/svyat/relikvite-v-notr-dam-spaseni-ili-unishchozheni-389760.html", "text": "Пожарът, който нанесе огромни щети на катедралата \"Нотр Дам\", не само порази едно от историческите бижута на Франция и католическия свят, но застраши голяма колекция от християнски реликви и произведения на изкуството, съхранявани в църквата и по нея. Едно от най-ценните съкровища на \"Нотр Дам\" е короната от тръни, за която се вярва, че е била поставена на главата на Исус Христос по време на разпъването му на кръста. За щастие тази безценна реликва бе спасена от жестоките пламъци. Но съдбата на много от другите съкровища на културното и религиозното наследство все още остава неясна и предстои да бъде оповестено къде и в какво састояние са те. Ето и някои от тези съкровища... Сред най-ценните притежания на \"Нотр Дам\" е короната от тръни, за която се вярва, че е била носена от Исус Христос по пътя към кръста и при разпъването му. Короната в катедралата обаче не е цялата, а в изградената с нейната форма \"заместничка\" са вградени тръни от евентуалния оригинал.  В \"Нотр дам\" се съхранява и парче дърво от Светия кръст и пирон от разпването на Спасителя (донесен от император Шарл след един от кръстоносните походи през 799 година). Пожарникари и представители на администрацията на катедралата потвърдиха пред медиите, че най-ценното - короната от тръни - е спасена. На сигурно място са се оказали още туника на крал Свети Луи и колекция от потири. Не е ясно обаче съдбата на парченцето дърво от кръста и на пирона от разпятието. Едни от най-известните забележителности на самата постройка на катедралата са трите огромни витражни прозорци с формата на роза, които иначе са типична част от повечето готически катедрали. \"Нотр Дам\" има три такива прозореца, чиито отделни витражи приличат на разположени около центъра венчелистчета. На тях са изобразени сцени от Стария и Новия завети, истории от животите на 12-те апостоли и сцени от възкръсването на Христос. Когато се погледне към лицето на катедралата (с двете кули) там има огромен прозорец, целият посветен на Светата Дева и тя е на трон в центъра му. Съдбата на трите прозореца, поне засега, остава неизвестна. Предполага се, че силният пожар е повредил витражите, тъй като е разтопил оловото, поддържащо ги по местата им. Разрушената от пожара \"Стрела\" на \"Нотр Дам\", съдържаше реликви на светците-закрилници на Париж: Св. Дени и св. Женевиев. Поставени са в най-високата кула през 1935 г., за да закрилят сградата. Според легендата Св. Дени, християнски мъченик от ІІІ век, е бил обезглавен и е починал по-късно след като е успял да вземе отрязаната глава в ръцете си. За Св. Женевиев пък се твърди, че е спасила Париж, като е използвала силата на груповата молитва, за да прогони самия Атила Бич Божи от гало-римското селище Лутеция през 451 година. Други реликви на Св. Дени и Св. Женевиев, съхранявани в катедралата са кости, зъби и коси от двамата светци. \"Нотр Дам\" съхранява важна колекция от стауи, включително огромни каменни фигури на крале от Стария завет, поставени над входа. Наричат ги Галерията на кралете. Съдбата на тези статуи е неизвестна, но те са преминали през тежки времена и друг път. По време на Великата френска революция противниците на монархията погрешно ги смятат за статуи на френски крале, а не на владетели на древна Юдея. През 1793 г. статуите са изкарани на площада и обезглавени в името на новите идеи на революцията. Двадесет и една от главите, датиращи от ХІІІ век, са открити през 1977 г., зазидани в стена на сграда в съвсем друг район на Париж. Разбира се една свещена сграда е повече от сбор от реликви и архитектурни особености. Сама по себе си църквата е съкровище, защото в нея има страшно много история. На мястото на \"Нотр Дам\" в древни времена, предполага се, е имало древноримски храм, станал църква във времената след като Рим официално приема християнската религия. А строителството на катедралата начева през 1163 г. и е завършено чак през 1345 година. \"Нотр Дам\" е свидетел на бурната история на Париж и на Франция. Към картините, архитектурата и статуите се причисляват и още ценни обекти, като музикалните инструменти, сред които и смятаният за най-голям във Франция орган. Там са и камбаните на \"Нотр Дам\", най-голямата от които е от 1681 г. и звучи при важни моменти от френската история, в т.ч. двете световни войни. Съдбата на органа и камбаните остава неизвестна...", "date": "2019.04.16", "title": "Реликвите в Нотр Дам – спасени или унищожени?"}
{"url": "https://standartnews.com/regionalni/otkrikha-blagoustroenata-ulitsa-maritsa-v-blagoevgrad-389795.html", "text": "Кметът на Благоевград д-р Атанас Камбитов откри днес благоустроеният участък от улица \"Марица\". \r\n„Ако погледнете улицата сега, ще видите,че няма нищо общо с това, което беше, и начина, по който изглеждаше преди месеци. 50 години може би не беше правено нищо по тази улица. Много се радвам, че успяхме в срок да изпълним всичко.  Имаше много трудности и проблеми, но важното е, че всичко е добре, когато свършва добре. \r\nПреди 4-5 години въведохме т. нар. интегриран подход, иначе казано, когато правим нещо, ние се стремим да го правим комплексно. Улица „Марица“ е направена със средства от ОПРР, има малко съфинасиране от наша страна“, каза кметът Камбитов. Той благодари на екипа на общината, на партньорите от „ВиК“ ЕООД-Благоевград, на изпълнителите, че приключиха ремонтните дейности в срок и на гражданите на Благоевград за търпението по време на СМР дейностите. \r\n    \r\nНа официалната церемония присъстваха още и председателят на общинския съвет Радослав Тасков, заместник-кметовете на общината, общественият посредник доц. д-р Валентин Василев, управителят на „ВиК“ ЕООД-Благоевград инж. Росица Димитрова, изпълнителите и екипът на проекта, представители на общинската администрация, граждани.", "date": "2019.04.16", "title": "Откриха благоустроената улица „Марица“ в Благоевград"}
{"url": "https://standartnews.com/regionalni/sbirat-opasni-otpadtsi-v-blagoevgrad-389797.html", "text": "Днес стартира кампанията за събиране на опасни отпадъци от домакинствата, както и негодни за употреба батерии и акумулатори. Акцията ще продължи два дни. Инициативата е на Община Благоевград в партньорство с „Бал Бок Инженеринг“ АД и „Скрино“ ЕООД. Организирани са мобилни пунктове за приемане и извозване на отпадъците. Безплатно се приемат живачни термометри, ампули и живак, лакове и бояджийски материали, домакински препарати и химикали, мастила и замърсени опаковки, негодни препарати за растителна защита, лекарства с изтекъл срок на годност. Гражданите могат да предават безвъзмездно своите стари печки, хладилници, телевизори, дребни домакински уреди, цифрови фотоапарати, мобилни и безжични телефони и друга електрическа и електронна техника. Днес мобилните пунктове са на паркинга на ул. „Скаптопара“ № 1 от 13,00 до 16:00 часа, в кв. „Грамада“, паркинга пред магазин „Аско Деница“. На 17 април от 10:00 часа до 12:30 часа на паркинга на ул. „Свобода“ и „Симеон Радев“. От 13,00 до 16,00 часа мобилният пункт ще се намира в ж.к. „Струмско“ срещу магазин „Звезден рай“. Целта на кампанията е да бъдат улеснени жителите на Благоевград в изхвърлянето на опасните отпадъци, а околната среда да бъде защитена от вредното влияние на горепосочените отпадъци.", "date": "2019.04.16", "title": "Събират опасни отпадъци в Благоевград"}
{"url": "https://www.standartnews.com/sport/la-kliprs-s-unikalen-obrat-v-nba-389766.html", "text": "Баскетболистите на Лос Анджелис Клипърс направиха уникален обрат за успеха като гост срещу действащия шампион в НБА Голдън Стейт Уориърс със 135:131. Двубоят бе втори от първия плейофен кръг в НБА. В началото на третата част \"воините\" водеха комфортно с 94:63, но изпуснаха победата. Най-резултатен в срещата стана гардът на Клипърс Лу Уилямс с 36 т и 11 асистенции. За действащия шампион в НБА Стеф Къри отбеляза 29 точки. ЛА Клипърс изравниха резултата в серията - 1-1, а следващият мач ще се играе в Лос Анджелис. В друг мач игран снощи Филаделфия Севънти Сиксърс разгроми вкъщи Бруклин Нетс със 145:123.  Резултатът и в тази серия е 1-1, а третият двубой е в Ню Йорк.  фото ЕПА/БГНЕС", "date": "2019.04.16", "title": "ЛА Клипърс с уникален обрат в НБА"}
{"url": "https://standartnews.com/regionalni/kmett-kambitov-v-ramkite-na-den-otkrivame-dva-obekta-389807.html", "text": "Кметът на община Благоевград д-р Атанас Камбитов откри велосипедна алея, свързваща бул. „Св. Димитър Солунски“,ул. „Даме Груев“, бул. „Васил Левски“, бул. „Св.св. Кирил и Методий“ до хотел Ален Мак“ и от улица „Марица“ до ул. „Иван Михайлов“. При откриването кметът Камбитов заяви, че всичко, което се изгражда и се прави е в полза на гражданите! „Само преди малко открихме улица „Марица“. Това е показателно как работи Общината - за един ден откриваме 2 обекта. Някои откриват за една година толкова. Колкото за обекта - виждате, колоездачите се движат, използват се масово от млади хора, поставихме и пейки. Имаме идея с външно финансиране да купим велосипеди, които да се ползват от гражданите по съответния ред, по примера на много европейски градове. \r\nКакто казва един журналист „Има хора, според които, когато нещо не е наред - кметът е виновен, когато се прави добре - предизборно е!“  Ами,  ние ще действаме така, предизборно, и всяка седмица ще правим добро за нашия град“, допълни още той. На откриването на обекта присъстваха още Бисер Михайлов, областен управител, Радослав Тасков, председател на ОбС-Благоевград, заместник-кметовете на общината, инж. Росица Димитрова, управител на „ВиК“ ЕООД-Благоевград, общински съветници, изпълнителите и екипът по проекта, граждани. \r\nТова е поредният обект по проект „Благоустрояване на градската среда“, който се открива тази година. \r\n  \r\nС изграждането на новите велоалеи се осигури достъпна, безопасна и уютна градска среда. Облекчи се транспортният трафик чрез изграждане на условия за алтернативен начин на придвижване. Постигнатите цели са подобрена екологична среда в централната част на града и предоставена възможност за здравословен начин на живот чрез придвижването с велосипеди по урегулираните за целта места. \r\n  \r\nС реализиране на обекта бяха  освободени и зони за паркиране за гостите на областния център.", "date": "2019.04.16", "title": "Кметът Камбитов: В рамките на ден откриваме два обекта"}
{"url": "https://www.standartnews.com/sport/preslav-borukov-s-2-gola-i-greda-v-angliya-389775.html", "text": "Силните изяви на талантливият български футболист Преслав Боруков в Англия продължават. Нападателят донесе победата на своя Шефилд Уензди срещу гост на Куинс Парк Рейнджърс с 2:0 в шампионатен мач до 23 години. Това бяха и първи голове за Преслав в шампионатен мач за втория отбор на кукумявките, като до момента се беше разписвал в контроли, в мач за купата на страната и за купата на графството. Юношата на Левски вкара първия си гол в 20-ата минута. Той получи пас от Аш Бейкър. След почивката Шефилд продължи да е по-добрия тим на терена. Отново Бейкър намери Боруков, който се разписа за 2:0. В 67-ата минута българският нападател можеше да направи и хеттрик, но ударът му прати топката в страничната греда. \"Добър край на сезона с победа и 2 гола\", коментира Боруков. Преди година роденият през 2001-а година талант подписа първия си професионален договор с тима на Шефилд Уензди, който е 4-кратен шампион на Англия. До тогава, а и след това Боруков играе редовно, както в отбора до 18, така и в този до 23 години. Нападателят е и част от националния тим на България до 19 години, а апетит към него има и от първия ни тим, който е воден от Петър Хубчев и се нуждае спешно от централен нападател. \r\n ", "date": "2019.04.16", "title": "Преслав Боруков с 2 гола и греда в Англия"}
{"url": "https://standartnews.com/regionalni/kampaniya-kapachki-za-bdeshche-i-v-blagoevgrad-389809.html", "text": "Само за ден благоевградчани успяха да съберат голямо количество пластмасови капачки.  След като през месец март бяха предадени 740 кг, събирани в пунктовете из града, тази неделя по време на масовото събиране на капачки бяха събрани още 820 килограма. \r\nВ еднодневното събиране се включиха местни бизнес предприятия, държавни и общински структури, обединени съседи и граждани, събирали капачки със семействата си. Всички училища и детски градини, включили се задружно в кампанията, получиха грамоти. \r\n  \r\nОт септември до днес в Благоевград са събрани и предадени 1,6 тона пластмасови капачки за инициативата „Капачки за бъдеще“. Началото в Благоевград бе поставено през ноември 2017 година с откриването на първия пункт. Днес има още три пункта, един от които е в ДТ „Никола Вапцаров“, и голямо метално сърце, което гражданите на Благоевград пълнят с капачки. Според статистиката всяко 10-то бебе се ражда недоносено. Освен тях, нужда от престой в кувьоз имат и бебетата, родени с временни дихателни затруднения, родени при затруднени условия и с нужда за постепенна адаптация към околната среда. Старите и неизправни кувьози могат да доведат до сериозни увреждания на зрението и не само. От началото на кампанията има събрани над 100 тона пластмаса на национално ниво. С приходите от предаването на капачките за рециклиране са закупени вече 8 кувьоза, а целта е до края на годината да бъдат подменени амортизираните кувьози във всички 20 общински болници, в които все още има останали такива.", "date": "2019.04.16", "title": "Кампания „Капачки за бъдеще“ и в Благоевград"}
{"url": "https://www.standartnews.com/sport/osdikha-letyashchiya-fen-na-levski-389781.html", "text": "Фенът на Левски, който потроши тунела на националния стадион по време на дербито от третия кръг на плейофите в Първа лига между \"сините\" и Лудогорец, бе осъден гю бързата процедура от Софийски градски съд. \r\n\"Летящият\" привърженик ще трябва да заплати глоба в размер на 1000 лв. и е наказан една година да не посещава футболни мачове. \r\nЗапалянкото се развилня, след като Козмин Моци от Лудогорец получи червен картон и потегли към съблекалнята. Привърженикът на домакините се качи върху тунела, окуражаван от приятелите си, проби го и падна в дупката, обградена от полицаи. \r\nДействията на фена бяха в отговор на провокация от Моци, който се разписа от дузпа в 80-ата минута за 2:0, след което отпразнува гола пред \"синята\" агитка. Именно за това румънецът получи втори жьлт картон и потегли към душовете.", "date": "2019.04.16", "title": "Осъдиха \"летящия\" фен на Левски"}
{"url": "https://standartnews.com/regionalni/blagoevgrad-s-nestandartni-peyki-na-emblematichni-mesta-389811.html", "text": "Община Благоевград разкрасява пейки, разположени на емблематични места в областния център. Общо 180 нестандартни съоръжения ще радват жителите и гостите на града, като част от тях вече са завършени. Пейките ще бъдат с различни впечатляващи цветове. Такива ще има в Градската градина, квартал „Вароша\" и алеята за парк „Бачиново“. Целта на кмета д-р Атанас Камбитов е да превърне Благоевград в още по-приветлив и привлекателен за жителите и гостите на града. \r\nПреди дни беше направена и красива арт инсталация от цветни пеперуди пред LARGO MALL. Предстои да бъде поставена и цветна арка от чадъри по главната пешеходна улица.  ", "date": "2019.04.16", "title": "Благоевград с нестандартни пейки на емблематични места"}
{"url": "https://standartnews.com/regionalni/izbirat-chlenove-na-sveta-na-detsata-v-blagoevgrad-389819.html", "text": "В община Благоевград започва процедура за избор на нови членове на Съвета на децата. Срокът за подаване на кандидатури е до 24 май 2019 година, като те трябва да бъдат изпращани на имейл kmet@blgmun.com. \r\n  \r\nДокументите за кандидатстване са по образец и могат да бъдат изтеглени от сайта на общината www.blgmun.com. \r\nКандидатурите трябва да бъдат на деца до 18-годишна възраст и да обхващат критериите активност, креативност, толерантност, ангажираност към обща кауза, умение за водене на преговори и участие в групови дискусии, ориентираност към резултати, както и да притежават организаторски умения. Необходимо е да има доказани умения да работи, мотивира и обединява децата от областта, умение за изказване на позиция от името на други деца. Освен това трябва да има и възможност за пътуване без придружител /не се отнася за деца от уязвими групи, които имат нужда от подкрепа/. Комисия, съставена от експерт от общинска администрация, представител на местните медии, общински съветник, представител на бизнеса, представител на социална услуга ще разгледа предложените кандидатури. Тя ще изготви предложение, съдържащо 3 кандидатури за членове на Съвета по всяко направление, класирани в низходящ ред. Предложенията ще бъдат предоставени на кмета на Благоевград д-р Атанас Камбитов. Процедурата ще приключи до 15 юни 2019 година.", "date": "2019.04.16", "title": "Избират членове на Съвета на децата в Благоевград"}
{"url": "https://www.standartnews.com/sport/ntl-startira-noviya-si-sezon-389798.html", "text": "Национална тенис лига стартира сезон 2019 на 13 и 14 април в Димитровград. За втора поредна година веригата турнири на НТЛ се провеждат с подкрепата на Speedy и осигуряват възможно най-добрите условия за оспорвана и изпълнена с устрем към победа надпревара. Първият турнир за сезона се проведе в чудесния Таверна тенис клуб Димитровград, разположен в приятен парк, който е един от няколкото в града. Поради дъжда в неделния ден, турнирът беше прекъснат, като останаха неизиграни полуфиналите и финалите. Организаторите и тенисистите решиха те да бъдат играни в събота,  , където ще се проведе вторият турнир на лигата.  Полуфиналите и финалите от Димитровград ще започнат в   часа, а мачовете от пловдивските турнири – в  . Турнирът се игра във формати индивидуално мъже и двойки мъже, като участниците бяха разпределени в три възрастови групи за сингъл и две за двойките. НТЛ е единствената верига за тенис турнири за любители и ветерани, в които се играе във възрастови групи по примера на seniors турнирите на Световната федерация по тенис. Мачовете на сингъл се играха в схеми, а тези на двойки - в групи по три и по четири.  НТЛ провежда за първи път турнир в Димитровград и организаторите останаха очаровани от тенис базата в града. Тя разполата с четири последователни корта и един отделен, предназначен за централен. В непосредствена близост има механа и кафене, в които състезателите могат да се освежат и нахранят. Домакините са любезни, ястията са разнообразни и приготвени от отличен готвач. Това също допринесе за цялостната атмосфера на турнира и доброто настроение на тенисистите.   Въпреки постоянно променящата се прогноза за времето и лекия дъжд в ранните часове на съботния ден, мачовете стартираха точно в 10 ч. и продължиха без прекъсване, докато светлината позволяваше. За следващия ден остана да се доиграе единият полуфинал на двойки, всички полуфинали на сингъл и финалите. Поради лошите метеорологични условия в неделния ден, останалите мачове за завършване на турнира в Димитровград ще се играят на 20-ти април в Пловдив от 9:00 ч. Там на ТК „Локомотив“ (на Гребната база) от 10:00 ще започне и пловдивският турнир, в който допълнително към форматите индивидуално мъже и двойки мъже, ще има и смесени двойки. На турнирите на Национална тенис лига за всички тенисисти е осигурена вода Банкя и подарък от козметичната марка Билка, която използва максимално свойствата и разнообразието на българската природа. Победителите във всички формати получават и специални награди. Голямата награда за двойки мъже е посещение на Erste Open във Виена през октомври.", "date": "2019.04.16", "title": "НТЛ стартира новия си сезон"}
{"url": "https://www.standartnews.com/sport/kardif-se-zhalva-pred-fifa-389796.html", "text": "Ръководството на Кардиф подаде заявление с доказателства пред ФИФА относно трансфера на аржентинския нападател Емилиано Сала, съобщи Скай Спортс. Клубът от Уелс иска да докаже, че прехвърлянето на футболиста от френския Нант стана невалидно след смъртта му. Както беше отбелязано, Кардиф подаде контестацията навреме. Преди това Нант изпрати иск към ФИФА за плащане към тях от Кардиф на 15 млн. евро трансферна сума за аржентинеца. В Кардиф обаче твърдят, че договорът със Сала е отхвърлен от ръководството на английската Висша лига. Причината е схемата за трансферни плащания, която не отговаря на правилата на лигата. Освен това уелският клуб смята, че Нант не е изпълнил някои от законовите изисквания, които са били договорени преди подписването на споразумението. \r\nЕмилиано Сала се премести от Нант в Кардиф, но не успя да изиграе нито един мач за новия клуб. Самолетът, с който летя към столицата на Уелс, се е разби над тунела под Ламанша. Аржентинецът напусна този свят на 28 години.", "date": "2019.04.16", "title": "Кардиф се жалва пред ФИФА"}
{"url": "https://www.standartnews.com/sport/sportt-po-tv-za-16-april-389815.html", "text": "19,00 Футбол, Купа на България, полуфинал: Локо Пд - Септември (пряко) 18,30 Волейбол, България, Суперлига: Хебър - Нефтохимик (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 20,45 Баскетбол, Евролига: Фенербахче - Жалгирис (пряко) 12,00; 14,00; 16,00 и 18,00 Тенис: ATP 1000 Монте Карло (пряко) 22,00 Футбол, ШЛ: Ювентус - Аякс (пряко) 22,00 Футбол, ШЛ: Барселона - Ман Юнайтед (пряко) 20,00 Баскетбол, Евролига: ЦСКА М - Баскония (пряко) 03,30 Футбол, Копа Судамерикана: Колон - Депортиво Мунисипал (пряко) 19,30 УЕФА Шампионска лига - магазинно предаване", "date": "2019.04.16", "title": "Спортът по тв за 16 април"}
{"url": "https://standartnews.com/regionalni/tsvetni-velikdenski-instalatsii-krasyat-blagoevgrad-389820.html", "text": "И тази година по традиция Благоевград посреща Възкресение Христово със забележителна великденска украса. Поставят се тематични елементи както в централната градска част, така и по кварталите в града. На различни места са обособени празнични кътове, които радват жители и гости на града за големия християнски празник. Красиви цветни композиции има на площад „Георги Измирлиев“, пред Largo MALL, както и по кръговите кръстовища в града. \r\n  \r\nТрадиционно красив и отчетлив надпис „ЧЕСТИТО ВЪЗКРЕСЕНИЕ ХРИСТОВО“ ще посреща жители и гости на входа на Благоевград. Поздравът е изписан с червени букви, какъвто е и цветът на първото великденско яйце, символизиращ  Христовата кръв. \r\nЗа празничното настроение допринася и арт инсталация от пеперуди в центъра на града. Предстои да бъде монтирана и традиционната арт инсталация от цветни чадъри по главната пешеходна улица, превърнала се в любима на благоевградчани. \r\nПрез последните години градът се преобразява за всеки голям празник, с тематична украса, в резултати на креативни идеи от страна на екипа на кмета Камбитов. Освен, че създава настроение у жителите на града, това прави приятно впечатление и на гостите, които отново се връщат в Благоевград.", "date": "2019.04.16", "title": "Цветни великденски инсталации красят Благоевград"}
{"url": "https://standartnews.com/svyat/pozhar-chast-ot-parizhkata-katedrala-notr-dam-389745.html", "text": "Пожар унищожи голяма част на един от символите на Париж - катедралата „Нотр Дам”. След продължилата цяла нощ борба с пламъците, пожарникарите съобщиха, че огънят е овладян. Пламъци във вътрешността все още има, но няма опасност. Огънят, който пламна малко преди 19:00 часа местно време, доведе до рухване на заострения връх на катедралата, висок близо 100 метра. Спасени са емблематичните две кули, както и много произведения на изкуството и безценни предмети, съхранявани в храма.  По последна информация, пострадал е един пожарникар, който е в болница със сериозни наранявания. За момента парижката прокуратура разследва пожара като нещастен случай и се изключва вероятността за палеж. По всяка вероятност, пожарът е свързан с ремонтните дейности на катедралата. Прокуратурата е разпитвала вече хора, които работят по реконструкцията. Заради пожара френският президент Еманюел Макрон отмени планираното си обръщение към нацията за начините за справяне с причините за протестите на „жълтите жилетки”. Той отиде на мястото на пожара и обеща, че „Нотр Дам” ще бъде възстановена след опустошителния пожар. Същевременно стартира национална кампания за събиране на средства за възстановяването на катедралата. Съпругът на Салма Хайек вече обяви, че дарява 100 милиона евро. „Казвам ви го много тържествено тази вечер. Ще възстановим катедралата, всички заедно. Това без съмнение е част от френската ни съдба и голям проект за идните години. Аз обаче се ангажирам с него и още от утре ще започнем национална кампания за набиране на средства, която ще отиде далеч отвъд нашите граници. Ще се обърнем към най-големите таланти и много хора ще дойдат. Ние ще я възстановим. Ще възстановим „Нотр Дам”. Защото това очакват французите и защото нашата история го заслужава”, заяви президентът Еманюел Макрон. „Получаваме съчувствие от целия свят, наистина от целия свят. Защото това е драма за целия свят. „Нотр Дам” е цялата история на Париж и веднага се сетих за кадрите от освобождението на Париж. Тогава казали, че когато проехтели камбаните на „Нотр Дам”, били чути чак в Буенос Айрес. „Нотр Дам” е символът на това, което сме”, заяви кметът на Париж Ан Идалго.", "date": "2019.04.16", "title": "Пожар част от парижката катедрала Нотр Дам"}
{"url": "https://www.standartnews.com/sport/nakazakha-motsi-za-edin-mach-389814.html", "text": "Дисциплинарната комисия на Българския футболен съюз наложи на Козмин Моци (Лудогорец) наказание от 1 мач за червения картон на мача с Левски в неделя. \"Сините\" пък са глобени с общо 5000 лева заради различни провинения на феновете по време на мача с Лудогорец в неделя. Левски ще плати 1000 лв. за обидни и нецензурни скандирания, още 2000 лв. за навлизане на публика на пистата и други 2000 лв. за хвърлени множество предмети по време на мача с Лудогорец. За самоволно навлизане на терена ДК наказва Димитър Иванков – треньор на вратарите на Левски, с лишаване от право да изпълнява функции от името на отбора за 1 среща и с глоба в размер на 1000 лева. Иван Горанов от \"сините\" е наказан за 1 мач за червения картон срещу Лудогорец. Ботев (Пловдив) е глобен с 2000 лв., а ЦСКА-София - с 1300 лв от ДК.  фото Спортал", "date": "2019.04.16", "title": "Наказаха Моци за един мач"}
{"url": "https://www.standartnews.com/sport/irlandskiyat-futbol-se-razpada-389817.html", "text": "Всички членове на Борда на Ирландската футболна асоциация ще напуснат своите постове през юли, заяви министърът на транспорта на Република Ирландия Шейн Рос. Президентът на асоциацията е споделил намерението си чрез писмо до правителството. „Имайки предвид увеличаващата се липса на доверие към Борда на Ирландската футболна асоциация, този ход е добре дошъл и да се надяваме, е първата стъпка по пътя към възвръщането на доверието в това важно национално управляващо звено. Настъпи време за промяна на режима“, заяви Рос на събрание пред парламентарен комитет.", "date": "2019.04.16", "title": "Ирландският футбол се разпада"}
{"url": "https://www.standartnews.com/sport/olimpiyski-svetovni-i-evropeyski-shampioni-idvat-na-sofiya-oupn-2-389816.html", "text": "Световни сили в таекуондото ще участват в шестото издание на ранкинговия турнир „София Оупън“, който ще се проведе на 20. и 21. април в столичната зала „Арена Асикс“. От другия край на света пристигат националните отбори на Мексико и САЩ, в които се отличават имената на олимпийски и световни шампиони. Сред са такива елитни състезатели като Мария Еспиноза (Мексико), която има пълен комплект олимпийски медали – злато от Пекин (2008 г.),  бронз от Лондо (2012 г.) и сребро от Рио (2016 г.), и Джейд Джоунс (Великобритания) – златна медалистка от Олимпийските игри в Лондон  2012 г., и Рио де Жанейро  2016 г., както и шампионка от олимпийските игри за младежи и девойки през 2010 г.  в Сингапур. Един от треньорите на мексиканците е друг олимпийски шампион – Гилермо Перез.  \r\nНад 1000 състезатели по таекуондо от 45 държави ще се съберат в София за Шестия международен турнир Sofia Open  2019 г. От тях над 800 са участниците в елитния турнир G1, който дава ранкинг точки за класиране на състезателите в Световната и Олимпийската ранглиста. Други 400 спортисти са се регистрирали за участие в турнира за аматьори, който е част от проявата в София.  \r\nМероприятието се организира Българската федерация по таекуондо  олимпийска версия, и Таекуондо клуб „Рамус“ и е последното голямо таекуондо събитие преди световното първенство, което ще се проведе в средата на месец май в Манчестър, Великобритания.  \r\nОсновният организатор на Sofia Open  2019 и заместник-председател на Федерацията по таекуондо  Димитър Михайлов, сподели, че в турнира ще участват най-силните български състезатели, които ще имат възможността да премерят сили със световни и континентални шампиони. ", "date": "2019.04.16", "title": "Олимпийски, световни и европейски шампиони идват на \"София Оупън\""}
{"url": "https://www.standartnews.com/sport/lyubo-penev-edni-i-sshchi-sdii-sviryat-machovete-389818.html", "text": "Старши треньорът на ЦСКА Любослав Пенев изрази своите опасения от назначаването на Николай Йорданов, който ще ръководи първия полуфинал за Купата на България срещу Ботев Пд. Според наставника на „червените” за двубоите на неговия тим се въртят само едни и същи рефери. \r\nДвубоят срещу „канарчетата” е в сряда, 17 април, от 19,00 часа. \"Явно няма други съдии, въртят се едни и същи. Главен, страничен, четвърти – обкръжени сме, но това е. Обкръжени сме от въпросните съдии – не виждате ли, едни и същи са. Как се осмеляват да ни правят едни и същи назначения, този човек беше безобразен, жалко, че не се мисли за футбола. Говорят си на ушенце с четвъртия съдия, лекичко, внимателно, усмивки. Аз искам да мисля за футбол, това правя, футболистите също”, коментира Любо Пенев на пресконференцията преди срещата. Йорданов бе главен съдия и в четвъртфинала на ЦСКА срещу Лудогорец, който тимът на Любослав Пенев спечели с 1:0 в Разград. \r\n„Тиаго е единственият, който няма да бъде в групата, за утре отпада твърдо. Това са два мача, които трябва да изиграем много разумно. Ботев имат добър състав, с лидери, техничен отбор, очаква ни интересен мач. Ние се съобразяваме с всички отбори, познаваме силните и слабите им страни, но ние ще се опитаме да наложим нашия стил. В момента ни интересува утрешният мач, после в събота и отново реванш. Нашето внимание е насочено само към мача за Купата на България”, коментира още Пенев. „От доста години се играят мачове на базата на Ботев, има хубави терени, може би не достигат трибуни, но това не е въпрос, който трябва аз да решавам. Това е база, докато градят своя клубен стадион. Ние искаме да изненадаме с добра, сериозна игра от началото на мача. Два мача са, два. Даже и да победиш или загубиш в първия мач, не означава, че ще победиш, два мача са”, завърши наставникът на „червените”.", "date": "2019.04.16", "title": "Любо Пенев: Едни и същи съдии свирят мачовете"}
{"url": "https://standartnews.com/svyat/mzht-na-khayek-daryava-100-mln-evro-za-notr-dam-389749.html", "text": "Френският милиардер и съпруг на холивудската звезда Салма Хайек - Франсоа Анри Пино, обяви, че той и семейството му ще дарят 100 млн. евро за възстановяването на щетите по катедралата \"Нотр Дам\", нанесени от огромния пожар. Богатата фамилия притежава редица световноизвестни модни марки и аукционната къща \"Кристис\". Съобщението за щедрото дарение идва броени часове след призива на френския президент Еманюел Макрон за събиране на средства за възстановяването на църквата. Във вторник сутрин ще бъде официално открита кампания за дарения. 56-годишният Пино заявил желанието си да помогне пред френско издание. Състоянието на баща му - Франсоа Пино на 82, се оценява на 37.3 млрд. долара. По-рано Салма Хайек публикува в профила си в Instagram снимка на горящата \"Нотр Дам\", под която написа: \"Подобно на много други хора, и аз съм шокирана и изпитвам тъга, гледайки как красотата на \"Нотр Дам\" се превръща в пепел. Обичам те, Париж!\".  Номинираната за \"Оскар\" актриса и половинката й притежават имение в близост до емблематичната катедрала. Двамата сключиха брак в Париж през 2009 г.", "date": "2019.04.16", "title": "Мъжът на Хайек дарява 100 млн. евро за Нотр Дам"}
{"url": "https://standartnews.com/svyat/ima-smneniya-kak-notr-dam-shche-otselee-389758.html", "text": "Тази сутрин ще бъде проведена среща с експерти и архитекти, в опит да бъде установено дали структурата е стабилна и дали пожарникарите могат да влязат вътре, за да продължат своята работа, съобщи той. Нунес обобщи, че огънят е \"под контрол, но все още не е напълно изгасен\", предаде Ройтерс. Причината за пожара все още не е установена, уточни той.", "date": "2019.04.16", "title": "Има съмнения как Нотр Дам ще оцелее"}
{"url": "https://standartnews.com/biznes/petkova-razchitame-na-partnorstvoto-s-rosatom-389762.html", "text": "Продължава отличната съвместна работа между АЕЦ \"Козлодуй\" и Държавната корпорация \"Росатом\" в изпълнение на програмата за модернизация на 5-ти и 6-ти блок на атомната централа\". Това каза енергийният министър Теменужка Петкова по време на среща с генералния директор на \"Росатом\" Алексей Лихачов, съобщиха от Министерството на енергетиката. Срещата е била в рамките на XI-я Международен форум \"Атомекспо 2019\" в Сочи, Русия. Министър Петкова е запознала представителите на \"Росатом\" с етапа, на който се намира процедурата за избор на стратегически инвеститор по проекта АЕЦ \"Белене\". \"Предстои публикуване на документацията в Официален вестник на Европейската комисия. След това ще информираме писмено заинтересованите компании, че 90-дневният срок за подаване на заявления е започнал\", е заявила Петкова, цитирана от енергийното ведомство. \"Национална електрическа компания\" ЕАД ще довърши процедурата за лицензиране на проекта, е допълнила тя. Получено е становище от Агенцията за ядрено регулиране, с което се потвърждава валидността на издадените до момента разрешения. Завършването на процедурата по лицензиране ще даде възможност на потенциалните инвеститори да разполагат с пълната информация по проекта, а на българската страна да увери своя дял в бъдещата проектна компания. По думите на Петкова българската страна разчита на партньорство с Държавната корпорация \"Росатом\" на всички етапи от реализацията на проекта АЕЦ \"Белене\". Двете страни ще продължат активния си диалог във връзка със стартиралата процедура за избор на стратегически инвеститор. По-рано министър Петкова е разговаряла и с представители на американската компания \"Дженерал Електрик\". От тяхна страна бе потвърден интересът им за участие в АЕЦ \"Белене\" като доставчик на част от оборудването и инженер по проекта. \"Дженерал Електрик\" би могла да сътрудничи и при осигуряването на част от финансирането за проекта, стана ясно по време на срещата, пише още в съобщението.", "date": "2019.04.16", "title": "Петкова: Разчитаме на партньорството с Росатом"}
{"url": "https://standartnews.com/svyat/obyavikha-nagradite-pulitsr-389752.html", "text": ". Най-престижната категория печели вестникът „Сън сентинел“, издаван във Флорида. Той е отличен в категория \"Служба на обществото\". Това е единствената категория, която носи златен медал, в допълнение към паричните награди, давани на другите носители. \r\n  \r\nТя беше връчена на „Сън сентинел“  , само на няколко километра от редакцията на вестника. Комисията, връчваща наградите Пулицър, отличи начина, по който вестника е направил обществено достояние отражението на трагедията върху града, което допринесло за дебатите за контрол върху оръжията в национален мащаб. \r\nВ категорията \"Разследваща журналистика\" наградата Пулицър беше връчена на вестник „Лос Анджелис таймс“. Трима техни журналисти разкрили, че уважаван гинеколог от Университета на Южна Калифорния (USC)  Разследването им довело до оставката на президента на университета. \r\n   - за журналистическа фотография, връчена им за снимките на общо 11 фотографи за премеждията на мигрантите по пътя им от Латинска Америка до САЩ. \r\nВтората награда беше за международна журналистика, която  с. За работата им бяха отличени двамата репортери на Ройтерс Ва Лоне и Каяо Со О, които разкриха убийството на 10 мъже от малцинствата в Минама, извършено от службите за сигурност. За публикацията им двамата бяха задържани в азиатската държава и все още са в ареста. \r\nНаградите \"Пулицър\" са най-престижните награди за американска журналистика. Връчват се всяка година, като първите са били през 1917 г. Определянето на победителите в различните категории   и уважавани журналисти и преподаватели. Администрират се от Колумбийския университет в Ню Йорк, който е участвал в учредяването им.", "date": "2019.04.16", "title": "Обявиха наградите Пулицър"}
{"url": "https://www.standartnews.com/sport/loko-pd-razgromi-septemvri-za-kupata-389830.html", "text": "Локомотив (Пловдив) разби с 4:0 тима на Септември в първи полуфинал в турнира за Купата на България и почти обезмисли втория. В Пловдив „смърфовете” взеха комфортна преднина след голове на Димитър Илиев (14 дузпа), Стивън Езе (19), Момчил Цветанов (28) и Игор Банович (87). Утре от 19,00 ч в другия първи полуфинал играят Ботев (Пд) - ЦСКА - София.", "date": "2019.04.16", "title": "Локо (Пд) разгроми Септември за Купата"}
{"url": "https://standartnews.com/biznes/folksvagen-trsyat-kadri-v-detskite-ni-gradini-389793.html", "text": "Не само кадрите, с които разполага България днес, но и идните поколения от работници в страната ни са от интерес за германския концерн „Фолксваген“. Делегация на компанията е инспектирала детска градина с немски език в София, като това е станало факт само ден преди официалното посещение на германския федерален президент Франк-Валтер Щайнмайер в България на 4-и април, съобщава германското издание „Ханделсблат“. Според информации на германски медии \"Фолксваген\" (VW) е свела до две държави своя избор за строителството на автомобилен завод в Югоизточна Европа. Позовавайки се на агенция ДПА и на бизнес ежедневника \"Ханделсблат\", сайтът www.seenews.com съобщи, че надзорният съвет на водещия германски автомобилостроител ще избира между България и Турция на среща след края на католическите Великденските празници, които са този уикенд. В информацията също така се напомня, че сръбският президент Александър Вучич заяви през март, че \"Фолксваген\" ще избира между България, Сърбия, Румъния и Турция като нова локация на завод за производство на автомобили. Според \"Ханделсблат\" обаче, по-ниските разходи за труд в сравнение с Германия са основното предимство както на България, така и на Турция. Изданието също така припомня, че потенциалното изграждане на фабрика в Югоизточна Европа е предизвикало безпокойство в работния съвет на \"Фолксваген\", който е призовал ръководството на компанията да реинвестира в съществуващи инсталации вместо да отваря нови. През миналия ноември главният изпълнителен директор на Volkswagen Херберт Дийс обяви, че компанията търси място за изграждане на нов автомобилен завод на стойност около 1,4 млрд. евро в Източна Европа, който да стартира производство след 2022-а година. Компанията планира да прехвърли производството си на автомобили с повишена проходимост (SUV) от моделите Skoda Karoq и Seat Ateca в новата фабрика, в която ще работят 5000 служители, от досегашния завод в Квасини, Чехия, посочи през миналата година Херберт Дийс.", "date": "2019.04.16", "title": "Фолксваген търсят кадри в детските ни градини"}
{"url": "https://standartnews.com/biznes/lidl-s-dve-otlichiya-ot-progressive-nagradi-2019-389800.html", "text": "Лидл България получи поредните признания в първото издание на Progressive награди 2019 г. Веригата бе отличена като „Най-добър международен ритейлър“, а най-голямата социално-отговорна кампания на компанията – „Ти и Lidl за по-добър живот“ бе определена за „Най-добър проект за социална отговорност“. PROGRESSIVE Награди имат за цел да отличат успешните компании и брандове от бързооборотния бранш, които задават тенденции и допринасят година след година за развитието на индустрията и пазара, както и играят важна роля за развитието на партньорството между търговците и доставчиците. Финалните отличията във всяка от 7-те категории се определят на базата на гласуване от всички 11 хиляди средни и топ мениджъри от бързооборотния сектор и свързаните с него бизнеси. Всеки един от тях получава имейл с уникален линк за достъп до платформата за гласуване и може да гласува само веднъж във всяка от категориите. За всеки един номиниран в дадената категория могат да гласуват всички, с изключение на мениджърите, които работят в съответната компания. При определянето на победителя в категория „Най-добър международен ритейлър“ са взети предвид серия от критерии, сред които постигнати резултати, оценка от партньори, предимства пред конкурентите, размер на инвестициите и внедрени иновации, докато в категория „Най-добър проект за социална отговорност“ са оценявани инвестициите, периода на развитие, социалното въздействие и продължителността на ефекта от проекта. Лидл България присъства на българския пазар от 2010 г. и вече повече от 8 години работи усилено за развитието на сектора в страната, налагайки успешни практики и прозрачни политики, които допринасят както за успеха на индустрията като цяло, така и за успехите на българските производители, търговци и доставчици. Компанията се фокусира също така и върху създаването на условия за по-пълноценен живот, подкрепяйки устойчиво и прозрачно значими за обществото инициативи и каузи чрез кампанията „Ти и LIDL за по-добър живот“. През 2019 г. предстои третото издание на най-голямата социално отговорна инициатива на веригата, която се реализира в партньорство с Фондация „Работилница за граждански инициативи“ и Български дарителски форум. Програмата отразява стремежа на Лидл България да допринася за по-качествен живот на хората в различните региони на страната като финансира проекти на НПО в 4 тематични области: образование, култура и историческо наследство, здравословен начин на живот и околна среда. До този момент в двете години на инициативата общо 51 проекта на граждански организации на стойност близо 390 000 лева бяха подкрепени, като всеки от тях получи максимално финансиране до 10 000 лева.", "date": "2019.04.16", "title": "Лидл с две отличия от Progressive награди 2019"}
