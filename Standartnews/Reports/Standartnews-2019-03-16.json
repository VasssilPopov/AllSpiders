{"url": "https://www.standartnews.com/sport/stoycho-stoev-shche-dam-shans-na-vsichki-video-387346.html", "text": "Старши треньорът на Лудогорец Стойчо Стоев даде интервю за клубната телевизия ден преди домакинския мач със Септември, с който приключва редовния сезон в първенството на Първа професионална лига. Двубоят със столичния тим е повторен дебют за специалиста пред публиката в Разград. \r\n- Нормално е да е готов. Все пак сме в крайната фаза на редовния сезон в първенството. Виждам, че има настроение в отбора, което е много хубаво. И много важно. \r\n- Всеки мач е важен. Това, че играем срещу Септември няма значение. Нищо, че са отбор от втората половина на таблицата. Трите точки са три точки. Без значение от нивото на двубоя и името на противника. \r\n- Да, определено ще има ротации. Още повече, че аз обичам да използвам цялата група футболисти, която е в рамките на 20 човека. Всеки ще получи своя шанс. Нямам притеснения, че ще сменя един футболист с друг. Те ще са на едно и също ниво. \r\n- Да, определено съм взел решение. \r\n- Винаги когато успееш да победиш Левски или ЦСКА е възможно да има някакво подценяване. Но се работи в тази насока. Няма как да победиш Левски в София и да губиш точки в Разград. \r\n- Ще тренираме основно. След мача със Септември ще има кратка почивка. Събираме се във вторник. Ще имаме двуразови тренировки в следващите дни, като в петък ще проведем двустранна игра срещу Лудогорец II. След това ще има пак кратка почивка, а от следващия понеделник започваме подготовка за първия мач от втората фаза в първенството.", "date": "2019.03.15", "title": "Стойчо Стоев: Ще дам шанс на всички (ВИДЕО)"}
{"url": "https://standartnews.com/kultura/angel-zaberski-trio-s-nov-album-387322.html", "text": "Ангел Заберски /пиано/, Стоян Янкулов-Стунджи /ударни/ и Борис Таслев /контрабас/ ще представят най-новия проект на триото „Like Jazz – Volume 2“ на 18 април в НДК. Софийският концерт е от турнето им „Малко нощна музика“. Препратката към една от най-романтичните класически пиеси не е случайна, тъй като публиката ще чуе селекция от най-популярните и лирически теми от Бах, Шопен, Паганини, Рахманинов, Лист, Брамс, Пучини и Чайковски. Верни на стила си, триото залага върху елегантността на джаза и романтичната импровизация. Ангел Заберски успява стриктно да запази авторовите идеи и мелодии, така че те да се разпознават лесно от публиката, но в същото време ги интерпретира с присъщата му отличителност. Триото е създадено през 2011 година и от тогава има записани и издадени три компактдиска с авторски композиции. През 2013 година правят албума „Reflections“ с елементи от джаз, хип-хоп, популярна музика, а някои от пиесите са с фолклорна тематика – така популярните вече „Спомени от Странджа“ и „Сладка чубрица“.", "date": "2019.03.15", "title": "Ангел Заберски трио с нов албум"}
{"url": "https://standartnews.com/kultura/triumf-za-alisa-387316.html", "text": "Препълнената елегантна зала на „Сити марк център“ аплодира първото представление на \"Алиса в Огледалния свят\".  Любо Киров  беше сред бурно ръкопляскащите на децата от „Бон-Бон“ за брилянтното им представяне. Много емоции и овации  ознаменуваха дълго подготвяната премиера на световния мюзикъл. 60 деца смениха 100 уникални костюма, дело на художничката Златка Вачева, пяха и танцуваха като истински професионалисти. Билети за „Алиса“ има за 6 април – до тогава всичко е изкупено. \"Бон-Бон\" планират и турне в по-големите градове на страната.", "date": "2019.03.15", "title": "Триумф за „Алиса“"}
{"url": "https://www.standartnews.com/sport/dramatichni-obrati-v-liga-evropa-387263.html", "text": "Драматични обрати белязаха реваншите от осминафиналите във футболния турнир Лига Европа. След загуба с 0:2 в първия мач от Рен в Лондон тимът на Арсенал успя да спечели с 3:0 и да премине в следващата фаза на турнира. Грандът Севиля пък трябваше да приключи с участието си след като загуби с продължения от Славия (Прага) с 3:4 и общ резултат 5:6. Динамо Киев - Челси 0:5 (0:8) Краснодар - Валенсия 1:1 (2:3) Залцбург - Наполи 3:1 (3:4) Интер - Айнтрахт Франкфурт 0:1 (0:1) Виляреал - Зенит Санкт Петербург 2:1 (5:2) Бенфика - Динамо Загреб 3:0 след продължения (3:1)", "date": "2019.03.15", "title": "Драматични обрати в Лига Европа"}
{"url": "https://standartnews.com/kultura/grafa-s-nov-singl-387323.html", "text": "„Последната песен” се казва новият сингъл на Графа, а видеото му пренася в диви райски кътчета на Индия. Парчето носи дълбок емоционален заряд, който въздейства мигновено. Музиката, текстът, дълбочината на изпълнение на Влади Ампов съчетават усещането за носталгия към миналото и вярата в бъдещето, която ни дава сили да продължим по дългия път пред нас.       Графа избира необикновената индийска земя за визуализация на посланието на “Последната песен”. Клипът е заснет в Гоа и при езерото Самбхар в Раджастан. В сюжета му непрекъснато се преплитат темите за християнската вяра, семейните ценности, сбогуването, смисъла на живота и вечността. Зрителят се наслаждава на красиви природни кадри, храмове с многовековна история, среща с индийската култура и традиции. Графа споделя: “Това е песен за любовта, сбогуването и силата да продължиш напред!”. Клипът е едно от двете видеа, които Графа снима в Индия в края на 2018 година. През ноември излезе “Огън”, а само преди няколко седмици Влади Ампов, Любо Киров и Орлин Павлов зарадваха феновете си с общата “Приятели завинаги”. В момента Графа работи по новия си албум, който очакваме в началото на лятото. През април му предстои концерт в столичния „София лайв клуб“ (12 април) и  мини турне в Благоевград (15 април), Габрово (16 април) и Свиленград (23 април).", "date": "2019.03.15", "title": "Графа с нов сингъл"}
{"url": "https://standartnews.com/kultura/divim-se-na-shou-izvn-gravitatsiyata-387326.html", "text": "Австралийският спектакъл A Simple Space обърква представите за гравитация и за предел на човешките възможности. Артистите от трупата за съвременен цирк Gravity & Other Myths излизат за пръв път пред българска публика на 18 октомври по време на фестивала One dance week от афиша на „Пловдив – Европейска столица на културата 2019“. A Simple Space е главозамайващ полет на 7 акробати без технологии и трикове, без осигурителни въжета, против законите на физиката. Свободният превод на заглавието на спектакъла може да е „токов удар“ или „извън разума“, защото в напълно голото пространство на сцената трупата от Аделаида довежда сетивата на зрителя до тези състояния. Зад кулисите няма нищо. Няма светлинни и звукови ефекти, няма грим и специални костюми. Само перкусии на живо отмерват ритъма на прелитащите тела. Не си представяйте просто цирк. „Абсолютен триумф“, пише британският „Гардиън“ за австралийското шоу. „Физически театър, който ти отвява главата“, допълва специализираното изданието на Единбургския фестивал - най-големия в света. „Тези каскади, предизвикващи гравитацията, спират дъха, удоволствие е да гледаш“ е оценката на авторитетното списание за изкуство „Стейдж“.Gravity & Other Myths се събират преди 10 години и създават нов вид акробатичен физически театър, който чупи моделите едновременно на цирковото и на театралното изкуство. Компанията е носител на няколко престижни награди за съвременен танц, театър и цирк в Европа и Австралия. До момента A Simple Space е представен в 14 държави на 6 континента. Спектакълът е сред най-зрелищните събития в Пловдив и е подходящ за зрители над 7.  ", "date": "2019.03.15", "title": "Дивим се на шоу извън гравитацията"}
{"url": "https://standartnews.com/kultura/ariana-grande-zavladya-nagradite-iheartradio-387303.html", "text": "Ариана Гранде доминира по време на наградите „iHeartRadio“ с три победи и изпълнение на живо. Певицата прибра статуетките за жена изпълнител на годината, преборвайки Камила Кабело, Карди Би и Дуа Липа, за поп албум за нейния „Sweetener“, както и приза „Изпълнител на годината“. Тя изпълни за първи път на живо песента си „Needy“. След нея се нареди Тейлър Суифт, която спечели призовете за най-добро музикално видео за „Delicate“ и за турне на годината за нейния „Reputation Stadium Tour“. Рапърът Дрейк стана мъж изпълнител на годината, а неговата „God’s Plan“ – хип-хоп песен номер едно. Парчето „The Middle“ на Зед и Марън Морис спечели наградите за песен на годината и за денс песен. Карди Би прибра приза „Хип-хоп изпълнител на годината“, побеждавайки Дрейк, Кендрик Ламар, Пост Малоун и Травис Скот. Наградата „Музикант на десетилетието“ отиде при певеца Гарт Брукс. Статуетката за „iHeartRadio Иноватор“ бе връчена на Алиша Кийс. Певицата също така изпя няколко песни и изненада публиката, като покани на сцената сина си Иджъпт Дийн, който демонстрира уменията си на пианото. Двамата изпълниха „Raise a Man“ и „You Don't Know My Name“. Наградите „iHeartRadio“ се проведоха в „Microsoft Theater“ в Ел Ей с водещ Ти Пейн.", "date": "2019.03.15", "title": "Ариана Гранде завладя наградите iHeartRadio"}
{"url": "https://standartnews.com/kultura/ansambl-ritmikka-praznuva-yubiley-387318.html", "text": "С голям и зрелищен концерт в залата  на гимназията „Фридрих-Еберт-Халле“ в Хамбург танцовият състав „Ритмикка“ отпразнува 5 години от създаването си. Хороводците му с ръководител и хореограф Камен Кунев зарадваха  българската и немската публика с изпълнения на народни танци и обичаи  - осем хореографски композиции от различни региони на България. Още с първото хоро „Шира“, характерно за Северняшката фолклорна област, буйно устремено или мъдро сдържано, изригващо като огън от   младежките сърца,  те докоснаха  зрителите с магическа сила. Да усетиш духа на дедите, красотата, която се слива с енергията на Вселената, която ражда чудеса, преобразява лицата в чудна усмивка и изпълва сърцата с доброта и душата полита устремена към светлината – с подобни мисли и усещания беше изпълнено пространството. “Танцът е ритъмът на моя живот“, казва дипломираният в курса на професор Георги Абрашев  в Музикалната академия на София  хореограф Камен Кунев. Интересна е неговата история. Той е на 3, когато баща му го завежда в залата за народни танци в местното читалище в родното му село Габра, Софийско.  На 5 години момчето получава златен медал за най-млад участник при първата си изява на голям събор в Копривщица. Танцува в детско-юношеския фолклорен ансамбъл „Изворче“към Двореца на децата в София. Девет години Камен е танцьор и солист в ансамбъл „Светлина“ с ръководители Захари и Димитринка Андрееви. Междувременно участва  в представления на националния ансамбъл на Филип Кутев с главен хореограф Анета Ашикова, както и в любителски трупи,  7 години танцува в „Зорница“ на Емил Генов. И когато  пристига в Германия през 2012-а, дълго тъгува за танците на България. Щастлива случайност го отвежда в  Българското училище в Хамбург. На 24 май се наслаждава на любимите ритми на българската фолклорна музика. Когато домакините разбират, че е хореограф, го канят за съвместна дейност. С Ирена Наполеонова-Вилхем през 2013-а поставят началото. Шестима са първите ентусиасти, които повеждат към тайнството на българския  народен танц . Днес  колективът от хороводци с любителски  статут посреща своята  петгодишнина с  многократно увеличен състав – 49  ентусиазирани  самодейци, обединени от любовта си към фолклора и  българската култура. Репертоарът им е изключително разнообразен от всички региони на България. Като пъстър губер се разплитат „Тракийско веселие“, „Влашка приказка“, „Шопска сватба,“ „Кулишар“  „Джиновски танц“, „Шопски танци“... Камен Кунев споделя, че има големи планове за развитието на българската култура в Хамбург. „Искам да докажа, че независимо къде се намират, българите зад граница ревностно пазят и развиват националните традиции,  изразени чрез езика на танца. В „Ритмикка“  играят хора на всякаква възраст, имаме и детски състав, основан от  Иванка Фриче“. Българи и немци, запалени по неравноделните ритми, се учат на сложни стъпки за събори и сватби. Камен Кунев подготвя интересни композиции, създадени в дует с негов учител. Голямото семейство на “Ритмикка“ цени народното творчество и неговата мъдрост.  Неслучайно Иванка Фриче признава: „Аз съм изтъкана от фолклор. Няколко поколения в моето семейство танцуват чист български филклор. Народните танци ме окрилят и ми дават сила за живот“. Никол Досева от „Ритмикка“ е категорична: „Танцувам в  състава, защото така пазя българското в мен, нося радост на хората и съм щастлива“. Меги Рангелова допълва: “Танците са моето хоби - правят ме енергична , позитивна, дават ми самочувствие на българка , която познава и цени своите корени.“ Самодейните артисти печелят много овации на фестивали в Мюнхен и Милано. Техни приятели са сънародниците и чужденците от ансамбъл „Лазарка“ в Мюнхен с  хореограф Белчо Станев , фолклорните групи „Ръченица“ от Ерфурт с хореограф Милена Божилова и „Приятели“ от Лондон с хореограф Наталия Кирилова. Именно те ги поздравиха на юбилейния концерт в Хамбург.", "date": "2019.03.15", "title": "Ансамбъл „Ритмикка“ празнува юбилей"}
{"url": "https://standartnews.com/kultura/ekspert-ot-prochut-parizhki-muzey-gostuva-v-sofiya-387320.html", "text": "За първи път пред българска публика ще говори Дария дьо Бoве, старши куратор в Пале де Токио, един от най-големите френски музеи за съвременно изкуство. Лекцията й ще проследи тематичните традиции в публичното пространство, които се коренят именно във Франция. Дамата ще покаже ключови творби, включително на български автори.  Куратор с международна кариера и престиж , Дария дьо Бове пристига у нас за отворен разговор на 19 март във Френския институт. С него официално започва проекта Sariev+Markov Sculpture, който ще зададе важни въпроси във вече съществуващия контекст: Има ли място съвременната скулптура в споделените публични пространства? Кой предлага и реализира идеите - артистите, галериите или държавните институции? Възможно ли е сътрудничество между всички тях? “След социализма публичната среда днес е наситена с изкуство от отминала епоха за сметка на съвременното и актуалното.  Липсва най-общо разбиране какво е то и нужно ли е изобщо. Свикнали сме да приемаме средата около нас като даденост, а не като форма на активен диалог. Затова и основният фокус на международния скулптурен проект Sariev+Markov е образователният модул - разговори, лекции и уъркшопи”, споделя Веселина Сариева. Лекцията на Дария дьо Бове ще обхване последните 30 години, спирайки се на различни видове интервенции - временни или постоянни проекти, демократични или жестове на арт активизъм. За отправна точка лекцията ще приеме исторически примери като опаковането на Пон Ньоф от Кристо през 1985-а и колоните на Даниел Бюрен в двора на Пале Роял от 1986-а.  Дария дьо Бове ще се спре на “Белите нощи” в Париж, създадени в началото на 2000-та и по-точно на изданието им от 2016-а с програмата “1 сграда, 1 работа”, курирано от Пале де Токио.", "date": "2019.03.15", "title": "Експерт от прочут парижки музей гостува в София"}
{"url": "https://standartnews.com/kultura/fantomt-na-operata-otnovo-ot-23-mart-387315.html", "text": "„Фантомът на операта” се завръща на сцената в Музикалния театър от 23 март. Зрелищният мюзикъл ще се играе само до 14 април през този арт сезон. За да отговори на изключително големия интерес на публиката и след изчерпване на билетите до края на март, Оперетата проведе продължителни преговори с фирмата носител на авторските права и успя да договори нови дати. Така родната публика ще гледа култовия мюзикъл на нови десет дати - от 31 март до 14 април. След повече от 33 години на над 166 сцени по света, 140 милиона зрители и над 70 престижни награди \"Фантомът на операта\" покори сърцата и на взискателните БГ меломани. Уникалната музика на Андрю Лойд Уебър, продадена в над 40 милиона копия по целият свят, ще звучи отново за лимитиран брой вечери. В реализирането на мащабния спектакъл участват солистите, хорът, балетът, оркестърът и всички технически звена на трупата.", "date": "2019.03.15", "title": "\"Фантомът на операта\" – отново от 23 март"}
{"url": "https://standartnews.com/kultura/zoran-zaev-i-boil-banov-otkrikha-izlozhba-387298.html", "text": "„Когато преди време доцент Вагалински дойде при мен и разказа замисъла за общата изложба, помоли за помощ и финансиране от Министерството на културата, това бяха най-лесните пари, които съм обещавал. Защото имаше два варианта. Първият – да не стане, вторият – да се случи в малък процент, но със сигурност щеше да бъде най-великото културно събитие между нашите три държави. За радост се случи второто, за радост толкова много хора положиха толкова съвместни усилия. И тук ще кажа нещо, което за учените може би ще прозвучи еретично – да, огромна е стойността на това, което открихме в Требенище, но това, което се случва в момента – да работим заедно трите държави,  да пазим своята идентичност и да градим заедно своето бъдеще, това е нещо неописуемо, това е сбъдната мечта. На добър час на изложбата и на нашите три народа“, каза министърът на културата Боил Банов на официалното откриване на съвместната изложба „100 години Требенище“ в Националния институт „Археологически музей на Северна Македония“ - Скопие.  Изложбата откриха още премиерът на Северна Македония Зоран Заев и министърът на културата в неговия кабинет Асаф Адеми, а сред официалните гости на събитието бяха Ася Драча Мунтеан – помощник-министър на културата и информирането на Сърбия, посланиците Ангел Ангелов и Марян Гьорчев, директорите на музеите-партньори, сред които доцент  д-р Христо Попов, директор на Националния археологически институт с музей при БАН, и предшественикът му, доцент  д-р Людмил Вагалински, председателят на БАН академик Юлиан Ревалски и заместник-председателят на БАН чл.-кор. Васил Николов, народни представители от Северна Македония, хора от местните власти, общественици.  Министър-председателят на Северна Македония Зоран Заев изрази задоволството си от факта, че посетителите ще могат да видят на едно място културното наследство на трите държави и изрази надеждата си в бъдеще страните ни да реализират още много дейности и заедно да опазваме европейското наследство.  „Това е изключително значим проект за популяризирането на културното наследство и израз на приятелството между трите държави. Успешното партньорство между музеите на нашите страни е пример за това как добрата регионална политика способства за опазването на европейското наследство”,  подчерта министърът на културата на Северна Македония Асаф Адеми.  Договорът за реализацията на изложбата бе подписан от Боил Банов и Асаф Адеми,  както и от доцент д-р Христо Попов, директор на Националния археологически институт с музей при БАН и Горан Санев, директор на Националния институт „Археологически музей на Северна Македония“ -  Скопие. Експозицята може да се види до 15 септември  в Скопие. „100 години Требенище“ представя находките от богатия и впечатляващ некропол при село Требенище в Северна Македония. Тя е посветена на 100-годишнината от откриването му. Некрополът край  Требенище, на 14 км от Охрид, е открит случайно от българските войски при пътно строителство в края на Първата световна война през пролетта на 1918 г. По-късно в разкопките участват археолозите Карел Шкорпил и Богдан Филов. За пръв път пред широката публика са представени почти всички находки от некропола.", "date": "2019.03.15", "title": "Зоран Заев и Боил Банов откриха изложба"}
{"url": "https://standartnews.com/sport/dramatichni-obrati-v-liga-evropa-387263.html", "text": "Драматични обрати белязаха реваншите от осминафиналите във футболния турнир Лига Европа. След загуба с 0:2 в първия мач от Рен в Лондон тимът на Арсенал успя да спечели с 3:0 и да премине в следващата фаза на турнира. Грандът Севиля пък трябваше да приключи с участието си след като загуби с продължения от Славия (Прага) с 3:4 и общ резултат 5:6. Динамо Киев - Челси 0:5 (0:8) Краснодар - Валенсия 1:1 (2:3) Залцбург - Наполи 3:1 (3:4) Интер - Айнтрахт Франкфурт 0:1 (0:1) Виляреал - Зенит Санкт Петербург 2:1 (5:2) Бенфика - Динамо Загреб 3:0 след продължения (3:1)", "date": "2019.03.15", "title": "Драматични обрати в Лига Европа"}
{"url": "https://standartnews.com/sport/stoycho-stoev-shche-dam-shans-na-vsichki-video-387346.html", "text": "Старши треньорът на Лудогорец Стойчо Стоев даде интервю за клубната телевизия ден преди домакинския мач със Септември, с който приключва редовния сезон в първенството на Първа професионална лига. Двубоят със столичния тим е повторен дебют за специалиста пред публиката в Разград. \r\n- Нормално е да е готов. Все пак сме в крайната фаза на редовния сезон в първенството. Виждам, че има настроение в отбора, което е много хубаво. И много важно. \r\n- Всеки мач е важен. Това, че играем срещу Септември няма значение. Нищо, че са отбор от втората половина на таблицата. Трите точки са три точки. Без значение от нивото на двубоя и името на противника. \r\n- Да, определено ще има ротации. Още повече, че аз обичам да използвам цялата група футболисти, която е в рамките на 20 човека. Всеки ще получи своя шанс. Нямам притеснения, че ще сменя един футболист с друг. Те ще са на едно и също ниво. \r\n- Да, определено съм взел решение. \r\n- Винаги когато успееш да победиш Левски или ЦСКА е възможно да има някакво подценяване. Но се работи в тази насока. Няма как да победиш Левски в София и да губиш точки в Разград. \r\n- Ще тренираме основно. След мача със Септември ще има кратка почивка. Събираме се във вторник. Ще имаме двуразови тренировки в следващите дни, като в петък ще проведем двустранна игра срещу Лудогорец II. След това ще има пак кратка почивка, а от следващия понеделник започваме подготовка за първия мач от втората фаза в първенството.", "date": "2019.03.15", "title": "Стойчо Стоев: Ще дам шанс на всички (ВИДЕО)"}
{"url": "https://standartnews.com/sport/sportt-po-tv-za-15-mart-387265.html", "text": "17,50 Спорт тото 17,30 Футбол, България, Първа лига: Ботев Пд - Ботев Вр (пряко) 20,00 Футбол, Франция, Лига 1: Ница - Тулуза (пряко) 18,30 Волейбол, България, Суперлига: Хебър - ЦСКА (пряко) 21,45 Футбол, Франция, Лига 1: Лил - Монако (пряко) 05,00 Формула 1: Трета тренировка за Голямата награда на Австралия (пряко) 21,45 Футбол, Англия, Лига 1: Донкастър - Барнзли (пряко) 21,15 \"Спорт в обектива\" 20,00 УЕФА Шампионска лига - магазинно предаване 20,00 и 22,00 Тенис: ATP 1000 Индиън Уелс, четвъртфинали (пряко) 19,45 Баскетбол, Евролига: Фенербахче - Барселона (пряко) 21,30 Футбол, Италия, Серия А: Каляри - Фиорентина (пряко) 19,00 Баскетбол, Евролига: ЦСКА Москва - Панатинайкос (пряко) 22,00 Футбол, Испания, Ла Лига: Реал Сосиедад - Леванте (пряко) 13,00 Футбол: Шампионска лига, жребий (пряко) 14,00 Футбол: Лига Европа, жребий (пряко) 16,15 Колоездене: Париж - Ница, шести етап (пряко) 18,15 Ски полети: Световна купа във Викерзунд, квалификация (пряко) 21,45 и 00,00 Автомобилизъм: Световен шампионат за издържливост, 1000 мили на Себринг (пряко) 10,30 и 17,45 Снукър: Открито първенство на Гибралтар, първи ден (пряко) 13,00 Ски, СК: Солдеу, отборно състезание (пряко) 14,45 Колоездене: Тирено - Адриатико, трети етап (пряко) 21,30 Футбол, Германия, Първа Бундеслига: Борусия М - Фрайбург (пряко)", "date": "2019.03.15", "title": "Спортът по тв за 15 март"}
{"url": "https://standartnews.com/regionalni/detsa-pokazakha-otlichni-znaniya-v-sstezanie-az-obicham-blgariya-387351.html", "text": " Деца от ДГ „Роса“ в Благоевград показаха отлични знания, свързани с българската история. Те се включиха в състезание под надслов „Аз обичам България“. Децата бяха пременени в народни носии и дрехи с цветовете на родния трибагреник и показаха артистични умения пред своите родители и семейства. Началникът на отдел „Образование” Симона Митова поздрави от името на кмета д-р Атанас Камбитов децата и техните учители за усилията им да съхраняват българските традиции. Състезанието не само забавлява и възпитава, но и учи децата на българска история, на традиции и любов към родината.", "date": "2019.03.15", "title": "Деца показаха отлични знания в състезание „Аз обичам България\""}
{"url": "https://standartnews.com/regionalni/obshcho-130-videokameri-debnat-v-ayazmoto-387284.html", "text": "Общо 130 камери за видеонаблюдение в момента дебнат за нарушители и осигуряват спокойствие на гражданите в прочутия старозагорски парк  Аязмото. Те бяха монтирани по алеи, детски и спортни площадки и на всички клчови места в зелената територия в хода на пиключилия проект за реконструкция и обновяване на парка. Видеокамерите записват информация нонстоп 24 ч. в денонощието. Записите се пазят в центъра за градска мобилност и при необходимост помагат на инспекторите в общината да бъдат установени нарушителите на обществения ред. \"Чрез видеозаписи бяха разпознати и санкционирани извършителите на няколко груби нарушения и посегателства върху новоизградената инфраструктура като увредената от автомобили поливна система и унищоженото затревяване и посадените храсти близо до шадравана „Жабките\",  информираха от общината. Видеокамерите са помогнали да бъде открит и възрастен старозагорец, който се бе изгубил на територията на парка. ", "date": "2019.03.15", "title": "Общо 130 видеокамери дебнат в Аязмото"}
{"url": "https://standartnews.com/regionalni/prochutata-vera-nemirova-otkriva-yubileynoto-izdanie-na-operen-fest-387285.html", "text": "Със спектакъл на „Африканката“ от Дж. Майербер, постановка на световноизвестния режисьор Вера Немирова, ще бъде открито юбилейното 50-то издание на Фестивала за оперно и балетно изкуство в Стара Загора. Това съобщи в аванс директорът на Старозагорската опера Огнян Драганов пред ученици от гимназията с преподаване на чужди езици „Ромен Ролан“ в града. Очакваният празник за меломаните, в който по традиция участват всички оперни театри в страната, се открива официално нана 22 ноември и ще продължи почти месец. Ръководството на операта било в преговари за участието на големия тенор Роберто Аланя в \"Африканката\". \"На сцената ще има 200 артисти. Декорите и костюмите са на Берлинската Дойче опера и са над 20 тона общо\", разкри още подробности за супер-продукцията оперният шеф Драганов. Той гостува на учениците от френските паралелки в гимназията с интересна презентация „Защо – на опера и балет“. \"Изкуството, ходенето на опера, на театър, в галерии – ви отвежда към тишина, която не е самота. Тишината е място и време за вътрешна рефлексия, за доближаване до себе си и израстване“, каза Драганов и предложи любопитен експеримента на учениците - да преведат либретото на операта \"Африканката\".", "date": "2019.03.15", "title": "Прочутата Вера Немирова открива  юбилейното издание на оперен фест"}
{"url": "https://standartnews.com/biznes/i-dnes-firmite-podavat-spravka-za-plateni-dokhodi-387268.html", "text": "Изтича срокът, в който предприятията и самоосигуряващите се лица, които са изплатили през 2018 г. доходи на физически лица трябва да представят в Националната агенция за приходите справка по образец за тези доходи. В справката се обявяват изплатените през годината доходи на физически лица от стопанска дейност, различна от трудовоправните отношения. В това число доходи от упражняване на свободни професии, доходи от прехвърляне на права и имущество. Вписват се и облагаемите парични и предметни награди от игри и конкурси, които не са предоставени от работодател или възложител. Глоба в размер до 250 лева се налага за всяко физическо лице, за което не е подадена информация или тя не е коректна.", "date": "2019.03.15", "title": "И днес фирмите подават справка за платени доходи"}
{"url": "https://www.standartnews.com/sport/khamiltn-poletya-v-prvata-trenirovka-387266.html", "text": "Формула 1 се завърна. Проведе се първата свободна тренировка преди старта за Голямата награда на Австралия, с който се открива новият сезон. Световният шампион Люис Хамилтън летеше недостижим из обиколките и даде най-добро време, както и заявката, че най-после можем да го видим на върха на почетната стълбичка в Мелбърн след трудните стартове последните години.  Британецът даде време от 1:23.599 минути, с което обиколката му стана недостижим норматив за останалите преследвачи. Съвсем логично зад него се наредиха двамата пилоти на Ферари, които се очаква и да са голямата му конкуренция този сезон. На второ място остана четирикратният световен шампион Себастиан Фетел, който записа време само с 38 хилядни по-слабо от това на Хамилтън. А трети в тренировката остана съотборникът му Шарл Льоклер с най-бърза обиколка от 1:23.673 минути.  Назад останаха Макс Верстапен с Ред Бул на 193 хилядни от победителя, вторият пилот на Мерцедес Валтери Ботас на 0.267 секунди, а едва шести остана ветеранът Кими Райконен, който със своето Алфа Ромео изостана на повече от секунда зад времето на Хамилтън. ", "date": "2019.03.15", "title": "Хамилтън полетя в първата тренировка"}
{"url": "https://standartnews.com/sport/khamiltn-poletya-v-prvata-trenirovka-387266.html", "text": "Формула 1 се завърна. Проведе се първата свободна тренировка преди старта за Голямата награда на Австралия, с който се открива новият сезон. Световният шампион Люис Хамилтън летеше недостижим из обиколките и даде най-добро време, както и заявката, че най-после можем да го видим на върха на почетната стълбичка в Мелбърн след трудните стартове последните години.  Британецът даде време от 1:23.599 минути, с което обиколката му стана недостижим норматив за останалите преследвачи. Съвсем логично зад него се наредиха двамата пилоти на Ферари, които се очаква и да са голямата му конкуренция този сезон. На второ място остана четирикратният световен шампион Себастиан Фетел, който записа време само с 38 хилядни по-слабо от това на Хамилтън. А трети в тренировката остана съотборникът му Шарл Льоклер с най-бърза обиколка от 1:23.673 минути.  Назад останаха Макс Верстапен с Ред Бул на 193 хилядни от победителя, вторият пилот на Мерцедес Валтери Ботас на 0.267 секунди, а едва шести остана ветеранът Кими Райконен, който със своето Алфа Ромео изостана на повече от секунда зад времето на Хамилтън. ", "date": "2019.03.15", "title": "Хамилтън полетя в първата тренировка"}
{"url": "https://www.standartnews.com/sport/khamiltn-gi-zapochna-oshche-ot-trenirovkite-387278.html", "text": "Световният шампион Люис Хамилтън (Вбр) спечели първите две свободни тренировки за Гран при на Австралия в Мелбърн от Формула 1. В първата пилотът на Мерцедес постигна най-добро време - 1'23\"599 22 мин. Втори и трети останаха пилотите на Ферари - Себастиян Фетел с време 1'23\"637 мин и Шарл Льоклер с 1'23\"673 мин. Във втората свободна тренировка Хамилтън постигна пак най-добро време - 1'22\"600 мин. След него останаха съотборникът му в Мерцедес Валтери Ботас с 1'22\"648 мин и Макс Верстапен от Ред Бул с 1'23\"400 мин. Първият старт за сезона във Формула 1 - Гран при на Австралия е в неделя от 7.10 ч (б.в.). фото ЕПА/БГНЕС", "date": "2019.03.15", "title": "Хамилтън взе и втората тренировка в Мелбърн"}
{"url": "https://www.standartnews.com/sport/sportt-po-tv-za-15-mart-387265.html", "text": "17,50 Спорт тото 17,30 Футбол, България, Първа лига: Ботев Пд - Ботев Вр (пряко) 20,00 Футбол, Франция, Лига 1: Ница - Тулуза (пряко) 18,30 Волейбол, България, Суперлига: Хебър - ЦСКА (пряко) 21,45 Футбол, Франция, Лига 1: Лил - Монако (пряко) 05,00 Формула 1: Трета тренировка за Голямата награда на Австралия (пряко) 21,45 Футбол, Англия, Лига 1: Донкастър - Барнзли (пряко) 21,15 \"Спорт в обектива\" 20,00 УЕФА Шампионска лига - магазинно предаване 20,00 и 22,00 Тенис: ATP 1000 Индиън Уелс, четвъртфинали (пряко) 19,45 Баскетбол, Евролига: Фенербахче - Барселона (пряко) 21,30 Футбол, Италия, Серия А: Каляри - Фиорентина (пряко) 19,00 Баскетбол, Евролига: ЦСКА Москва - Панатинайкос (пряко) 22,00 Футбол, Испания, Ла Лига: Реал Сосиедад - Леванте (пряко) 13,00 Футбол: Шампионска лига, жребий (пряко) 14,00 Футбол: Лига Европа, жребий (пряко) 16,15 Колоездене: Париж - Ница, шести етап (пряко) 18,15 Ски полети: Световна купа във Викерзунд, квалификация (пряко) 21,45 и 00,00 Автомобилизъм: Световен шампионат за издържливост, 1000 мили на Себринг (пряко) 10,30 и 17,45 Снукър: Открито първенство на Гибралтар, първи ден (пряко) 13,00 Ски, СК: Солдеу, отборно състезание (пряко) 14,45 Колоездене: Тирено - Адриатико, трети етап (пряко) 21,30 Футбол, Германия, Първа Бундеслига: Борусия М - Фрайбург (пряко)", "date": "2019.03.15", "title": "Спортът по тв за 15 март"}
{"url": "https://standartnews.com/regionalni/sofiya-film-fest-na-brega-startira-v-kholivudski-stil-387291.html", "text": "\r\n   В  холивудски стил - с червен килим, ефектни светлини и под звуците на популярна филмова музика, бяха посрещнати снощи гостите и публиката на фестивала “София филм фест на брега\" в Бургас. Програмата на XVII-то издание феста стартира с официална церемония в общинското кино „АБ“ в сградата на ДТ „Адриана Будевска.Началото бе дадено  \r\n “Радвам се, че съм част от най-значимото кино-събитие на България  - “София филм фест”. Това е най-мащабното, най-чаканото събитие и за киноманите в Бургас\", каза бургаският кмет Димитър Николов. Освен насладата от качествените филми, бургаската публика ще има възможност да се срещне и общува с авторите на някои от лентите \r\nПрограмата на “София филм фест на брега” бе открита с прожекцията на филма на Радослав Спасов “Живи комини”. Днес ще бъдат  излъчени още три филма -  иранският“Три лица”, “Студена война” - копродукция на Полша, Великобритания и Франция, и  най-чаканото заглавие – спечелилата Оскар кинолента “Зелената книга” на Питър Фарели, с участието на българския актьор Димитър Маринов. \r\n ", "date": "2019.03.15", "title": "“София филм фест на брега\" стартира в холивудски стил"}
{"url": "https://standartnews.com/regionalni/konen-parad-za-todorovoden-v-shumen-387295.html", "text": "\r\n  С традиционен парад на шуменските клубове по конен спорт „Кабиюк“, „Шумен“ и „Шумен 2010“ днес след обяд ще започнат проявите за утрешния Тодоровден. Шествието ще тръгне от Хиподрума, ще премине по площад „България“ и по булевард „Славянски“ и ще завърши пред сградата на община Шумен.  Тук ръководителите на клубовете по конене спорт ще рапортуват пред кмета на общината Любомир Христов за постигнатите успехи през изминалата 2018 година.  \r\n Утре сутринта на закрития манеж на шуемнския Хиподрум ще се проведат и традиционните конни състезаания - по гладко надпрепускване и по прескачане на препятствия. \r\n ", "date": "2019.03.15", "title": "Конен парад за Тодороводен в Шумен"}
{"url": "https://standartnews.com/regionalni/kmett-na-blagoevgrad-domakin-na-sreshcha-evropa-v-nashiya-dom-387302.html", "text": "В Благоевград се проведе среща от поредицата граждански диалози „Европа в нашия дом” по въпроси на национални и местни политики в регионалното развитие. Домакин на срещата бе кметът на града д-р Атанас Камбитов. Участие в нея взеха евродепутатът Андрей Новаков, министърът на Регионалното развитие и благоустройството инж. Петя Аврамова, народните представители Даниела Савеклиева, Александър Мацурев, Стефан Апостолов, Георги Динев, областният управител Бисер Михайлов. Сред основните акценти, дискутирани на срещата, бе липсата на консолидация на Асоциацията по ВиК в област Благоевград. „Това е тема, която касае бизнеса и гражданите. В момента ние губим огромни средства, около 300 млн. лева. Само за Благоевград са между 75-90 млн. лева. Неизпълнявайки условието за консолидация, ние не сме допуснати до Оперативната програма, без да имаме вина. Може би трябва да се обединим около идеята поетапно, целево да бъдат отпускани средства за най-невралгичните точки в общините. Да се направи обща план сметка и да може да се разчита на средства от Републиканския бюджет“, каза кметът д-р Атанас Камбитов. „Проблемите са много, трябва с общи усилия да ги решаваме поне частично“, допълни кметът Камбитов. Трудностите от липсата на консолидация бяха категорично потвърдени от областния управител Бисер Михайлов. Евродепутатът Андрей Новаков заяви готовност да организира среща на общините в областта, на която да бъдат поканени представители на държави, възползвали се от възможностите, които дава ЕС за финансиране при консолидация. Министърът на регионалното развитие и благоустройството Петя Аврамова, от своя страна, изрази надежда, че обединение на ВиК операторите може да бъде постигнато. На форума присъстваха още кметове на общини, представители на институции, бизнеса и граждани.", "date": "2019.03.15", "title": "Кметът на Благоевград домакин на среща „Европа в нашия дом”"}
{"url": "https://www.standartnews.com/sport/aoiyama-prodlzhava-da-pecheli-v-osaka-387299.html", "text": "Впечатляващата серия на българския професионален сумист Даниел Иванов-Аоияма продължава на Големия мартенски турнир в Осака. Днес нашият борец се наложи с ошидаши (изтласкване на опонента от дохиото, без да бъде хващан за колана, а само чрез натискане на тялото) над маегашира-8 Котошогику. Така Даниел Иванов продължава в турнира с пет победи и една загуба, а днешният му успех беше приет изключително положително от журналистите, тъй като беше постигнат над много опитен противник. Утре българинът Даниел Иванов среща Такарафуджи. Шеста победа постигна Великият шампион Хакухо, който се наложи над Нишигики с йорикири. Изненадващо с 6 победи от 6 срещи продължава Ичиноджо, който надделя над Ендо. Другият Йокодзуна Какурю също спечели схватката си днес и има баланс 5-1, като заедно с Аоияма и Такаюсу си поделят 3-5 място.    ", "date": "2019.03.15", "title": "Аоияма продължава да печели в Осака"}
{"url": "https://www.standartnews.com/sport/blgariya-s-nay-dobroto-na-svetovnata-kupa-v-sofiya-387304.html", "text": "Невяна Владинова, Катрин Тасева и ансамбъл (жени) ще представят България на световната купа по художествена гимнастика в София. Надпреварата ще се проведе от 12 до 14 април в \"Арена Армеец\". Треньорският щаб на ансамбъла в лицето на старши треньора Весела Димитрова и помощник – треньора Михаела Маевска са заявили шест момичета - Симона Дянкова, Стефани Кирякова, Мадлен Радукалова, Камелия Стоилова, Ерика Зафирова и Лаура Траатс. Извън състава е лекуващата контузия Елена Бинева.  След изтичане на срока за подаване на поименните заявки стана ясно, че в София ще пристигнат 68 индивидуални гимнастички и 17 ансамбъла. В индивидуалното Русия идва със звездите си Арина Аверина и Александра Солдатова, която миналата година спечели приза Кралица на световната купа в София. За Украйна са заявени  Влада Николченко и Виктория Оноприенко, за Беларус  ще видим Анастасия Салос и Алина Харнаско, Израел ще е с Линой Ашрам и Никол Зелихман, Италия ще бъде представена от медалистките от световното първенство миналата година у нас Милена Балдасари и Александра Аджурджу, а САЩ е със състав Евита Грискенас и Лили Мизуно. При ансамблите нашите момичета ще премерят сили с всичките си основни конкуренти - Русия, Италия, Украйна, Беларус, Япония и Израел.", "date": "2019.03.15", "title": "България с най-доброто на Световната купа в София"}
{"url": "https://www.standartnews.com/sport/zhrebiyat-v-shampionskata-liga-prati-totnm-na-mansiti-387332.html", "text": "Изтеглен бе жребият за четвъртфиналите в Шампионската лига, сезон 2018/19: Двойките в него са: Аякс (Холандия) - Ювентус (Италия) \r\nЛивърпул (Англия) - Порто (Португалия) \r\nТотнъм (Англия) - Манчестър Сити (Англия) \r\nМанчестър Юнайтед (Англия) - Барселона (Испания)  \r\nДвойките за полуфиналите: \r\nТотнъм (Англия)/Манчестър Сити (Англия) - Аякс (Холандия)/Ювентус (Италия) \r\nМанчестър Юнайтед (Англия)/Барселона (Испания) - Ливърпул (Англия)/Порто (Португалия)  \r\nЧетвъртфиналите ще се играят на 9/10 април и 16/17 април. Полуфиналите са на 30 април/1 май и 7/8 май. Финалът е на 1 юни в Мадрид.   ", "date": "2019.03.15", "title": "Жребият в Шампионската лига прати Тотнъм на Ман.Сити"}
{"url": "https://standartnews.com/regionalni/konkurs-za-detska-risunka-vodata-e-bogatstvo-organizirat-v-razlog-387305.html", "text": "По повод световния ден на водата 22 март комисията за борба с противообществените прояви на малолетни и непълнолетни в Разлог организира конкурс за детска рисунка на тема „Водата е богатство”. В конкурса могат да участват ученици от 1 до 4 клас от Разлог. Целта на конкурса е учениците да изобразят своята детска визия за водата във всичките й форми, както и това колко е важна тя за хората, природата и нашата планета. Няма ограничение за това какви художествени средства могат да ползват децата – цветни моливи, пастели, флумастри, акварели, маслени или темперни бои. Рисунките участниците трябва да предадат до 21 март на своите класни ръководители, които от своя страна ще ги предоставят на обществените възпитатели. За победителите са осигурени награди от община Разлог и комисията за борба с противообществените прояви, ще има и поощрителни награди за всички участници, които ще бъдат връчени на 25 март.", "date": "2019.03.15", "title": "Конкурс за детска рисунка „Водата е богатство” организират в Разлог"}
{"url": "https://standartnews.com/regionalni/obshchina-khaskovo-zapochna-prem-na-dokumenti-za-in-vitro-protseduri-387310.html", "text": "Община Хасково започна от днес, 15 март, приема за финансово подпомагане на семейства и лица, живеещи на семейни начала, с репродуктивни проблеми за процедури „Ин витро” и „Ин виво”, съобщиха от общината. Документи ще се приемат до 30 април в салона за административно обслужване, гише „Деловодство” на пл. „Общинска” 1. Необходимите документи могат да бъдат изтеглени от сайта на общината. Миналата година по тази програма бяха одобрени 22 двойки, две от които не са се възползвали от процедурите поради междувременно забременяване по естествен път. През 2017 година пък от отпуснато от общината финансиране за ин витро процедури са се родили 10 бебета.", "date": "2019.03.15", "title": "Община Хасково започна прем на документи за ин витро процедури"}
{"url": "https://standartnews.com/svyat/mnogo-zhertvi-pri-strelba-v-nova-zelandiya-387264.html", "text": "Новозеландската полиция потвърди, че има \"множество жертви\" след стрелба в град Крайстчърч. Един човек е задържан, предаде ДПА. Полицията действа в отговор на много сериозен и трагичен инцидент, включващ активен стрелец в централната част на Крайстчърч, посочи представител на силите на реда. Един човек е задържан, но според властите може да има и други извършители. Това е развиваща се ситуация и работим да потвърдим фактите. Можем обаче да потвърдим, че има множество жертви, каза представителят на полицията. По информация на силите на реда жертвите са били на две места. Загиналите в стрелбата са най-малко 27, посочва сайтът \"Отаго дейли таймс\", цитиран от ТАСС. В болниците на града са закарани поне 30 души, допълва изданието. Свидетели посочват, че мъж в камуфлажно облекло, носещ автоматична пушка, открил безразборна стрелба в джамията \"Ал Нур\". Премиерът Джасинда Ардърн нарече случилото се днес \"един от най-мрачните дни в историята на Нова Зеландия\", допълва АП. Това е необичаен и безпрецедентен акт на насилие, посочи тя. По думите й много от хората в джамията вероятно са мигранти. \"Нова Зеландия е техният дом. Те би трябвало да са в безопасност тук. В Нова Зеландия няма място за екстремно насилие\", подчерта Ардърн. Отбор по крикет от Бангладеш пристигал за молитва, когато стрелбата започнала, но всичките му членове са в безопасност, разказа треньор. Полицията призова гражданите да избягват джамиите в страната.", "date": "2019.03.15", "title": "Много жертви при стрелба в Нова Зеландия"}
{"url": "https://standartnews.com/regionalni/nad-100-ekipazha-uchastvat-v-shestoto-izdanie-na-krdzhali-ofroud-fest-387311.html", "text": "Кърджали за шести път е домакин на Офроуд фест, който стартира днес. Състезанието е първи кръг от Балканската купа за тази година. На 100 са екипажите, които участват в надпреварата. Има представители от Гърция  и Турция, за първи път гостуват състезатели от Казахстан.”Изключителен интерес предизвикат автомобилите с тръбна конструкция без серийно производство в клас „Прототипи”, които са с големи  възможности и атрактивен външен вид, управлявани от турски и гръцки състезатели”, съобщи Тодор Христов, организатор на надпреварата. По думите му интересът расте с всяка и измината година,  през последните пет години са участвали над 1000 души „Общата дължина на маршрута тази година е 300 км. Местата са много атрактивни”, съобщи Христов. Той уточни, че и този път  в последния ден на състезанието на 17 март край Водното огледало в Кърджали ще участва  и кметът Хасан Азис, който ще се опита да премери сили в клас UTV/ бъгита. Очаква се много любители на високите скорости да наблюдават гонките.", "date": "2019.03.15", "title": "Над 100 екипажа участват в шестото издание на Кърджали Офроуд Фест"}
{"url": "https://www.standartnews.com/sport/infarktna-titla-za-shveytsariya-v-otbornata-nadprevara-387329.html", "text": "Швейцария спечели инфарктно титлата в отборната надпревара в алпийските ски от финалите в Солдеу (Андора). На финала швейцарците, които са актуалните световни и олимпийски шампиони трябваше да обръщат Норвегия от 0:2. Уенди Холденер намали на 1:2, а Даниел Юл донесе златото за тима си след като победи Лейх Кристиан Хоген-Нестволд в последната серия. Швейцария спечели първото място благодарение на по-доброто си общо време спрямо това на Норвегия. Третото място е за Германия, след победа в малкия финал над Канада с 3:2. Канадците пък отстраниха още на 1/4 финала Австрия и то с победа 4:0. Утре финалите в Солдеу продължават с гигантски слалом при мъжете и слалом при дамите.", "date": "2019.03.15", "title": "Инфарктна титла за Швейцария в отборната надпревара"}
{"url": "https://www.standartnews.com/sport/blizo-200-mladi-boksori-izlizat-na-ringa-v-krdzhali-387314.html", "text": "Близо 200 млади боксьори излизат на ринга в Кърджали От 13 до 17 март те  участват в Държавното лично отборно първенство 1 - ви кръг и купа България Юноши в Кърджали. Има представители от 50 клуба в сраната. ”Това е най-силният турнир за нас като домакини до момента”, каза треньора на „Арда бокс” Стоян Узунов. От местния клуб се представят 9 състезатели.Най-многобройни са участниците в категории до 52 и до 54 килограма. От община Кърджали благодарят на Българската федерация по бокс за оказаното доверие турнирът да се проведе именно в  Града край Арда, който подготвя силни състезатели като Ергюнал Сабри , републикански шампион за 2018 г. и първи в   през 2017 г.", "date": "2019.03.15", "title": "Близо 200 млади боксьори излизат на ринга в Кърджали"}
{"url": "https://www.standartnews.com/sport/arsenal-priema-napoli-v-derbito-na-liga-evropa-387333.html", "text": "Арсенал срещу Наполи се очертава като най-интересен сблъсък от четвъртфиналите в турнира Лига Европа, според днешният жребии. Всичките двойки са: Мач 1: Арсенал (Англия) - Наполи (Италия) \r\nМач 2: Виляреал (Испания) - Валенсия (Испания) \r\nМач 3: Бенфика (Португалия) - Айнтрахт (Франкфурт, Германия) \r\nмач 4: Славия Прага (Чехия) - Челси (Англия) \r\n* първите мачове са на 11-и април, а реваншите са на 18-и април \r\nЖребий за полуфиналите: \r\nПобедител от мач 1- победител от мач 2 \r\nпобедител от мач 3- победител от мач 4 \r\n* първите мачове са на 2-и май, а реваншите на 9-и май \r\nФиналът е на 29-и май в Баку", "date": "2019.03.15", "title": "Арсенал приема Наполи в дербито на Лига Европа"}
{"url": "https://www.standartnews.com/sport/toronto-nadvi-la-leykrs-v-nba-387335.html", "text": "Торонто победи Лос Анджелис Лейкърс със 111:98 в най-интересния мач от кръга в НБА на САЩ и Канада. Други резултати: \r\nИндиана - Оклахома 108:106 \r\nОрландо - Кливланд 120:91 \r\nБостън - Сакраменто 126:120 \r\nТоронто - ЛА Лейкърс 111:98 \r\nЮта - Минесота 120:100 \r\nДенвър - Далас 100:99  \r\nИзточна конференция: \r\nАтлантическа дивизия: Торонто 49 победи/20 загуби, Филаделфия 43/25, Бостън 42/27 \r\nЦентрална дивизия: Милуоки 51/17, Индиана 44/25, Детройт 34/33 \r\nЮгоизточна дивизия: Маями 32/35, Орландо 32/38, Шарлът 30/37 \r\nЗападна конференция: \r\nСеверозападна дивизия: Денвър 45/22, Портланд 41/26, Оклахома 42/27 \r\nТихоокеанска дивизия: Голдън Стейт 46/21, ЛА Клипърс 39/30, Сакраменто 33/34 \r\nЮгозападна дивизия: Хюстън 42/26, Сан Антонио 39/29, Ню Орлиънс 30/40.", "date": "2019.03.15", "title": "Торонто надви ЛА Лейкърс в НБА"}
{"url": "https://standartnews.com/regionalni/zapochna-priemaneto-na-proektni-predlozheniya-po-fond-kultura-387342.html", "text": "Започна приемането на проектни предложения, които могат да бъдат финансирани от новосъздадения фонд „Култура” към общината в Благоевград. Срокът за кандидатстване за финансиране е 30 март. Документите се подават в деловодството на общината в три екземпляра. Фонд „Култура” бе създаден по идея на кмета на града д-р Атанас Камбитов с цел да бъде подпомагана работата на неправителствени организации и културни институти, които имат желание да участват със събития в културния календар на Благоевград. Със създаването на Фонд \"Култура\", Благоевград се нарежда сред големите общини, в които има утвърдени богати и устойчиви културни календари.", "date": "2019.03.15", "title": "Започна приемането на проектни предложения по фонд „Култура\""}
{"url": "https://standartnews.com/svyat/teroristt-ot-nova-zelandiya-krstosval-blgariya-obzor-387354.html", "text": "Задържаният за терористичната атака в Нова Зеландия Брентън Тарант, при която в две джамии бяха убити 49 души, е бил в България през ноември миналата година. Това съобщи главният прокурор Сотир Цацаров след съвещание на спецслужбите, което беше свикано от премиера Бойко Борисов в Министерски съвет. Както вече стана ясно, по време на атентата в Крайстчърч терористът е носил пълнители за автомати с надписи на няколко езика, включително и български, част от които са посветени на битки в Руско-Турската, както и Балканската война, при които сме побеждавали турците. На пълнителите му се, се виждат надписи “Шипченски проход 1877-78” и “Битка при Булаир 1913 г.”. Последната е едно от известните победни сражения на българската армия по време на Балканската война близо до Мраморно море. На пушката на убиеца има и текстове срещу мюсюлмански мигранти, както и множество сръбски и български надписи. На мунициите му се виждат имена на двама български владетели - Фружин, син на цар Иван Шишман, и Константин II Асен, син на цар Иван Срацимир. Фружин и Константин Асен са братовчеди, които воюват с османските нашественици. 28-годишният австралиец Брентън Тарант е бил у нас в периода 9-15 ноември 2018 г. На 9 ноември пристигнал с полет от Дубай на летище Соф.ия. На следващия ден наел автомобил и пътувал до исторически места, свързани с историята на балканските страни и с битки с османската армия. Посетил Дряново, Плевен, Велико Търново, Благоевград, Пловдив, Асеновград, Бачково, Казанлък, Банско. На 15 ноември заминал за Букурещ, където отново наел кола и от румънска територия със самолет се придвижил до Унгария. Цацаров уточни, че няма данни за евентуална терористична дейност или връзки на Тарант на наша територия. Въпреки това ще се проверява възможността той да е осъществил връзки с паравоенни организации.И добави, че атентаторът е посетил Балканския полуостров за първи път през 2016 г.  \"За периода от 28 до 30 декември 2016 г. бе установено негово пътуване до Република Сърбия. То е осъществено през Черна гора, преминато е през Босна и Херцеговина, и Хърватска. Тогава е пътувал с автобус и не е преминавал през територията на България\", каза той. \"И в момента продължават всички действия по изясняване на маршрути, места, на които той е отсядал.  Това може да се каже на този етап. Постоянна е връзката с разследването, което се извършва на място в Нова Зеландия и Австралия\", добави главният прокурор. Той поясни, че е осъществена връзка и с партньорите от САЩ, ОАЕ и балкански държави. \"Няма данни престоят на нападателя в Нова Зеландия в България да е извън сферата на туризма\", допълни министърът на вътрешните работи Младен Маринов по време на брифинга след съвещанието. \"Една от задачите е наистина да установим дали е имал контакти с български граждани и дали е имало лица, които са го съпровождали. Контратерористичният център работи от момента на извършване на това престъпление. Предстои тази вечер да получим допълнителна информация с оглед развитие на разследването в Нова Зеландия, по отношение на личността на извършителите, евентуално ако има други лица, които те са установили. Да извършим проверка дали те са пребивавали на територията на България. Това зависи от информацията, която ще ни подават колегите от Нова Зеландия\", каза той. Към момента нямаме новопостъпили данни за атентатора, които да променят въведените мерки за сигурност в страната ни, заяви още Маринов. \"Следим развитието. Важна е информацията, която идва от Нова Зеландия. Там колегите работят със самите лица. Всичко, което те ни изпратят като данни, ще го проверим и ще ви върнем информацията\", допълни той. \"Искам да подчертая, че осъждаме всеки такъв акт, извършен срещу невинни хора, независимо от тяхната религия. По никакъв начин не желаем този акт да бъде свързван с България и българската история. Ние сме толерантен народ, живеем в мир и разбирателство с различни етноси и религии\", заяви пък външният министър Екатерина Захариева. Тя изтъкна, че сме пример за етническа толерантност и изрази съболезнования на семействата на жертвите в атентата. Снимки на оръжието с надписи на кирилица не са популярни в местните медии, каза българка, живееща в Нова Зеландия на метри от една от нападнатите джамии. Йоана Бонева в разказа пред bTV, че не е чула изстрели, но суматохата привлякла вниманието й. Пострадали наши сънародници няма. \"Чух линейките, полиция, хеликоптери. Хората се изплашиха. Даваха постоянно по новините. Беше много жестоко. Започна да стреля като в компютърна игра. Виждаше се само оръжието и беше доста страшно\", сподели тя. Властите реагират бързо и обезопасяват района. Предупреждават местните да не напускат домовете си. Йоана и съседите й следват инструкциите, защото се страхуват. \"Всичко е затворено. Всичките магазини. Казват, че дори на улицата няма как да се излиза. Хората са притеснени. Седят си вкъщи. Те са наистина задружни и си помагат много. След като това се случи, в интернет групата попитаха дали всички са защитени и започнаха да си помагат с храна\", обясни българката.", "date": "2019.03.15", "title": "Терористът от Нова Зеландия кръстосвал България (Обзор)"}
{"url": "https://www.standartnews.com/sport/arestuvakha-bivsh-goladzhiya-na-levski-387344.html", "text": "Бившият футболист на ЛевскиЕкундайо Джайеоба е арестуван заради измами с банкови карти, съобщава “Витоша нюз”. Според информация той се намира в следствения арест в София.  Нападателят, който е шампион със \"сините\", е заподозрян, че е част от банда, занимаваща се именно с този вид престъпна дейност. По първоначална информация, през неговата банкова сметка преминавали транзакциите на измамниците. Предстои да бъде изяснена вината му.  “Да, Джайеоба беше задържан. Казват, че е за измами с карти. Много неприятен случай. Жалко, че така се развиха нещата. Дайо е много свестно момче и добър футболист. Беше основна част от нашия отбор. Дано да бъде оправдан и скоро излезе на свобода”, коментират хора от ръководството на Гранит (Владая). Четвъртодивизионният тим участва в столичната АОГ – Юг и е сред претендентите за влизане в Югозападната Трета лига. Нигериецът вече 19 години живее и играе в България. Джайеоба е роден на 4 април 1980 г. в Лагос (Нигерия). В кариерата си е играл за НЕПА (Лагос), Нютел Юнайтед (Лагос), Велбъжд (Кюстендил), Локомотив (Пд), Левски, Макаби (Херцелия, Израел), Черноморец (бургас), Вихрен (Сандански), Етър (Велико Търново), Доростол (Силистра), Витоша (Бистрица), Марек (Дупница) и Струмска слава (Радомир).   Трикратен шампион на България (2004, 2006, 2007). Носител на Купата на България (2005, 2007). Дайо е един от най-резултатните чуждестранни футболисти, играли у нас. В „А“ група има 154 мача и 39 гола.", "date": "2019.03.15", "title": "Арестуваха бивш голаджия на Левски"}
{"url": "https://standartnews.com/sport/khamiltn-gi-zapochna-oshche-ot-trenirovkite-387278.html", "text": "Световният шампион Люис Хамилтън (Вбр) спечели първите две свободни тренировки за Гран при на Австралия в Мелбърн от Формула 1. В първата пилотът на Мерцедес постигна най-добро време - 1'23\"599 22 мин. Втори и трети останаха пилотите на Ферари - Себастиян Фетел с време 1'23\"637 мин и Шарл Льоклер с 1'23\"673 мин. Във втората свободна тренировка Хамилтън постигна пак най-добро време - 1'22\"600 мин. След него останаха съотборникът му в Мерцедес Валтери Ботас с 1'22\"648 мин и Макс Верстапен от Ред Бул с 1'23\"400 мин. Първият старт за сезона във Формула 1 - Гран при на Австралия е в неделя от 7.10 ч (б.в.). фото ЕПА/БГНЕС", "date": "2019.03.15", "title": "Хамилтън взе и втората тренировка в Мелбърн"}
{"url": "https://standartnews.com/sport/aoiyama-prodlzhava-da-pecheli-v-osaka-387299.html", "text": "Впечатляващата серия на българския професионален сумист Даниел Иванов-Аоияма продължава на Големия мартенски турнир в Осака. Днес нашият борец се наложи с ошидаши (изтласкване на опонента от дохиото, без да бъде хващан за колана, а само чрез натискане на тялото) над маегашира-8 Котошогику. Така Даниел Иванов продължава в турнира с пет победи и една загуба, а днешният му успех беше приет изключително положително от журналистите, тъй като беше постигнат над много опитен противник. Утре българинът Даниел Иванов среща Такарафуджи. Шеста победа постигна Великият шампион Хакухо, който се наложи над Нишигики с йорикири. Изненадващо с 6 победи от 6 срещи продължава Ичиноджо, който надделя над Ендо. Другият Йокодзуна Какурю също спечели схватката си днес и има баланс 5-1, като заедно с Аоияма и Такаюсу си поделят 3-5 място.    ", "date": "2019.03.15", "title": "Аоияма продължава да печели в Осака"}
{"url": "https://standartnews.com/sport/blizo-200-mladi-boksori-izlizat-na-ringa-v-krdzhali-387314.html", "text": "Близо 200 млади боксьори излизат на ринга в Кърджали От 13 до 17 март те  участват в Държавното лично отборно първенство 1 - ви кръг и купа България Юноши в Кърджали. Има представители от 50 клуба в сраната. ”Това е най-силният турнир за нас като домакини до момента”, каза треньора на „Арда бокс” Стоян Узунов. От местния клуб се представят 9 състезатели.Най-многобройни са участниците в категории до 52 и до 54 килограма. От община Кърджали благодарят на Българската федерация по бокс за оказаното доверие турнирът да се проведе именно в  Града край Арда, който подготвя силни състезатели като Ергюнал Сабри , републикански шампион за 2018 г. и първи в   през 2017 г.", "date": "2019.03.15", "title": "Близо 200 млади боксьори излизат на ринга в Кърджали"}
{"url": "https://standartnews.com/svyat/bg-nadpisi-vrkhu-orzhieto-na-teroristite-ot-nova-zelandiya-387290.html", "text": "Българска следа изплува за терора в Нова Зеландия. Върху пълнителя на един от стрелците, които избиха близо 50 души в джамии в Крайстчърч, са написани имената на битки от Руско-турската и Балканската война, в които османските войски търпят тежки поражения. Според италианския вестник \"Република\"  някои снимки от профила на терориста Брентън Тарант все още могат да се видят в Twitter. На тях има фото на пълнител с надпис на български: \"Битка при Булаир 1913\". Преди него е изписано на български и името Фружин (син на последния търновски цар Иван Шишман, който през 1408 г. заедно с Константин оглавява въстание против османското господство). На третия пълнител пък има надпис на английски: Шипченски проход 1877-78. На пълнителите се виждат и други надписи, сред които и на името на италианеца Лука Траини, който беше осъден на 12 г. затвор за расистка омраза и стрелба, при която рани шестима имигранти в град Мачерата през февруари 2018 г. Към момента властите в Нова Зеландия са арестували четирима – трима мъже и една жена. Не е ясно дали се издирват други терористи. Преди минути бяха повдигнати обвинения за убийство на един от четиримата задържани за стрелбата. \"Мъж на възраст под 30 г., е обвинен в убийство и ще се яви в съда в Крайстчърч утре\" (събота, 16 март), съобщиха правоохранителните органи, цитирани от Франс прес. Местните медии написаха, че атентаторът е Брентън Тарант, на 28 години, родом от Австралия. Преди да открие стрелбата, той е публикувал манифест в Тwitter със заглавие: \"Великата замяна\", в който стрелецът обяснява мотивите си за кървавата вендета в двете джамии. \"Най-вече искам да покажа на нашествениците, че нашите земи никога няма да са техни, че нашите отечества са си наши, докато там живее бял човек. Те никога няма да превземат земите ни и няма да ни изместят… Това е терористична атака. Но аз смятам, че е партизанска акция срещу окупаторска сила... Аз съм просто един обикновен бял мъж, решил да изяви позиция\". Тарант допълва, че е сподвижник на Тръмп, за когото мисли, че е \"символ на възродената идентичност на бялата раса и нейната обща цел\". \"Ясно е, че сега това може да бъде описано само като терористично нападение. От това, което знаем, изглежда, че е добре планирано\", обяви министър-председателят на Нова Зеландия Джасинда Ардърн. Жертвите на терора вече са 49. В една от джамиите са загинали 41 души, в другата 7. От 40-те души, които са закарани по болниците, 1 също е починал, съобщи Sky News.", "date": "2019.03.15", "title": "БГ надписи върху оръжието на терористите от Нова Зеландия"}
{"url": "https://standartnews.com/sport/blgariya-s-nay-dobroto-na-svetovnata-kupa-v-sofiya-387304.html", "text": "Невяна Владинова, Катрин Тасева и ансамбъл (жени) ще представят България на световната купа по художествена гимнастика в София. Надпреварата ще се проведе от 12 до 14 април в \"Арена Армеец\". Треньорският щаб на ансамбъла в лицето на старши треньора Весела Димитрова и помощник – треньора Михаела Маевска са заявили шест момичета - Симона Дянкова, Стефани Кирякова, Мадлен Радукалова, Камелия Стоилова, Ерика Зафирова и Лаура Траатс. Извън състава е лекуващата контузия Елена Бинева.  След изтичане на срока за подаване на поименните заявки стана ясно, че в София ще пристигнат 68 индивидуални гимнастички и 17 ансамбъла. В индивидуалното Русия идва със звездите си Арина Аверина и Александра Солдатова, която миналата година спечели приза Кралица на световната купа в София. За Украйна са заявени  Влада Николченко и Виктория Оноприенко, за Беларус  ще видим Анастасия Салос и Алина Харнаско, Израел ще е с Линой Ашрам и Никол Зелихман, Италия ще бъде представена от медалистките от световното първенство миналата година у нас Милена Балдасари и Александра Аджурджу, а САЩ е със състав Евита Грискенас и Лили Мизуно. При ансамблите нашите момичета ще премерят сили с всичките си основни конкуренти - Русия, Италия, Украйна, Беларус, Япония и Израел.", "date": "2019.03.15", "title": "България с най-доброто на Световната купа в София"}
{"url": "https://standartnews.com/sport/infarktna-titla-za-shveytsariya-v-otbornata-nadprevara-387329.html", "text": "Швейцария спечели инфарктно титлата в отборната надпревара в алпийските ски от финалите в Солдеу (Андора). На финала швейцарците, които са актуалните световни и олимпийски шампиони трябваше да обръщат Норвегия от 0:2. Уенди Холденер намали на 1:2, а Даниел Юл донесе златото за тима си след като победи Лейх Кристиан Хоген-Нестволд в последната серия. Швейцария спечели първото място благодарение на по-доброто си общо време спрямо това на Норвегия. Третото място е за Германия, след победа в малкия финал над Канада с 3:2. Канадците пък отстраниха още на 1/4 финала Австрия и то с победа 4:0. Утре финалите в Солдеу продължават с гигантски слалом при мъжете и слалом при дамите.", "date": "2019.03.15", "title": "Инфарктна титла за Швейцария в отборната надпревара"}
{"url": "https://standartnews.com/svyat/deputatite-v-london-glasuvakha-otlagane-na-brekzit-387262.html", "text": "Депутатите в британската Камара на общините гласуваха за удължаване на член 50 от Лисабонския договор и отлагане на Брекзит. С 412 гласа „за“ срещу 202 „против“ беше подкрепено искането на правителството да поиска от ЕС отлагане на датата на излизане, насрочено за 29 март. Гласуването означава, че Тереза Мей може да поиска отлагане на Брекзит до 30 юни, ако депутатите подкрепят сделката й при трето гласуване следващата седмица. В противен случай отлагането ще бъде за по-дълго време. В крайна сметка всичко ще зависи дали ЕС ще приеме мотивите за отлагането. Лидерът на лейбъристите Джеръми Корбин заяви след гласуването, че Мей трябва да приеме, че нейната сделка и излизането без сделка не са осъществими. Иначе правителството може да си поеме дъх, защото всички внесени по-рано поправки, бяха отхвърлени, някои от буквално на косъм. Само с два гласа бе отхвърлена може би най-съществената - тази на Хилари Бен, която предвиждаше следващата сряда да бъде посветена на дебат за поставяне началото на процес депутатите да проведат пробни гласувания на алтернативи на Брекзит, или с други думи парламентът да поеме контрол върху Брекзит. Само с три гласа бе отхвърлена поправка член 50 да бъде удължен само до 30 юни. И само със 16 гласа предложението на лейбъристите за удължаване на член 50, за да се даде време на депутатите да постигнат консенсус за различен подход към Брекзит. Голямо поражение претърпя първата по рода си поправка за провеждане на втори референдум. Тя бе на Сара Уоластън за отлагане на Брекзит за осигуряване на време за провеждане на референдум. Поражението обаче се дължи на дадените инструкции на лейбъристите да се въздържат, защото официалната линия на партията е, че този вот е за отлагане на Брекзит, а не за референдум. Главният преговарящ на Европейския съюз за Брекзит Мишел Барние написа в Туитър, че е решен да защитава интересите на Съюза и да изгради амбициозни бъдещи отнощения между Общността и Обединеното кралство възможно най-бързо. Говорител на Европейската комисия подчерта за пореден път, че отлагането на Брекзит трябва да бъде одобрено от всяка от 27-те страни-членки на ЕС. \"Европейският съвет ще обсъди това искане, като даде приоритет на необходимостта да се осигури функционирането на европейските институции и се вземат предвид причините, както и продължителността на евентуалното удължаване. Председателят Юнкер е в контакт с всички лидери\", каза още говорителят", "date": "2019.03.15", "title": "Депутатите в Лондон гласуваха отлагане на Брекзит"}
{"url": "https://standartnews.com/sport/arsenal-priema-napoli-v-derbito-na-liga-evropa-387333.html", "text": "Арсенал срещу Наполи се очертава като най-интересен сблъсък от четвъртфиналите в турнира Лига Европа, според днешният жребии. Всичките двойки са: Мач 1: Арсенал (Англия) - Наполи (Италия) \r\nМач 2: Виляреал (Испания) - Валенсия (Испания) \r\nМач 3: Бенфика (Португалия) - Айнтрахт (Франкфурт, Германия) \r\nмач 4: Славия Прага (Чехия) - Челси (Англия) \r\n* първите мачове са на 11-и април, а реваншите са на 18-и април \r\nЖребий за полуфиналите: \r\nПобедител от мач 1- победител от мач 2 \r\nпобедител от мач 3- победител от мач 4 \r\n* първите мачове са на 2-и май, а реваншите на 9-и май \r\nФиналът е на 29-и май в Баку", "date": "2019.03.15", "title": "Арсенал приема Наполи в дербито на Лига Европа"}
{"url": "https://standartnews.com/sport/toronto-nadvi-la-leykrs-v-nba-387335.html", "text": "Торонто победи Лос Анджелис Лейкърс със 111:98 в най-интересния мач от кръга в НБА на САЩ и Канада. Други резултати: \r\nИндиана - Оклахома 108:106 \r\nОрландо - Кливланд 120:91 \r\nБостън - Сакраменто 126:120 \r\nТоронто - ЛА Лейкърс 111:98 \r\nЮта - Минесота 120:100 \r\nДенвър - Далас 100:99  \r\nИзточна конференция: \r\nАтлантическа дивизия: Торонто 49 победи/20 загуби, Филаделфия 43/25, Бостън 42/27 \r\nЦентрална дивизия: Милуоки 51/17, Индиана 44/25, Детройт 34/33 \r\nЮгоизточна дивизия: Маями 32/35, Орландо 32/38, Шарлът 30/37 \r\nЗападна конференция: \r\nСеверозападна дивизия: Денвър 45/22, Портланд 41/26, Оклахома 42/27 \r\nТихоокеанска дивизия: Голдън Стейт 46/21, ЛА Клипърс 39/30, Сакраменто 33/34 \r\nЮгозападна дивизия: Хюстън 42/26, Сан Антонио 39/29, Ню Орлиънс 30/40.", "date": "2019.03.15", "title": "Торонто надви ЛА Лейкърс в НБА"}
{"url": "https://standartnews.com/sport/zhrebiyat-v-shampionskata-liga-prati-totnm-na-mansiti-387332.html", "text": "Изтеглен бе жребият за четвъртфиналите в Шампионската лига, сезон 2018/19: Двойките в него са: Аякс (Холандия) - Ювентус (Италия) \r\nЛивърпул (Англия) - Порто (Португалия) \r\nТотнъм (Англия) - Манчестър Сити (Англия) \r\nМанчестър Юнайтед (Англия) - Барселона (Испания)  \r\nДвойките за полуфиналите: \r\nТотнъм (Англия)/Манчестър Сити (Англия) - Аякс (Холандия)/Ювентус (Италия) \r\nМанчестър Юнайтед (Англия)/Барселона (Испания) - Ливърпул (Англия)/Порто (Португалия)  \r\nЧетвъртфиналите ще се играят на 9/10 април и 16/17 април. Полуфиналите са на 30 април/1 май и 7/8 май. Финалът е на 1 юни в Мадрид.   ", "date": "2019.03.15", "title": "Жребият в Шампионската лига прати Тотнъм на Ман.Сити"}
{"url": "https://standartnews.com/sport/arestuvakha-bivsh-goladzhiya-na-levski-387344.html", "text": "Бившият футболист на ЛевскиЕкундайо Джайеоба е арестуван заради измами с банкови карти, съобщава “Витоша нюз”. Според информация той се намира в следствения арест в София.  Нападателят, който е шампион със \"сините\", е заподозрян, че е част от банда, занимаваща се именно с този вид престъпна дейност. По първоначална информация, през неговата банкова сметка преминавали транзакциите на измамниците. Предстои да бъде изяснена вината му.  “Да, Джайеоба беше задържан. Казват, че е за измами с карти. Много неприятен случай. Жалко, че така се развиха нещата. Дайо е много свестно момче и добър футболист. Беше основна част от нашия отбор. Дано да бъде оправдан и скоро излезе на свобода”, коментират хора от ръководството на Гранит (Владая). Четвъртодивизионният тим участва в столичната АОГ – Юг и е сред претендентите за влизане в Югозападната Трета лига. Нигериецът вече 19 години живее и играе в България. Джайеоба е роден на 4 април 1980 г. в Лагос (Нигерия). В кариерата си е играл за НЕПА (Лагос), Нютел Юнайтед (Лагос), Велбъжд (Кюстендил), Локомотив (Пд), Левски, Макаби (Херцелия, Израел), Черноморец (бургас), Вихрен (Сандански), Етър (Велико Търново), Доростол (Силистра), Витоша (Бистрица), Марек (Дупница) и Струмска слава (Радомир).   Трикратен шампион на България (2004, 2006, 2007). Носител на Купата на България (2005, 2007). Дайо е един от най-резултатните чуждестранни футболисти, играли у нас. В „А“ група има 154 мача и 39 гола.", "date": "2019.03.15", "title": "Арестуваха бивш голаджия на Левски"}
{"url": "https://standartnews.com/svyat/chernata-chuma-sekretniyat-iztrebitel-na-rusiya-387301.html", "text": "Приблизителното разстояние на полета ще бъде 15 000 километра. Информацията за създаването на най-новия руски изтребител е изключително противоречива. На Запад уникалната разработка е наречена “Черната чума”, но в Русия самолетът носи скромния индекс АТН-51. Необичайният изтребител от последно поколение е насочен към възможни битки във въздушното пространство на Арктика. Регионът става все по-привлекателен за световните суперсили, тъй като резервите на стратегическите природни ресурси там са огромни. Сведенията за \"Черната чума\" са ограничени - известно е само, че самолетът ще има изключително обемисти резервоари за 32 т гориво - това означава приблизително разстояние на полета от 15 000 километра. АТН-51 ще бъде въоръжен с десет тежки ракети въздух-въздух в специално барабанно устройство. Първият прототип трябва да излезе от завода до 2020 година.", "date": "2019.03.15", "title": "„Черната чума“ - секретният изтребител на Русия"}
{"url": "https://standartnews.com/svyat/frantsiya-razsledva-chernite-kutii-na-boeing-737-max-8-387296.html", "text": "Снимка в Twitter показва, че тя е силно повредена Френското бюро за разследване на авиокатастрофи (BEA) започна да изучава черните кутии на самолета Boeing 737 Max 8 на Ethiopian Airlines, който се разби на 10 март. \"Делегацията на Етиопия, водена от главния следовател на ВЕА, пристигна в Бюрото за разследване на катастрофите и започна работа\", съобщиха Етиопските авиолинии в Twitter. По-рано BEA публикува снимка на една от черните кутии на Boeing 737 MAX. Снимката в Twitter показва, че тя е силно повредена. Етиопия се обърна към Франция с молба да помогне за разчитане на записите на черните кутии, за да определи причините за разпадането на лайнера. Бюрото за авиационни инциденти в Германия (към което първо се обърнаха етиопските власти) отказа да участва в дешифрирането, тъй като не разполагало с необходимия софтуер за задълбочен анализ. Трагедията се случи на 10 март, недалеч от град Дебре Зейт. Лайнерът е изпълнявал полет от Адис Абеба до Найроби. На борда на самолета е имало 157 души от 35 страни, всички те загинаха. През последните шест месеца това е вече втората катастрофа с лайнер от този модел - на 29 октомври миналата година самолетът на индонезийската авиокомпания Lion Air се разби. В тази връзка повече от 50 страни по света забраниха експлоатацията на този модел самолети.", "date": "2019.03.15", "title": "Франция разследва „черните кутии\" на Boeing 737 Max 8"}
{"url": "https://standartnews.com/biznes/406-km-ot-magistrala-struma-ostavat-za-doizgrazhdane-387259.html", "text": "Едва 40,6 км остават за доизграждане от АМ„Струма“, като по 12,6 км от тях се извършват строително-монтажни работи. Това съобщи министърът на регионалното развитие и благоустройството Петя Аврамова в Благоевград, където участва в дискусия на тема „Европа в нашия дом“. Тя подчерта, че 43 км от магистралата са на територията на област Благоевград, което я прави жизнено важна за икономическото развитие на региона и мобилността на населението. В момента се изгражда Лот 3.1. от Благоевград до Крупник, от който са изпълнени 48% от строително-монтажните работи. На 11 февруари 2019 г. беше сключен договор от АПИ с консорциума АМ „Струма Тунел 2018“ за строителството на тунел „Железница“, който ще е с дължина около 2 км и ще е най-дългият, строен у нас досега. Паралелно с това има сключени договори за участъците преди и след тунела. Остава за строителство най-трудният и скъп участък от „Струма“ – през Кресненското дефиле, с индикативна стойност 875,3 млн. лв. без ДДС. Трасето е дълго близо 23,6 км и е разделено на два лота, за да може да се работи едновременно и проектът да завърши в срока на оперативната програма. Инвеститорският интерес към проекта е изключително голям. Въпреки трудния терен и сложните съоръжения, които ще се изграждат, за първата отсечка бяха получени и отворени 10 оферти, а за втората 12. В момента Агенция „Пътна инфраструктура“ оценява получените предложения. Министърът изрази надежда да няма обжалване на процедурата за избор на изпълнител, за да може строителството по него да стартира още през тази година. На територията на област Благоевград със средства от бюджета се реализират още няколко важни проекта. Това е основният ремонт на тунел „Кривия“ на път Е-79 София – Кулата, където ще бъде изградена нова отводнителна система, ще бъде поставена хидроизолация и нова светофарна уредба, както и енергоспестяващо осветление. Очаква се до края на април 2019 г. обектът да получи разрешение за строеж, след което ще започнат ремонтните дейности. На финал е и рехабилитацията на третокласния път Струмяни - Микрево - границата с Република Северна Македония, от който в ремонт са 22 км. През т. г. ще бъде положена хоризонтална маркировка и ограничителни системи по трасето. До 2020 г. ще бъде изградено и новото ГКПП „Клепало“. Подобряването на тази пътна връзка ще позволи да се стига от гр. Струмица в Македония до София през автомагистрала „Струма“ за час и половина. Инвестициите по ОПРР 2014-2020 са също важни за общините от областта. На територията на област Благоевград са сключени 44 договора на стойност 103,6 млн. лв. Те са за подобряване на образователната, здравната и социалната инфраструктура, градската среда и транспорта. Благодарение на средствата от европейската солидарност се обновяват 21 училища и детски градини с над 9000 деца и ученици. Със средства от оперативната програма беше основно ремонтирана и сградата на Пожарната в областния център. Благоевград е една от областите, където собствениците бяха много активни и в резултат са сключени 189 договора за енергийно обновяване на жилищни сгради, 188 от тях са изпълнени, което поставя областта на второ място в страната. Министър Аврамова обърна внимание, че липсата на консолидация на всички общини на област Благоевград в единна ВиК асоциация лишава региона от достъп до европейско финансиране за водна инфраструктура. „Нуждите са огромни, но заради отказа на общини да се включат в асоциация ВиК операторът няма да може да бъде бенефициент по европейските фондове, за да се подменят водопроводи, да се изграждат канализация и пречиствателни станции за питейни и отпадъчни води.  Това затруднява общините да инвестират и в асфалтирането на улици и подобряването на обществените пространства“, посочи регионалният министър.", "date": "2019.03.15", "title": "40,6 км от магистрала Струма остават за изграждане"}
{"url": "https://standartnews.com/svyat/boing-737-800-ss-157-ptnitsi-na-borda-katsna-avariyno-387309.html", "text": "\"Боинг 737-800\" направи аварийно кацане в град Сиктивкар в северната част на Русия в петък, потвърдиха местните транспортни служители. Предполага се, че причината за инцидента е повреда в двигателя, предаде агенция \"Руптли\". Самолетът е превозвал 157 пътници и шест членове на екипажа на борда. Самолетът е пътувал от град Мирни, разположен в източната част на Русия, до Москва. Всички пътници са невредими, каза официалният представител на местните транспортни власти за \"Спутник\".", "date": "2019.03.15", "title": "\"Боинг 737-800\" със 157 пътници кацна аварийно"}
{"url": "https://standartnews.com/svyat/260-khil-za-postradalite-ot-terora-v-nova-zelandiya-387334.html", "text": "  Новозеландски фонд с акция за помощ на ранените и семействата на жертвите Повече от 260 хил. долара събра новозеландският фондът Givealittle в помощ на жертвите и техните семейства от терористичния акт, като акцията продължава. „Десетки семейства се лишиха от близките си и още повече хора бяха ранени при ужасната стрелба. Те заслужават нашата помощ“, пише на сайта на фонда. Засега над 6 хил. души са се включили в акцията. Напададението над посетителите на джамиите в Крайстчърч в Нова Зеландия беше извършено днес, като по последни данни жертвите са 49 души, в т.ч. жени и деца, а още 48 са хоспитализирани с огнестрелни рани. Властите на Нова Зеландия го обявиха за терористичен акт, като са задържани една жена и трима мъже. Един от терористите е 28-годишният гражданин на Австралия Брентън Тарант.", "date": "2019.03.15", "title": "$260 хил. за пострадалите от терора в Нова Зеландия"}
{"url": "https://standartnews.com/svyat/ayfelovata-kula-bez-svetlini-zaradi-nova-zelandiya-387339.html", "text": "  Париж скърби за жертвите и пострадалите от терора  В Париж в полунощ светлините на Айфеловата кула ще бъдат угасени в памет на загиналите при нападението над две джамии в Нова Зеландия. За това съобщава кметът на френската столица Ан Идалго на своята страница в Туитър. „В памет на жертвите на терора в полунощ в петък Айфеловата кула ще изгасне“, казва тя. Също така Идалго изразява своите съболезнования на народа на Нова Зеландия, на жителите на Крайстчър и на мюсюлманското общество. Жертви на атаките в двете джамии станаха 49 души, а 48 са в болници с огнестрелни рани.  ", "date": "2019.03.15", "title": "Айфеловата кула без светлини заради Нова Зеландия"}
{"url": "https://standartnews.com/svyat/ep-shche-gleda-paketa-mobilnost-v-kraya-na-mesetsa-387317.html", "text": "Европейският парламент планира да вкара за гласуване пакета „Мобилност” на 27 март на сесията в Страсбург. Това става ясно от проект за програмата на евродепутатите в последната мартенска сесия. Пакетът „Мобилност”, известен у нас като плана „Макрон”, предизвика силни реакции и масови протести сред българските превозвачи, които се опасяват, че ще загубят работни места и конкурентост. Окончателната програма за пленарната сесия в края на месеца ще се одобрява след няколко дни, но българските евродепутати ще се опитат да я блокират. Въпреки това големите европейски страни настояват пакетът да бъде одобрен преди евровота. Според профсъюзите на Франция и Германия пакета осигурява сигурни условия на труд на шофьорите и пресича дъпминга на пазара. За нашите превозвачи новите стандарти в транспортния бизнес ще намалят опциите за работа на българските фирми.", "date": "2019.03.15", "title": "ЕП ще гледа пакета „Мобилност” в края на месеца"}
{"url": "https://standartnews.com/svyat/sheft-na-rosatom-gotovi-sme-da-stroim-aets-belene-387343.html", "text": "Росатом е готова да разгледа възможността за участието си в строителството на АЕЦ \"Белене\" в България в рамките на международно коопериране, но това трябва да стане при условия, които да гарантират изгодата от проекта. Това съобщи пред журналисти главният изпълнителен директор на държавната корпорация Алексей Лихачов в кулоарите на финалите на конкурса за управленци \"Лидерите на Русия\", предава ТАСС.  \r\n\"Готови сме да разглеждаме учатието си именно с оглед на международното коепирарине, при спазването на определени условия, които гарантират изгодността на проекта за нас\", подчерта той.  \r\nЛихачов отбеляза, че успешната реализация на проекта е невъзможна без участието на държавната корпорация, но тя разбира, че това трябва да стане с международно коопериране.  \r\n\"Ние смятаме, че успешната реализация на проекта без участието на Росатом е невъзможна. Вторият момент - ние разбираме, че въпросният проект може да бъде реализиран с международно коопериране както от гледна точка на доставките, така и за по-нататъшвана продажба на електроенергията в региона, не само в България\", добави Лихачов.  \r\nНа 11 март България обяви началото на конкурсна процедура за избор на странегически инвеститор за проекта АЕЦ \"Белене\". По време на визитата си в България преди седмица руският премиер Дмитрий Медведев заяви, че Русия е готова да реализира проекта, ако постъпи такова предложение и ще го направи по най-добрия начин.  \r\nТАСС припомня, че през 2006 г \"Атомстройекспорт\" (част от \"Росатом\") вече спечели международния търг за изграждане на два реактора в тази станция, а на площадката на \"Белене\" беше доставено оборудване, но през 2009 г проектът беше спрян, а през март 2012 г София се отказа от строителството.  \r\nПрез май 2018 г премиерът на България Бойко Борисов заяви, че страната възнамерява да възобнови строителството на \"Белене\", като стойността на строителството не трябва да надхвърля 10 млрд евро, а срокът за въвеждането в експлоатация - 10 години, припомня ТАСС.   ", "date": "2019.03.15", "title": "Шефът на Росатом: Готови сме да строим АЕЦ Белене"}
{"url": "https://standartnews.com/svyat/shefka-ot-evrokomisiyata-se-e-samoubila-387350.html", "text": "Пинятаро е посегнала на живота си на 17 декември миналата година. Говорител на ЕК днес заяви, че белгийската полиция е завършила разследването си две седмици по-късно със заключението, че причините за смъртта й били лични. Според статията на френския вестник служителката е получила задачата да намери правни основания за незаконното назначаване на генералния секретар на ЕК Мартин Зелмайер преди година. Четири дни преди нейното самоубийство Европейският парламент прие резолюция със 71 на сто от гласовете, в която настоя Зелмайер да подаде оставка заради нарушаването на европейското законодателство при неговото назначаване. Изданието цитира назовани и неназовани източници, според които Пинятаро си е давала сметка, че трябва да излъже, за да изпълни задачите, получени от Зелмайер. В статията се отбелязва, че същевременно тя е била в сложни отношения със съпруга си, също служител на ЕК, затова е напуснала дома им непосредствено преди да се самоубие. Говорителят на ЕК днес заяви, че отрича твърденията в статията възможно най-решително, защото съдържали неприемливи обвинения, нямали нищо общо с действителността, били злонамерени и неуважителни. Той добави, че това се прави в момента, в който ЕК води много деликатни преговори и процеси от изключителна важност за ЕС. Той определи обвиненията като нечовешки и невероятни. Говорителят не отрече, че Зелмайер е присъствал на заседания в ЕК, на които са били подготвяни отговорите по въпросите, поставени от ЕП и свързани с неговото назначение. \"Либерасион\" отбелязва, че присъствието на Зелмайер на тези срещи е било в разрез с правилата за поведение на европейските чиновници, които забраняват участие в обсъждането на въпроси, които лично ги засягат пряко или косвено (конфликт на интереси). По думите на говорителя Зелмайер присъствал на срещите, за да може ЕП да получи \"изчерпателни отговори\". Според цитираните от изданието свидетели, преди смъртта си Пинятаро им е съобщила, че в разрез с разпорежданията на Зелмайер да не се предоставя пълната информация, поискана от ЕП и от омбудсмана на ЕС, е предала всички искани от институциите документи. На основата на получените от нея данни омбудсманът изготви заключение, че изборът на Зелмайер не е бил съобразен с буквата и духа на действащите правила, и за това отговорност носят всички еврокомисари, гласували единодушно за неговото назначение.", "date": "2019.03.15", "title": "Шефка от Еврокомисията се е самоубила"}
