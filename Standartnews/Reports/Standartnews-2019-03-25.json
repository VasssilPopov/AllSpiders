{"url": "https://standartnews.com/regionalni/izgrazhdat-novi-yakhteni-pristanishcha-vv-varna-i-burgas-387967.html", "text": "\r\n  До няколко години държавата ще инвестира в изграждането на яхтени пристанища във Варна и Бургас. Това съобщи Ангел Забуртов, генерален директор на Държавното предприятие „Пристанищна инфраструктура“ на националния форум „Ветроходство в Черно море”, който се провежда днес в икономическия университет във Варна. Забуртов уточни, че инвестициите щели да бъдат за стотици хиляди левове, но ще се реализират поетапно, съобразно интереса на яхстмените. \r\n  Шефът на ДП „Пристанищна инфраструктура” съобщи още, че ще продължи подобряването на района на Морската гара във Варна. Сега се подменяли настилките на 5-то и 6-то корабно място. В близко бъдеще се очаквало тук да бъдат реализирани и намеренията на общината за изграждане на модерна панаирна палата, в която да се провеждат търговски изложения. \r\n ", "date": "2019.03.24", "title": "Изграждат нови яхтени пристанища във Варна и Бургас"}
{"url": "https://www.standartnews.com/sport/germaniya-iznenada-kholandiya-za-evro-2020-387997.html", "text": "Четирикратният световен шампион по футбол Германия победи Холандия като гост с 3:2 в двубой квалификационна група \"С\" за класиране на Евро 2020. Бундестимът направи силно първо полувреме и поведе с голове на Лерой Сане (15) и Серж Гнабри (34). След почивката холандците опитаха да направят обрат и успяха с попадения на Матайс де Лихт (48) и Мемфис Депай (63). В 90-ата минута Германия все пак стигна по победата с гол на Нико Шулц. В друг мач от тази група Северна Ирландия победи Беларус с 2:1 и води в класирането с 6 т. Германия е втора с 3 (мач по-малко), колкото има и Холандия.", "date": "2019.03.24", "title": "Германия изненада Холандия за Евро 2020"}
{"url": "https://standartnews.com/sport/germaniya-iznenada-kholandiya-za-evro-2020-387997.html", "text": "Четирикратният световен шампион по футбол Германия победи Холандия като гост с 3:2 в двубой квалификационна група \"С\" за класиране на Евро 2020. Бундестимът направи силно първо полувреме и поведе с голове на Лерой Сане (15) и Серж Гнабри (34). След почивката холандците опитаха да направят обрат и успяха с попадения на Матайс де Лихт (48) и Мемфис Депай (63). В 90-ата минута Германия все пак стигна по победата с гол на Нико Шулц. В друг мач от тази група Северна Ирландия победи Беларус с 2:1 и води в класирането с 6 т. Германия е втора с 3 (мач по-малко), колкото има и Холандия.", "date": "2019.03.24", "title": "Германия изненада Холандия за Евро 2020"}
{"url": "https://standartnews.com/mneniya/nyakoi-strategicheski-sveti-za-blagoveshchenie-387990.html", "text": " Хванахме се за зелено, както се казва. Аз за плачещите полицаи нищо няма да кажа! Уважавам институциите и предпочитам да мисля, че е имало концерт на Веско Маринов! И за новия апартамент на Цветанов също ще замълча... Този човек има патологична страст към недвижимо имущество. Може да е болестно състояние, а на болните не бива да се подиграваме. Има и друга възможност – написал е есе човекът и се е сдобил с нова къща. Стават такива неща, чел съм в интерент обяви... Не е лош човек, хокеист. А моята приятелка и  . Две безспорно стратегически задачи, изискващи най-голямо внимание от страна на президенството! Изкушавам се да кажа, че ако бъде закрит поста президент на републиката, освободеният бюджет ще е напълно достатъчен за двете каузи на Пирьозова. Но няма да го кажа! Мъдрата ни конституция е отредила роля на българския президент като на кибика в таблата - има право на две обаждания и едно местене.  В същото време фигурата с най-незначителни политически правомощия се избира по най-трудния политически начин.  ”, след което конституцията им връзва ръцете, но пък им дава достъп и контрол върху тайните служби. Както се казва – и Майка Тереза да си, ще се изкушиш от реалната политика... Най-милото е, че всеки член на стратегическия съвет е поканен да се представи с мото, наречено в президентското прессъобщение „кауза”. И  : „Красивите думи не са истински, истинските думи не са красиви.“ Мисля, че по-добре е президентският стратегически съвет да се придържа към Аристотеловата концепция за красивото, нежели да посяга към неразбираемия Изток, но – рано е за присъди! Нека поработи съветът, нека постратегира, да видим какво ще излезе. Както пише Тома Аквински, pulchrum est quod visum placet - красивото е онова, което радва сетивата. Повод за радост все още нямаме! ГЕРБ внасят промяна в закона за семейните помощи, според която при 5 неизвинени отсъствия спираш да получаваш детски надбавки за 1 година. Напълно подкрепям.  ! Бих добавил - и на ученик, хванат със смартфон в час, да му се отрязва ръката, с която държи телефона. Да видим как ще си чати после. Абе, какво стана с онова добро предложение - дете, невзето от детска градина, да се води в районното управление на полицията? Ако си спомняте, миналата година по това време Доналд Тръмп лансираше идеята , за да са подготвени за традиционните масови разстрели в американските училища... Както виждате, не само аз мисля в тази посока, въпреки думите на Шчедрин, че „просвещението трябва да се налага умерено, по възможност избягвайки кръвопролития”.  Не трябваше да чакат покани от Жозеф Дол, за да се съберат всички, които излъчват представители в ЕНП в една листа. ДСБ отказват, защото според тях „ГЕРБ компрометират европейското дясно в очите на избирателите”. Генерал Наско също настоява за обединение, но около ДСБ. Понеже ДСБ са издигнали европейското дясно в очите на избирателите до недостижими висини. Толкова високо, че не само социолозите, но и избирателите не успяват да го забележат напоследък! Доказателства за антидясното на ГЕРБ били, че не искат да гонят „Фидес” и Орбан от ЕНП. И руски дипломати не искали да гонят, заради случая „Скрипал”. Като добавим и обвиненията на Корнелия, че ГЕРБ не искат да гонят мигранти и джендъри, явно основните упреци към управляващите са не в корупция и некадърно управление, а че не искат да гонят някого... Гостолюбиви са, както се казваше в една изложба на Косьо Вълков от „Дарик”, открита през изеклата седмица. Чудя се и БСП да коментирам ли изобщо?! Там с едно изречение писателят Христо Стоянов описа ситуацията:  Не съм мачист, но ако дамите от „Позитано\" 20 се бяха посветили на приготовления за големия народен празник Благовец, повече щяха да допринесат за изборния успех на столетницата. Да преметат, да почистят, да струпат излишното на клада и да я подпалят. Така се прави преди Благовещение. Понеже на това Благовещение в БСП „блага вест” няма да дочакат, поне къщна работа да отметнат някаква. Каквото и да си мислим за Сергей Станишев, човекът за трети път го избират за шеф на Европейските социалисти! И то не с някакви апаратни карамболи като тези на „Позитано”, а на конгрес... С колко председатели на европейски партии разполага България? Мисля, че са по-малко от космонавтите ни и от носителите на „Златната обувка”. А социалистите да се посветят на традиционни патриотични игри и народни обичаи преди Благовещение. Ето някои практики, подходящи за социалисти с настъпването на пролетта: На 22-ри  като тропат с маши и ръжени по тенджери и тигани. Тропат и викат: „Бягайте змии и гущери, че дядо Благовец иде с железния топуз”. Ясно е, че . С настъпването на пролетта модерната социалистка не трябва да подхваща игли и куки за плетене. Не че го е правила през януари и февруари, или пък ще го направи през април, но през март особено не трябва да го прави. На самото Благовещение се облича нова дреха, а на трапезата трябва да има риба и само зелени неща:  Пролетта, която започва с Благовещение, е традицционно време за завръщане на кукувици, щъркели и самодиви. Т.е. на „Позитано” могат да помислят за нов конгрес, или поне пленум.  , казва народът, за да ви е спорна годината. Ако ви закука самодива – трябва да имате десет пъти повече пари! В противен случай самодивата може да се окаже само дива. Дните преди Благовещение са . Още от Аспарухово време тези дни се наричат „пърсинг тайм”. Момите се подреждат в кръг, а момците препускат на коне около тях и им дупчат ушите със стрели. Оцелелите моми били много тачени, защото явно Тангра ги закриля. Също като пленум на социалистите – оцелелите са много тачени. Момите сами не могат да си дупчат ушите, защото - спомняте си – през март не трябва да пипат игли. По тази причина и поради липсата на коне и стрелци с лъкове, дамите могат да се ориентират към най-близкото тату-студио. Там освен „обеци на ухото” могат да си направят и подходяща татуировка. Например Георги Димитров пред Лайпцигския съд или  Изобщо приближаващото Благовещение е време за почистване и обновление. В политическо отношение е нереалистично да храним особени надежди за този март, но в личен план можем много да направим. Например да организираме сериозно почистане на неприятни спомени, за да отворим място за бъдещи. Да почистим отколешни любови и заблуждения – става и с лоботомия, но науката още не е достатъчно напреднала, а за Алцхаймер ни е рано. Но може да разлистим стари фото албуми или страници във фейсбук. Да си спомним за първата целувка (това ще ни припомни, че имаме час и при зъболекаря), първите разходки в парка, първото „zdr k pr”... Има един народен обичай, който горещо препоръчвам.  Щом подскочи, запейте му: „Що ми е мило и драго, че се е пролет пукнала” – уверявам ви, ще видите и него, и връзката си в нова светлина.  ", "date": "2019.03.24", "title": "Стратегически съвети за Благовещение"}
{"url": "https://www.standartnews.com/sport/zografski-priklyuchi-sezona-s-natsionalen-rekord-387965.html", "text": "Най-добрият български ски скачач Владимир Зографски направи силен финал на сезона в Световната купа. Самоковецът зае 27-о място на финалите в Планица (Слвн) с 329,6 т, като във втория си опит постигна 214 м, което е нов национален рекорд в ски полетите. Досегашният бе с 0,5 м по-слаб и пак бе на Зографски, но от 2013-а. Победител днес с 464,9 т е Рьою Кобаяши (Яп), който отдавна си бе осигурил за първи път и голямата Световна купа. Японецът днес спечели и малката купа в ски полетите. Влади Зографски завършва сезона на 33-о място със 134 т. За първи път през тази кампания обаче Влади успя да вземе точки и в четирите старта от \"Четирите шанци\".  ", "date": "2019.03.24", "title": "Зографски приключи сезона с национален рекорд"}
{"url": "https://www.standartnews.com/sport/kobayashi-priklyuchi-sezona-s-rekord-v-ski-skoka-387975.html", "text": "Днес в Планица приключи сезона в Световната купа по ски скокове. Финалът закономерно бе с победа на японското дете чудо Рьою Кобаяши. 22-годишният състезател, който до миналия сезон имаше само едно трето място в Рука сега се отпуши и постигна 20 подиума в които 13 победи за Световната купа. По този показател Кобаяши става едва третия в историята на ски скока, който има 13 успеха за СК в един сезон. Първи с 13 победи се отличи Грегор Шлиренцауер (Ав) - 2008/09. Рекордьор е Петер Превц (Слвн) с 15 в сезон 2015/16. Кобаяши стана и първият състезател, който печели в една година Големия кристален глобус в Световната купа, турнирът \"Четирите шанци\", Вилинген 5, Raw Air, Планица 4 и малката световна купа в ски побетите.", "date": "2019.03.24", "title": "Рьою Кобаяши пренаписа историята на ски скока"}
{"url": "https://www.standartnews.com/sport/ispaniya-i-italiya-biyat-na-starta-za-evro-2020-387945.html", "text": "Два от най-солидните национални отбори по футбол в Европа - Италия и Испания, стартираха с победи кампанията в евроквалификациите за шампионата догодина. В група F иберийците се поизмъчиха, но успяха да надвият Новрегия с 2:1 във Валенсия. Играчът на местния едноименен тим Родриго откри в 16-ата минута за домакините, но те дълго време не успяваха да затвърдят преднината си заради многото пропуски. Така в 65-ата минута се стигна до дузпа в полза на норвежците, която Джоушуа Кинг превърна в изравнителен гол - 1:1. Нова дузпа, този път пред другата врата, позволи на Серхио Рамос да се разпише в 71-ата минута за 2:1 и с това да донесе трите точки за испанците. С голове на Никола Барела в 7-ата и Мойзе Кийн в 74-ата минута \"Скуадра адзура\" преодоля гостуващия в Удине тим на Финландия с 2:0. В останалите две срещи в група J Босна и Хергевовина спечели с 2:1 у дома срещу Армения, а като гост, Гърция се наложи с 2:0 срещу Лихтенщайн.", "date": "2019.03.24", "title": "Испания и Италия бият на старта за Евро 2020"}
{"url": "https://www.standartnews.com/sport/kobrata-gotov-sm-za-se-biya-i-za-svetovnata-titla-387944.html", "text": "\"Готов съм да се бия за световната титла в тежка категория по бокс за професионалисти\". Това заяви Кубрат Пулев след победата си с нокаут над румънеца Богдан Дину. Кобрата прати съперника си на пода в седмия рунд и така стигна до 27-ата победа в кариерата си на професионалния ринг. \"Аз съм готов да се бия за световната титла, виждате как се обогатявам след всеки мач. За мен всеки мач е едно по-добро начало и по-добър опит. В следващите месеци предстои малка почивка, след това продължаваме напред, знаете как е. Не беше лесно, момчето се беше подготвило. Добре беше гледал какво правя и как го правя. Не успя да вкара сериозни удари, но имаше попадения, които ме затрудниха на моменти. Важно е, че преодолях аркадата. Случват се такива неща в бокса. Трябваше да съм корав, да продължа играта си и да го притисна още повече. Успях и закономерно го нокаутирах. В седмия рунд стана един прецедент, който не ми се беше случвал през живота ми. Понякога, когато се опитват да ни направят мръсно, само ни правят по-големи. Винаги бъдете над нещата, както аз бях. Благодаря на всички пред екраните! Благодаря и на тези, които искаха да не победя, разочаровах ги. Обичам и тях, обичам и тези, които бяха с мен в този ранен час, бяха будни и ме подкрепиха\", добави Кубрат Пулев.", "date": "2019.03.24", "title": "Кобрата: Готов съм да се бия и за Световната титла"}
{"url": "https://www.standartnews.com/sport/real-madrid-specheli-vivacom-cup-2019-387980.html", "text": "Реал Мадрид спечели купата на големия международен баскетболен турнир за \r\nюноши до 16-годишна възраст София Vivacom Cup 2019, завършил днес в зала \r\nУниверсиада. Испанците записаха три поредни победи и така безапелационно \r\nграбнаха трофея. Тяхната звезда, българинът Константин Костадинов пък бе \r\nотличен с приза за „Най-полезен играч“. Надпреварата бе част от \r\nинициатива София – европейска столица на спорта. \r\nВ последния мач Реал прегази и младите надежди на Байерн Мюнхен с близо \r\n50 точки разлика за крайното 93:55. Преди това Сърбия надигра Буба и \r\nтака си осигури второто място, като изпрати българите на четвърта \r\nпозиция в крайното класиране,. Бронзовите медали бяха за германците, в \r\nкоито също се отличи с класни изяви друг наш млад талант Иван Борисов. \r\nВ първите мачове от турнира в петък Реал Мадрид прегази сборния тим на \r\nСърбия със 110:62, а много оспорвана бе срещата между Буба и Байерн \r\nМюнхен, в която българският отбор се наложи с 84:80. В събота Байерн \r\nМюнхен надигра трудно Сърбия с 82:78, докато Реал продължи победния си \r\nход с успех на Буба със 78:50. \r\nПризьорите бяха поздравени от президента на БФ Баскетбол Георги Глушков, \r\nкойто получи специален плакет по случай отбелязването на 100 години \r\nбаскетбол в България. Успех на младите баскетболисти пожела и Мануел \r\nМарков, изпълнителен директор на Буба баскет, който призова \r\nприсъстващите да приветстват отново младите български таланти и титуляри \r\nна европейските грандове Константин Костадинов и Иван Борисов. \r\nТурнирът предизвика огромен интерес, като на периоди залата бе \r\nпрепълнена, нещо, което се случва рядко на мачове при мъжете.", "date": "2019.03.24", "title": "Реал Мадрид спечели Vivacom Cup 2019"}
{"url": "https://www.standartnews.com/sport/mbape-iska-rekordna-zaplata-ot-real-madrid-387978.html", "text": "Нападателят на Пари Сен Жермен и френският национален отбор Килиан Мбапе ще премине в Реал Мадрид, ако испанският клуб се съгласи да плати на французина 15 милиона евро годишно, твърди френския L'Equipe. Според медията, ръководството на \"кралския клуб\" смята тази сума за прекалено висока. В момента най-високо платеният играч на детронирания европейски клубен шампион е Гарет Бейл, който получава 14 милиона евро годишно, следван от защитник Серхио Рамос 11 милиона, а Карим Бензема и Лука Модрич са с по 10. \r\nL'Equipe твърди, че общият доход на 20-годишния световен шампион миналата година е бил 24,7 милиона евро. В настоящия сезон Килян Мбапе изигра 35 мача във всички турнири за ПСЖ, вкара 31 гола и даде 15 асистенции.", "date": "2019.03.24", "title": "Мбапе иска рекордна заплата от Реал Мадрид"}
{"url": "https://standartnews.com/kultura/yan-englert-v-politikata-e-plno-s-gluposti-387961.html", "text": "„Постоянните амбиции ме карат да покорявам нови пространства. Докато работя, ще съм жив - искам да умра тичайки“, казва Ян Енглерт. Големият актьор, режисьор, преподавател и директор на Народния театър във Варшава, който вече е Доктор хонорис кауза и на НАТФИЗ „Кръстю Сарафов“, е в епицентъра на серия от наистина вълнуващи събития в София. „Аз съм почитател на срещите с най-обикновени хора – общуването с тях е по-чисто, няма корист. По принцип в политиката има доста глупави неща. Но вашият президент Румен Радев много ме изненада – той прояви голям интерес към мен, към това какво съм изиграл, какво съм споделил в интервюта. Това не се среща често“, коментира още Ян Енглерт по БНТ. Неостаряващият чаровник, който през 70-те изигра отец Ередия в кинохита на Въло Радев по Димитър Димов „Осъдени души“ гледа и представление номер 300 на „Хъшове“ в Народния театър. „Патриотичният заряд на спектакъла е изумителен. Емоциите в него са впечатляващи. Ясно ми е защо те са толкова важни за публиката. Беше вълнуващо да наблюдавам не само какво става на сцената, но и как реагират зрителите в залата. Преди много години „Дон Жуан“ на Александър Морфов гостува на фестивала на националните трупи във Варшава. И ние, и вие смятаме, че всичко интересно се случва на Запад, но това не е така“, категоричен е Енглерт. Самият той започва кариерата си като ученик през 1956-а още преди да завърши Академията. В продължение на пет години му се налага да държи една алебарда в театъра и едва след това получава сериозна роля на малкия екран. „През това време се научих на смирение“, признава той днес. А сред най-странните факти в кариерата, в която има участие в над 150 филма, е, че разпространителите в Полша навремето не купуват „Осъдени души“. Енглерт и досега говори с тотално преклонение пред Въло Радев. „След всеки кадър ми казваше: „Дръж се по-човешки“. Той ме накара да осъзная, че чувствата в киното трябва да ги имаш, да ги носиш, а не да ги показваш“. Според прочутият поляк днес мерилото за щастие не е качеството, а количеството. „Целият свят преживява популизъм – всеки обещава много, за да получи гласове и лайкове. Темпото, с което се развива желанието за бърз еднодневен успех, не е срещано досега в историята на цивилизацията ни. Всеки иска бързо да изглежда умен, давайки бързи оценки – и изглежда глупаво. Никога досега напъните да изтъкваме егото си, не са били толкова силни. Всички постоянно казва „аз“. Упадъкът на авторитетите и майсторството, както и компютъризацията ни подреди на един и същи клон. Дъщеря ми твърди: Ако те няма в социалните мрежи, значи си мъртъв. Днес сентенцията „Мисля, значи съществувам“, не може да бъде измислена. Актуалният й вариант е „Виждат ме, значи съществувам“. Преди години срамът от собствените ни слабости беше сред големите теми. Днес сме безсрамни“. Ян Енглерт не крие, че е фаталист. „Това, което става с всеки от нас, е написано някъде горе. Но имаме избор – да изберем доброто или лошото“. Самият той обаче е тотален късметлия. След избухването на демокрацията в Полша не се явява на нито един конкурс, но въпреки това става режисьор, директор и ректор с изключително висок рейтинг. Неслучайно тържествената церемония в НАТФИЗ, на която той бе провъзгласен за Доктор хонорис кауза, беше уважена от представители на академичната и културна общност, настоятели, преподаватели, студенти. Всички посрещнаха Енглерт на крака с аплаузи и под звуците на студентския химн „Гаудеамус игитур“. Деканът на факултет „Сценични изкуства“ професор Пламен Марков представи знаменития актьор, а ректорът на Академията професор Станислав Семерджиев му връчи почетното звание. Ян Енглерт започна обръщението си на български език. „Ваше превъзходителство, господа професори, студенти, уважаеми гости! Изминаха 45 години от събитията, които свързаха професионалния ми живот с българската култура. Това стана благодарение на актьорската ми професия, която упражнявам вече почти 60 години. „Oтец Ередия влезе в живота ми и като отец Ередия стоя тук пред вас, поемайки риска да изнеса лекция. Заставам пред вас и като дългогодишен педагог, преподавател и ректор на варшавската Театрална академия от 12 години. Нека това ми послужи за оправдание: изправям се пред вас с надеждата, че това, което ще кажа, няма да бъде банално бълнуване. И за да не компрометирам лингвистичните си възможности все пак ще премина на полски. Mоят приятел и ментор, големият полски актьор Густав Холоубек ми каза преди години: „Янек, когато навършиш 70, ще можеш да говориш каквото си искаш”. Днес обаче трябва да говоря пред общността на висше художествено училище или с други думи в много отношения невместващо се в закони и правила, да ги наречем „научни“. Вярно е, че преди десетина години в академичния свят науката и изкуството бяха приравнени, а това доведе до необикновен урожай от артисти доктори и хабилитирани лица. Художествените училища се отказаха, и може би правилно, от модела професионално образование в полза на теорията на изкуството, науката за изкуството. Магистърската диплома не е гаранция за творчество, а днес дори се превръща в тежест. Пътят към кариерата не е толкова каменист и изглежда по-кратък, макар в очите на начинаещия нещата вероятно изглеждат другояче. Но ние изгубихме критериите – не само естетичeските, но и моралните. Бъркаме понятията, смисъла и логиката на дефинициите, губим умението да се разбираме, макар това да не е симптом на нашето съвремие. Всички убеждаваме младите да се бунтуват, но срещу какво трябва да бъде насочен техният бунт? Някога художествените училища бяха изградени върху отношенията майстор-калфа. Този модел отива в забвение не само поради публичното обявяване на дефицит на майстори, a, парадоксално, поради изсипалото се множество от тях. И отново трябва да търсим ред в тези взаимоотношения, да възстановим техния смисъл. Mайсторът не е длъжност – майсторът означава авторитет. В правилното отношение майстор-калфа не майсторът търси ученици-калфи, а те трябва постоянно да търсят майстори. Не научната титла доктор или доктор на науките изгражда майстора. Със сигурност не пречи, но и не е достатъчна за изграждане на това фундаментално отношение ученик-учител. Освен това разрушаването на йерархията не само на ценностите, но и естествената йерархия на уменията, нагласите и постъпките, смачква понятието майстор. По мое време майсторите бяха на върха на стълбата, която исках да изкача. Нямате представа – обръщам се към младежите – какъв кеф беше да се катериш по тази стълба. Вече виждах стъпалата на майстора, коленете, гениталиите, черния дроб, гърдите, а когато вече можех да го погледна право в очите знаех, че е време да сменя стълбата, за да търся следващия майстор. Днес катурвам стълбата заедно с майстора, особено когато неговия майсторлък е под съмнение. Та нали майсторът е и авторитет, а ние успяхме да унищожим и авторитетите, разчиствайки място за собствените амбиции и ползи. Упражняваме професии, в които критериите, прецизиращи нашата квалификация и постижения, не се подчиняват на ясни и трайни принципи. Непостоянството на тези принципи прави възможно фалшифицирането на качеството. Живеем във времена, в които в думата „занаятчия“ се усеща неодобрителен нюанс. Всеки, докоснал се до творчеството, се възприема като „артист“. И подозирам, че колкото по-малко умее, толкова по-силна е тази мисъл. Някога в театралното училище, извинете, Театралната академия, се яви на кандидат-студентски изпит едно хубаво момче. От прага започна да рецитира, като гълташе половината от гласните, мънкаше и фъфлеше. Дама в комисията не издържа и го прекъсна: „Извинете, но с такава дикция не можете да станете актьор”. На което aдептът отвърна „Майната й на дикцията, важно е талантчето”. И този девиз ни съпровожда не само в артистичните състезания. В правилната система от хиляда занаятчии се ражда един артист, а у нас от хиляда артисти се ражда един занаятчия. В мярка на артистизма се превърна успехът, дори когато е мушичка-еднодневка. Интернет ускори постигането на успех и появата на мними артисти. Някой, който има няколко милиона харесвания, извинете „лайкове”, вероятно се смята за артист. Още повече, когато успехът му е и финансов. И така, какво представлява артистът? За себе си измислих - или откраднах от някого от майсторите (предпочитам първия вариант, макар че на моята възраст забравяме какво сме заели), че артистът е някой, който създава реалност. Не нахълтва в заварената, а я разширява или създава нова. Някой, който се докосва до непредсказуемото, трансцендентното, някой, който се опитва да разговаря с божественото в нас, с това, което не можем да измерим и назовем, с предчувствието за божественост или, ако някой така предпочита, за духовност. Някой, който не е само - тук ще цитирам полския поет и драматург Словацки - „хлебоядец, но и ангел”. Някой, който притежава вид чувствителност, която сме свикнали да наричаме талант, т.е. изключителност. Талантът не може да се научи. Taлантът може да бъде събуден, да бъде снабден с ключове и шперцове за отваряне на врати, за чието съществуване той дори не е подозирал. Врати към нови творчески пространства – такова трябва да бъде предназначението на художественото училище. Майсторът трябва да споделя с ученика всичко, което е взел от своите майстори и е обогатил с опита си и това споделяне трябва да бъде безкористно, без майсторът да натрапва личността си, като позволява на ученика да се бунтува. Може би тази безкористна щафета е докосване до безсмъртието? Харесва ми да мисля така. Нo ето и поредният проблем в тези отношения – Свободата. Артистите твърдят на всеослушание, че имат право на абсолютна свобода, като често злоупотребяват с него и така оправдават своите псевдоартистични дела. Но неограничената свобода е анархия, а границите, наложени на свободата са робство. Професор Бауман, полски социолог и преподавател в университети в цял свят, дава по-прецизна дефиниция: „Сигурност без свобода е робство, но свобода без сигурност е анархия“. Бунтът срещу наложените ограничения е оправдан и правилен. Кой трябва да заличава границите, ограждащи творческата свобода? Самият артист. Корсетът, който доброволно нахлузваме, уверявам ви, може да стане трамплин. Дори желанието да бъде захвърлен или поне разхлабен, може да послужи като вдъхновение за бунт. A бунтът, както казва Стомил в „Taнго” на Мрожек, е канара, върху която напредъкът изгражда своя храм. Няма да избегнем въпроса: корсет ли е моралът? Професор Бауман казва: „Моралът не е вярност към закона, а отговорност за другите - дотолкова съм човек, доколкото съм наясно с тази отговорност. Спорът за границата между разрешеното и забраненото, моралното и неморалното ще продължава, защото тези граници не могат да бъдат установени за вечни времена.“ Често издигаме лозунга за отхвърлянето на всякакви компромиси като творческо кредо. Не съм убеден в правилността на тези настоявания. Смятам, че не се разбираме напълно в тълкуването на понятията. Едно от най-трудните умения е умението да правим разлика между компромиса и конформизма. Koмпромисът по принцип следва да гради разбирателство, значи служи на делото, конформизмът изкривява компромиса за собствено удобство или изгода - значи руши, деконструира, вреди на делото. Надявам се, че ще ме разберете. Призовавам към бунт в името на някаква идея, а не за помпане на собственото его. Aртур, герой на „Танго“ на Мрожек, навлиза в живота, търси поле за своя бунт. Първо срещу родителите си, които пропагандират абсолютна свобода, след това търси нова форма, което, разбира се, е повърхностно търсене, стигайки до заключение, че няма нищо, че всичко е обезценено, че навсякъде цари аморфност, докато най-сетне намира. Еврика! Откритие. Ще цитирам почти дословно: „Какво може да се направи от нищото? Какво съществува, макар да няма нищо. Властта …само властта може да направи нещо от нищото. Нима властта не е също така бунт? Бунт на високото срещу ниското, на висините против низините!“ Как завършва това откритие, можем да се досетим. Всеки бунт е баща на следващ бунт, поредното взимане на властта“. И още веднъж ще се позова на професор Бауман: „Казват, че интернетът разпространява знания. Напротив – той онагледява тяхната недостижимост. Излишъкът от информация обижда, а накрая обезкуражава. Ако получавам милиард отговори на един прост въпрос, ще махна с ръка на търсенето на истината и ще започна да чуруликам“. Чуруликайки, младите хора са убедени, че притежават не само правото, но и задължението да имат мнение по всеки въпрос. „Полага ми се“ – ето това е девизът на настоящето. Изглеждам недоволен, но не е съвсем така. Когато в своята мегаломания си мисля за безсмъртието, виждам негови елементи именно в безкористното предаване на следващите поколения на това, което съм получил от моите майстори. Обучението е взаимен вампиризъм. Навлизащите в живота младежи, младите бунтари са невероятен афродизиак за остаряващия недоволник. Мой ментор беше моят дядо. Той изключваше радиото, когато пееше Армстронг. „Toва е пиян, прегракнал негър, а не певец,” гласеше присъдата му. А на мен Армстронг ми харесваше. Затова всеки път, когато изричам някакви категорични оценки, предупредителната лампичка светва: „Внимание! Армстронг!“ Днес тя отново свети. Затова срамежливо окуражавам студентите – бунтувайте се, но и търсете моралните граници на този бунт и най-вече използвайте фантазията си: вашата, не натрапената, не поднесената наготово от виртуалния свят, а онази – всъщност само двуизмерна. Фантазията – майката на художественото творчество!“. На финала на словото си в НАТФИЗ Ян Енглерт отново припомни за явлението „Осъдени души“. „Преди 45 години съдбата ме изпрати в София – тук срещнах прекрасни творци, прекрасни колеги, тук Въло Радев повярва в мен, чуждия и ми повери пресъздаването на култовия образ на отец Ередия в „Oсъдени души”, филма феномен, гледан от повече зрители, отколкото е населението на България. На тази роля и на този филм дължа много в професията и в живота си. Вече няколко десетилетия по собствено желание съм член на артистичните среди на българската култура, на която според възможностите си се опитвам да бъда посланик в Полша. В родината ми с насмешка казваха за мен „най-добрият български актьор в Полша и най-добрият полски актьор в България”. Остаряването (сега вече знам това) е загуба на самочувствие. Благодаря на академичната общност на вашето висше училище, начело с ректора професор Семерджиев за инжекцията самочувствие. Удостояването ми с това почетно звание е афродизиак за оставащите ми години професионален живот. Внимание: АРМСТРОНГ.“", "date": "2019.03.24", "title": "Ян Енглерт: В политиката е пълно с глупости"}
{"url": "https://www.standartnews.com/sport/sportt-po-tv-za-24-mart-387950.html", "text": "18,30 Спорт ТОТО 15,50 Футбол, ЕП, кв: Уелс - Словакия; 18,50 Унгария - Хърватия; 21,35 Холандия - Германия (пряко) 17,50 Спорт тото 20,30 Баскетбол, Испания: Реал Мадрид - Барселона (пряко) 22,30 Баскетбол, НБА: Милуоки Бъкс - Кливланд Кавалиърс (пряко) 18,00; 20,00; 22,00; 00,00 и 02,00 Тенис: ATP 1000 Маями (пряко) 18,30 Хокей на лед, НХЛ: Вашингтон Кепитълс - Филаделфия Флайърс (пряко) 22,00 Футбол, САЩ, МЛС: Ню Ингланд Революшън - Синсинати (пряко) 21,15 \"Спорт в обектива\" 19,00 Волейбол, Италия, Серия А: Милано - Перуджа (пряко) 10,45 Ски полети: Световна купа в Планица, индивидуално състезание (пряко) 14,30 и 17,15 Биатлон: Световна купа в Осло, масов старт, жени и мъже (пряко) 15,30 Ски бягане: Световна купа в Квебек, 15 км, жени (пряко) 22,00 Колоездене на писта: Шест дни на Манчестър, трети ден (пряко) 08,00 Фигурно пързаляне: Световно първенство в Сайтама, гала (пряко) 11,00 Кърлинг: Световно първенство в Дания, малък финал, жени (пряко) 14,00 и 17,00 Мотокрос: Световен шампионат във Великобритания, клас MX2, първо и второ състезание; 15,00  и 18,00 клас MXGP, първо и второ състезание (пряко)", "date": "2019.03.24", "title": "Спортът по тв за 24 март"}
{"url": "https://standartnews.com/biznes/dyavolt-nosi-prada-no-ne-i-drakont-387992.html", "text": "------------------------------ \r\n------------ Преди броени дни стана ясно, че  . Причината е срив на акциите на компанията на борсата в Хонконг. Книжата на италианската модна къща паднаха до най-ниското си ниво от 2016 г. насам. Те изгубиха 11%, което доведе до 38% от стойността през последната година, съобщи Bloomberg. \r\nКато една от причините се посочва забавянето на китайската икономика, което е намалило продажбите на луксозни стоки на най-големия потребителски пазар в света. Компанията отдаде спада в Азия най-вече на  заради по-слабия юан. При други луксозни марки, включително Gucci, по-слабите покупки от китайски туристи се компенсират от засилените продажби на континента, но Prada не успява да засече подобна тенденция. Продажбите на бранда в Китай остават без значителна промяна след 17-процентният ръст от първото полугодие на 2018 г., отбелязва Citigroup. Китайските потребители стават все по-внимателни на фона на най-бавното от почти 30 г. икономическо разширяване и търговската война със САЩ. Макар че автомобилите и телефоните iPhone засега са понасяли и по-големи спадове, резултатите на Prada предизвикват опасения, че  . За индустрия, която разчита на китайското търсене за 30% от продажбите в размер на 1 трлн. долара, това наистина е тревожно. Оперативната печалба на Prada за 2018 г. се е свила с 10%, до 323,8 млн. евро на годишна база, което е под очакванията на анализаторите за 378 млн. евро. Спадът е за четвърта поредна година, като досега печалбата е намаляла с над 50% от пика през 2014 г., когато групата повиши цените на чантите си. През 2018 г. обаче приходите отново започнаха да растат, тъй като брандът представи нови модели, като например Sidonie за 3000 долара. Компанията заложи и на по-свежи модели с материали на по-приемливи цени, които привлякоха по-младите потребители. Сумата на инвестициите в електронната търговия и социалните медии, както и откриването на временни магазини и организирането на партита, за да се предизвика нов интерес към бранда, обаче доведоха до допълнителни разходи. Миналия петък главният изпълнителен директор на Prada Патрицио Бертели обяви, че   в опит да повиши маржовете и да защити марката си, съобщи \"Ройтерс\". Като премахва отстъпките в края на зимата и лятото, Prada следва примера на  конкуренти като Gucci. В петък от Prada съобщиха, че продажбите на компанията възлизат на 3,142 млрд. евро (3,6 млрд. долара), което е увеличение с 6%, в сравнение с 9,4% през първите шест месеца на 2018 г. \r\n„Резултатите от 2018 г. показват, че последните ни инициативи бяха посрещнати с положителна реакция на пазара, с възвращаемост по отношение на ръста на приходите\", обяви Бертели в изявление до медиите, публикувано на корпоративния сайт. Той заяви, че вече е стартирала технологична програма за обновяване, която ще повиши контрола и ефективността на всички бизнес фактори - от маркетинга до логистиката и от продукта до обслужването на клиентите. \"Ясно е, че цифровата трансформация коренно променя отношенията с потребителите, което ги прави все по-наясно с избора на покупка. В този контекст комуникацията придобива още по-голямо значение за ефективното достигане до нашите клиенти. Ние ще продължим да инвестираме във всичките си дигитални активи. \r\nПрез следващите няколко месеца ще бъдем ангажирани с ускоряването на процеса на обновяване и съм сигурен, че всички тези инициативи ще създадат стойност за нашите акционери в средносрочен план\", каза още Патрицио Бертели. Според него резултатите показват, че стратегията на Prada е започнала да дава резултати, въпреки по-голямото предизвикателство през второто полугодие на 2018 г. То е свързано с  . Заради редовните съботни бунтове, често съпътствани с погроми, големите марки бяха принудени  \r\n-------------------- Историята на Prada започва преди 106 години, когато през 1913 г. Марио Прада и брат му Мартино отварят в Милано \"братски\" магазин - Fratelli Prada, за кожени изделия. Първоначално внасят чанти от Англия. \r\nБизнесът се разраства и бащите го предават на наследниците си. Марио е на мнение, че жените нямат място в бизнеса и не позволява на дамите от своето семейство да управляват. Синът му обаче не проявява интерес към дейността на фамилната фирма. Така че се налага дъщерята Луиса Прада да поеме ръководството, управлява почти 20 години, след което е сменена от внучката на Марио Миуча. През 1977 г. наследничката се запознава с Патрицио Бертели, който още от 17-годишен е започнал собствен бизнес с кожа. Той съветва Миуча да преустанови вноса на английски стоки и да промени производството. \r\nМиуча и Патрицио, които по-късно стават съпрузи, са добър тандем и успяват да вдигнат продажбите. А помощта на Бертели в мениджмънта дава възможност на Миуча да се съсредоточи върху дизайна. Тя прави  , който дядо й е използвал като покритие за куфари. Успехът не идва бързо, но тази линия става първият й търговски хит. През 1983 г. Prada отваря втори бутик в галерията  . Същата година започва експанзията в Европа с магазини във Флоренция, Париж, Мадрид и Ню Йорк. През 1984 г. компанията пуска линия за обувки, а през 1985 г. се появява класическата чанта Prada, която става сензация за една нощ. През 90-те години на миналия век Prada става  една от най-влиятелните модни къщи. През 1996 г. Патрицио Бертели е назначен за главен изпълнителен директор и с това започва голямата експанзия на компанията. Още следващата година  Prada придобива акции в Gucci,  през 1999 г. купува 51% от компанията на Хелмут Ланг, базирана в Ню Йорк. Месеци по-късно италианците придобиват контрол над Джил Сандър А., както и над Church & Company, английски производител на обувки. Сформирано е и съвместно предприятие между Prada и групата De Rigo за производство на очила Prada. През октомври 1999 г. Prada купува 51% от акциите на Fendi, като поема и дълговете на модната компания. . Приходите се утрояват спрямо 1996 г. до 2 трилиона. Въпреки очевидния успех обаче, компанията все още е в дълг. . За да изплати дългове за над 850 млн. долара, компанията планира да регистрира 30% от акциите на компанията на Миланската фондова борса. През 2001 г., под натиска на банкерите, Бертели продава дела от 25,5% на Prada във Fendi на LVMH само за 295 млн. долара. Разпродажбите продължават и до 2006 г. са изтъргувани марките Helmut Lang, Amy Fairclough, Jil Sander и Church & Company. \r\nПрез 2011 г. компанията прави IPO на фондовата борса в Хонконг, за да събере $ 2.14 млрд., но не успя да се справи с поставената цел. \r\n----------------- Миуча Прада е сърцето на компанията, големият творец, който изстрелва марката във висините. Родената през 1949 г. италианка в младостта си не проявява особен интерес към модата. Интересува се от социалните проблеми, лявата идеология и политическите науки, които завършва в Миланския университет. 18-годишна, тя предпочита вместо да помага в магазина за кожени изделия на дядо си Марио Прада в миланската Галерия, да продава сандвичи по време на празниците на италианската компартия. “По онова време да си с леви убеждения бе съвсем нормално. Само луд би преминал през 1968-а, без да се приобщи към духа на времето. И аз, като всички, бях заразена от големия блян да променим света. Мечтаех да стана политик или лекар мисионер, а не да произвеждам конфекция”, казва госпожа Прада в едно от малкото интервюта, които дава. Миуча взема активно участие в борбата за защита на женските права. „Бях обсебена от идеята за жените, които трябва да бъдат силни, да изглеждат като смели бойци“, казва дизайнерката. И не изключва възможността някога отново да се върне към политиката. Синьора Прада не харесва светския шум и дори не обича да се появява в края на ревютата си. А думите й за работата като дизайнер звучат шокиращо. „Аз вече не правя елегантни облекла, а тъкмо обратното -  . Единството на противоположностите ме води и в творческите ми търсения. Раницата, която ме направи известна, в крайна сметка не е друго, освен съчетание на индустриални материали за основата и скъпа кожа за дръжките –  ”, казва дамата. Раницата Prada обаче се превръща в революция в света на модата и дори става експонат в нюйоркския музей за модерно изкуство МОМА. Интересът към ретрото и тенденцията „винтидж” подтиква дизайнерката да се вглежда в културата на 50-те и 60-те години. Тя черпи вдъхновение както от по-строгите и изчистени форми, така и от хипи стила, от меките и пъстри индийски платове, от от дрехите на скитниците и други, пишат модните критици. Тоалетите на Prada са предпочитани от киноикони като Ума Търман, Салма Хайек и Камерън Диас. Биографите й припомнят, че далеч преди да придобие световната слава, Миуча Прада се е радвала на вниманието на супермодели като Джери Хол и Мари Хелвин. Синът Лоренцо се готви да оглави семейната компания. Това обяви през миналата година главният изпълнителен директор на Prada Патрицио Бертели. Най-големият син на Миуча и Патрицио се присъедини към Prada когато стана на 30 г. \"Лоренцо се готви да стане един ден главата на Prada\", каза Бертели по време на откриването на производствена площадка в Италия. Въпреки че е 72-годишен, Патрицио заяви, че все още е \"твърде рано да се пенсионира\". Той е категоричен, че семейството му няма да продаде 80-процентния си дял в най-голямата група за луксозни стоки. Спекулациите за възможни придобивания се появиха заради затрудненията на компанията. , каза Бертели. ------------------- Като всяка голяма компания, и Prada често е забърквана в скандали. Последният беше в края на миналата година, когато гръмна обвинение в расизъм. То бе повдигнато от адвокат по граждански дела заради две играчки-маймунки на витрината на един от бутиците на модната къща в Ню Йорк, които приличали на популярна карикатура на афроамериканци. \r\nОт Prada заявиха, че не са очаквали някой да направи подобна съпоставка и веднага ще премахнат маймунките, които струват по 550 долара. През 2014 г. пък гръмна  . Обвинението бе, че скъпи марки, като Prada и Hugo Boss, печелят на гърба на 3 милиона шивачки от Словакия до Турция и Грузия, които получават заплати под минималните и чиито трудови права са потъпквани, написа \"Гардиън\", като цитира неправителствената организация The Clean Clothes Campaign. Шивачките, които изработват дизайнерските облекла за големи марки, често са принуждавани да работят извънредно без заплащане или да се откажат от почивните си дни по време на празниците, за да припечелят за минимално препитание, според организацията. В доклада се посочва, че в четири страни от Източна Европа заплащането е по-ниско от минималното. Сред тях са България и Румъния, които са членки на ЕС от 2007 г. В Италия пък модният гигант скандализира  обществеността с  . Жените решиха да съдят бившите си работодатели по обвинение за дискриминация. \r\nСлужителките разказват, че докато работели в компанията, колегите им непрекъснато ги обиждали заради възрастта им, наричали ги “стари” и оказвали натиск върху мениджърите да ги уволнят в най-скоро време. Според засегнатите дами, това е абсолютно нарушение на правата им. Ръководството на “Прада” обаче заяви, че постъпката е напълно правомерна. Според шефовете на италианската фирма, работата в модния бизнес налага по-високи изисквания към външния вид. През 2014-а   на модната къща Prada, написа Уолстрийт джърнъл. \r\nСобствениците Миуча Прада и Патрицио Бертели бяха  , а властите започнаха да проверяват банковите им сметки. Прада и Бертели обаче отрекоха да са извършвали данъчни измами. Дизайнерката и нейният съпруг опровергаха твърденията, че са били разпитвани за \"деклариране на неверни доходи\". По същото време няколко италиански компании, включително „Долче и Габана”, бяха предмет на разследване в рамките на строгите данъчни закони на страната. \r\n-------------------------  След като Balenciaga пусна пазарна чанта за 850 паунда, Prada отговори с кламер за 140 лири, който се предлага в Barneys.com, съобщи Business Insider. Изработен от полирано сребро, артикулът е предназначен за придържане на пари, а от едната му страна е изписано логото на Prada.  Потребителите обаче реагираха с възмущение относно крайната цена на продукта, като някои от тях дори шеговито обясняват, че ако си закупят артикула, няма да имат какво да държат с него.", "date": "2019.03.24", "title": "Дяволът носи Прада, но не и Драконът"}
{"url": "https://standartnews.com/svyat/natsionalisti-v-belgrad-zapalikha-znamenata-na-sashch-i-es-387993.html", "text": "Националисти запалиха знамената на САЩ и ЕС в центъра на Белград. На 24 март се навършват 20 г. от началото на бомбардировките, извършени от НАТО, над бивша Югославия.  Днес в центъра на Белград националистическата Сръбска радикална партия (СРП) на Воислав Шешел проведе протестен поход по случай 20-та годишнина от началото на въздушните удари, на който бяха запалени знамена на САЩ, ЕС и НАТО, съобщава скопският телевизионен канал “24 Вести“, цитиран от „Фокус”. Походът започна от улица \"Княз Михаил\" и завърши пред Президентския дворец. Участниците в похода бяха водени от лидера на СРП и осъден от Хагския трибунал Воислав Шешел, който в началото на митинга запали флаговете на Европейския съюз, НАТО и САЩ. Шешел каза, че със запалването на знамената \"той иска да покаже какво мисли за ЕС и НАТО\". През 1999 г. ударите, които бе планирано да продължат няколко дни, продължиха няколко седмици. Самолетите на НАТО изпълниха общо 38 000 полета, 10 000 от които за бомбардировки и 2700 мисии срещу сръбската противовъздушна защита, по данни на алианса. \r\nНАТО взе на прицел няколко десетки военни цели и инфраструктура /мостове, железопътни линии, електрическа мрежа. \r\nПонякога обаче бомбите и ракетите не улучваха целите си, предизвиквайки възмущение и жестоки критики. \r\nБроят на цивилните, убити при ударите, не бе установен официално. Данните варират от 500 убити, според неправителствената организация Хюман райтс уоч, до 2500, според сръбските ръководители. \r\n ", "date": "2019.03.24", "title": "Националисти в Белград запалиха знамената на САЩ и ЕС"}
{"url": "https://standartnews.com/sport/kubrat-pulev-nokautira-rumnetsa-dinu-387941.html", "text": "Българинът Кубрат Пулев записа 27-а победа от 28 мача на професионалния ринг и 14-а с нокаут. Българският боксьор в тежка категория нокаутира Богдан Дину от Румъния в седмия рунд на двубоя между двамата в Коста Меса, Калифорния. Преди това срещата премина през изключителна драма и трудни моменти за Кубрат Пулев, който получи много тежка аркада в четвъртия рунд. След това обаче Пулев се мобилизира и отново контролираше боя. В шестия рунд доминацията му вече бе огромна и за Дину бе трудно да устоява на мощните крошета. Всичко пък приключи след 2:40 минути в седмия рунд, в който Пулев прати съперника в нокдаун два пъти преди да дойде и нокаута. При първия нокдаун имаше и спорен момент, в който Кобрата удари зад главата Дину, за което получи наказателна точка. Това обаче не го притесни и българинът завърши започнатото - с нокаут в седмия рунд.", "date": "2019.03.24", "title": "Кървав Кубрат Пулев нокаутира румънеца Дину"}
{"url": "https://www.standartnews.com/sport/svetovniyat-vitseshampion-se-izlozhi-v-ungariya-387994.html", "text": "Унгария обърна с 2:1 световния вицешампион Хърватия, в европейска футболна квалификация играна в Будапеща. Домакините започнаха с гол в тяхната врата още в 13-ата минута дело на Ребич. Все пак в 34-ата минута обаче Салай изравни с петия си гол в последните 5 мача за Унгария. Обратът за домакините бе факт в 76-ата минута. Паткай вкара във вратата на Калинич за крайното 2:1. фото ЕПА/БГНЕС", "date": "2019.03.24", "title": "Световният вицешампион се изложи в Унгария"}
{"url": "https://standartnews.com/sport/13-ot-13-za-tervel-pulev-387939.html", "text": "Тервел Пулев постигна вероятно най-трудната си победа на професионалния ринг до момента. Той спечели по точки 6-рундовия сблъсък с Мич Уилямс от галавечерта в Коста Меса, Калифорния. С този успех Тервел записва 13-ата си победа при професионалистите, 11 от които с нокаут. Срещата между двамата започна в умерено темпо, като Пулев бе по-активен в средата на рунда, но Уилямс стоя доста добре. Вторият рунд нашето момче започна още по-агресивно и нанесе тежък удар в главата на противника, който обаче не падна. Пролича си и това, че за Тервел противникът е доста неудобен, защото играе с обратен гард. Третата част също бе доста равностойна. Тя започна с няколко остри сблъсъка и клинчове и при един от тях българинът получи аркада под лявото око. Американецът демонстрира доста нечиста игра, което допълнително стимулира Пулев и в края на рунда той направи добри удари, които му донесоха допълнителни точки.  \r\nВ следващия рунд Тервел на два пъти удари съперника при спряла игра и съдията му отне точка. До края Уилямс изглеждаше разклатен, докато Пулев правеше всичко възможно да навакса отнетата точка и атакуваше непрестанно. Това даде резултат и в крайна сметка съдиите присъдиха победата в негова полза. Това е 13-а победа за него от 13 изиграни мача. Така българинът продължава без загуба при професионалистите, като има 13 победи от 13 изиграни мача до момента.", "date": "2019.03.24", "title": "13 от 13 точки за Тервел Пулев в Коста Меса"}
{"url": "https://www.standartnews.com/sport/beroe-s-istoricheska-titla-v-basketbola-387995.html", "text": "Женският баскетболен отбор на Берое спечели Адриатическата лига за първи път в историята си. На финала българският тим се наложи с 65:64 над Будучност. Така Берое стана вторият български тим, който печели турнира след ЦСКА през сезон 2006/2007. Бронзовите медали са за домакините от Цинкарна Целе, които победиха в малкия финал Цървена Звезда с 83:70.", "date": "2019.03.24", "title": "Берое с историческа титла в баскетбола"}
{"url": "https://standartnews.com/sport/kobrata-gotov-sm-za-se-biya-i-za-svetovnata-titla-387944.html", "text": "\"Готов съм да се бия за световната титла в тежка категория по бокс за професионалисти\". Това заяви Кубрат Пулев след победата си с нокаут над румънеца Богдан Дину. Кобрата прати съперника си на пода в седмия рунд и така стигна до 27-ата победа в кариерата си на професионалния ринг. \"Аз съм готов да се бия за световната титла, виждате как се обогатявам след всеки мач. За мен всеки мач е едно по-добро начало и по-добър опит. В следващите месеци предстои малка почивка, след това продължаваме напред, знаете как е. Не беше лесно, момчето се беше подготвило. Добре беше гледал какво правя и как го правя. Не успя да вкара сериозни удари, но имаше попадения, които ме затрудниха на моменти. Важно е, че преодолях аркадата. Случват се такива неща в бокса. Трябваше да съм корав, да продължа играта си и да го притисна още повече. Успях и закономерно го нокаутирах. В седмия рунд стана един прецедент, който не ми се беше случвал през живота ми. Понякога, когато се опитват да ни направят мръсно, само ни правят по-големи. Винаги бъдете над нещата, както аз бях. Благодаря на всички пред екраните! Благодаря и на тези, които искаха да не победя, разочаровах ги. Обичам и тях, обичам и тези, които бяха с мен в този ранен час, бяха будни и ме подкрепиха\", добави Кубрат Пулев.", "date": "2019.03.24", "title": "Кобрата: Готов съм да се бия и за Световната титла"}
{"url": "https://standartnews.com/sport/ispaniya-i-italiya-biyat-na-starta-za-evro-2020-387945.html", "text": "Два от най-солидните национални отбори по футбол в Европа - Италия и Испания, стартираха с победи кампанията в евроквалификациите за шампионата догодина. В група F иберийците се поизмъчиха, но успяха да надвият Новрегия с 2:1 във Валенсия. Играчът на местния едноименен тим Родриго откри в 16-ата минута за домакините, но те дълго време не успяваха да затвърдят преднината си заради многото пропуски. Така в 65-ата минута се стигна до дузпа в полза на норвежците, която Джоушуа Кинг превърна в изравнителен гол - 1:1. Нова дузпа, този път пред другата врата, позволи на Серхио Рамос да се разпише в 71-ата минута за 2:1 и с това да донесе трите точки за испанците. С голове на Никола Барела в 7-ата и Мойзе Кийн в 74-ата минута \"Скуадра адзура\" преодоля гостуващия в Удине тим на Финландия с 2:0. В останалите две срещи в група J Босна и Хергевовина спечели с 2:1 у дома срещу Армения, а като гост, Гърция се наложи с 2:0 срещу Лихтенщайн.", "date": "2019.03.24", "title": "Испания и Италия бият на старта за Евро 2020"}
{"url": "https://standartnews.com/sport/sportt-po-tv-za-24-mart-387950.html", "text": "18,30 Спорт ТОТО 15,50 Футбол, ЕП, кв: Уелс - Словакия; 18,50 Унгария - Хърватия; 21,35 Холандия - Германия (пряко) 17,50 Спорт тото 20,30 Баскетбол, Испания: Реал Мадрид - Барселона (пряко) 22,30 Баскетбол, НБА: Милуоки Бъкс - Кливланд Кавалиърс (пряко) 18,00; 20,00; 22,00; 00,00 и 02,00 Тенис: ATP 1000 Маями (пряко) 18,30 Хокей на лед, НХЛ: Вашингтон Кепитълс - Филаделфия Флайърс (пряко) 22,00 Футбол, САЩ, МЛС: Ню Ингланд Революшън - Синсинати (пряко) 21,15 \"Спорт в обектива\" 19,00 Волейбол, Италия, Серия А: Милано - Перуджа (пряко) 10,45 Ски полети: Световна купа в Планица, индивидуално състезание (пряко) 14,30 и 17,15 Биатлон: Световна купа в Осло, масов старт, жени и мъже (пряко) 15,30 Ски бягане: Световна купа в Квебек, 15 км, жени (пряко) 22,00 Колоездене на писта: Шест дни на Манчестър, трети ден (пряко) 08,00 Фигурно пързаляне: Световно първенство в Сайтама, гала (пряко) 11,00 Кърлинг: Световно първенство в Дания, малък финал, жени (пряко) 14,00 и 17,00 Мотокрос: Световен шампионат във Великобритания, клас MX2, първо и второ състезание; 15,00  и 18,00 клас MXGP, първо и второ състезание (пряко)", "date": "2019.03.24", "title": "Спортът по тв за 24 март"}
{"url": "https://www.standartnews.com/sport/13-ot-13-za-tervel-pulev-387939.html", "text": "Тервел Пулев постигна вероятно най-трудната си победа на професионалния ринг до момента. Той спечели по точки 6-рундовия сблъсък с Мич Уилямс от галавечерта в Коста Меса, Калифорния. С този успех Тервел записва 13-ата си победа при професионалистите, 11 от които с нокаут. Срещата между двамата започна в умерено темпо, като Пулев бе по-активен в средата на рунда, но Уилямс стоя доста добре. Вторият рунд нашето момче започна още по-агресивно и нанесе тежък удар в главата на противника, който обаче не падна. Пролича си и това, че за Тервел противникът е доста неудобен, защото играе с обратен гард. Третата част също бе доста равностойна. Тя започна с няколко остри сблъсъка и клинчове и при един от тях българинът получи аркада под лявото око. Американецът демонстрира доста нечиста игра, което допълнително стимулира Пулев и в края на рунда той направи добри удари, които му донесоха допълнителни точки.  \r\nВ следващия рунд Тервел на два пъти удари съперника при спряла игра и съдията му отне точка. До края Уилямс изглеждаше разклатен, докато Пулев правеше всичко възможно да навакса отнетата точка и атакуваше непрестанно. Това даде резултат и в крайна сметка съдиите присъдиха победата в негова полза. Това е 13-а победа за него от 13 изиграни мача. Така българинът продължава без загуба при професионалистите, като има 13 победи от 13 изиграни мача до момента.", "date": "2019.03.24", "title": "13 от 13 точки за Тервел Пулев в Коста Меса"}
{"url": "https://www.standartnews.com/sport/kubrat-pulev-nokautira-rumnetsa-dinu-387941.html", "text": "Българинът Кубрат Пулев записа 27-а победа от 28 мача на професионалния ринг и 14-а с нокаут. Българският боксьор в тежка категория нокаутира Богдан Дину от Румъния в седмия рунд на двубоя между двамата в Коста Меса, Калифорния. Преди това срещата премина през изключителна драма и трудни моменти за Кубрат Пулев, който получи много тежка аркада в четвъртия рунд. След това обаче Пулев се мобилизира и отново контролираше боя. В шестия рунд доминацията му вече бе огромна и за Дину бе трудно да устоява на мощните крошета. Всичко пък приключи след 2:40 минути в седмия рунд, в който Пулев прати съперника в нокдаун два пъти преди да дойде и нокаута. При първия нокдаун имаше и спорен момент, в който Кобрата удари зад главата Дину, за което получи наказателна точка. Това обаче не го притесни и българинът завърши започнатото - с нокаут в седмия рунд.", "date": "2019.03.24", "title": "Кървав Кубрат Пулев нокаутира румънеца Дину"}
{"url": "https://standartnews.com/sport/real-madrid-specheli-vivacom-cup-2019-387980.html", "text": "Реал Мадрид спечели купата на големия международен баскетболен турнир за \r\nюноши до 16-годишна възраст София Vivacom Cup 2019, завършил днес в зала \r\nУниверсиада. Испанците записаха три поредни победи и така безапелационно \r\nграбнаха трофея. Тяхната звезда, българинът Константин Костадинов пък бе \r\nотличен с приза за „Най-полезен играч“. Надпреварата бе част от \r\nинициатива София – европейска столица на спорта. \r\nВ последния мач Реал прегази и младите надежди на Байерн Мюнхен с близо \r\n50 точки разлика за крайното 93:55. Преди това Сърбия надигра Буба и \r\nтака си осигури второто място, като изпрати българите на четвърта \r\nпозиция в крайното класиране,. Бронзовите медали бяха за германците, в \r\nкоито също се отличи с класни изяви друг наш млад талант Иван Борисов. \r\nВ първите мачове от турнира в петък Реал Мадрид прегази сборния тим на \r\nСърбия със 110:62, а много оспорвана бе срещата между Буба и Байерн \r\nМюнхен, в която българският отбор се наложи с 84:80. В събота Байерн \r\nМюнхен надигра трудно Сърбия с 82:78, докато Реал продължи победния си \r\nход с успех на Буба със 78:50. \r\nПризьорите бяха поздравени от президента на БФ Баскетбол Георги Глушков, \r\nкойто получи специален плакет по случай отбелязването на 100 години \r\nбаскетбол в България. Успех на младите баскетболисти пожела и Мануел \r\nМарков, изпълнителен директор на Буба баскет, който призова \r\nприсъстващите да приветстват отново младите български таланти и титуляри \r\nна европейските грандове Константин Костадинов и Иван Борисов. \r\nТурнирът предизвика огромен интерес, като на периоди залата бе \r\nпрепълнена, нещо, което се случва рядко на мачове при мъжете.", "date": "2019.03.24", "title": "Реал Мадрид спечели Vivacom Cup 2019"}
{"url": "https://standartnews.com/sport/svetovniyat-vitseshampion-se-izlozhi-v-ungariya-387994.html", "text": "Унгария обърна с 2:1 световния вицешампион Хърватия, в европейска футболна квалификация играна в Будапеща. Домакините започнаха с гол в тяхната врата още в 13-ата минута дело на Ребич. Все пак в 34-ата минута обаче Салай изравни с петия си гол в последните 5 мача за Унгария. Обратът за домакините бе факт в 76-ата минута. Паткай вкара във вратата на Калинич за крайното 2:1. фото ЕПА/БГНЕС", "date": "2019.03.24", "title": "Световният вицешампион се изложи в Унгария"}
{"url": "https://standartnews.com/sport/mbape-iska-rekordna-zaplata-ot-real-madrid-387978.html", "text": "Нападателят на Пари Сен Жермен и френският национален отбор Килиан Мбапе ще премине в Реал Мадрид, ако испанският клуб се съгласи да плати на французина 15 милиона евро годишно, твърди френския L'Equipe. Според медията, ръководството на \"кралския клуб\" смята тази сума за прекалено висока. В момента най-високо платеният играч на детронирания европейски клубен шампион е Гарет Бейл, който получава 14 милиона евро годишно, следван от защитник Серхио Рамос 11 милиона, а Карим Бензема и Лука Модрич са с по 10. \r\nL'Equipe твърди, че общият доход на 20-годишния световен шампион миналата година е бил 24,7 милиона евро. В настоящия сезон Килян Мбапе изигра 35 мача във всички турнири за ПСЖ, вкара 31 гола и даде 15 асистенции.", "date": "2019.03.24", "title": "Мбапе иска рекордна заплата от Реал Мадрид"}
{"url": "https://standartnews.com/sport/beroe-s-istoricheska-titla-v-basketbola-387995.html", "text": "Женският баскетболен отбор на Берое спечели Адриатическата лига за първи път в историята си. На финала българският тим се наложи с 65:64 над Будучност. Така Берое стана вторият български тим, който печели турнира след ЦСКА през сезон 2006/2007. Бронзовите медали са за домакините от Цинкарна Целе, които победиха в малкия финал Цървена Звезда с 83:70.", "date": "2019.03.24", "title": "Берое с историческа титла в баскетбола"}
{"url": "https://standartnews.com/regionalni/starozagorsko-shkolo-posreshcha-partnorski-uchilishcha-387966.html", "text": "Езиковата гимназия \"Ромен Ролан\" в Стара Загора ще бъде домакин на четвъртата международна среща по проект FuturEYEzing по програма Eразъм + К 2. От  23 до 30 март ще им гостуват ученици и учители от Швеция, Полша и Испания. Глобалните цели за устойчиво развитие на ООН е темата, по която ще работят участниците от партньорските училища.  В едноседмичния престой на гостите в Града на липите са предвидени поредица прояви в изпълнение на проектните цели. \"Работно място\" на учениците ще бъдат не само залите на гимназията, но и  регионалния исторически музей, Старозагорският районен съд, тийнзоната на регионалната библиотека \"Захарий Княжески\" и други места на младежката активност. \r\n  Гостите от партньорските държави ще  гледат спектакъла \"Фолклорна магия\" на Старозагорския куклен театър. Ще посетят и разгредат европейската столица на културата - Пловдив. \r\n Предвидена е и среща с кмета на общината Живко Тодоров, на която старозагорските ученици ще му връчат предложение от името на своите връстници за подобряване и естетизиране на градската среда за младите хора в града", "date": "2019.03.24", "title": "Старозагорско школо посреща партньорски училища"}
{"url": "https://standartnews.com/regionalni/velopokhod-do-rezervat-poda-pochistva-plazha-387957.html", "text": "Велопоход и почистване на плажа в района на Бургаски корабостроителници, организират днес от инициативата \"Бургас рециклира“, съобщи БНР. Велосипедистите ще тръгнат  от терасата до Морското казино и ще преминат 8 км изцяло по велоалеи  до морския бряг в в близост до резерват \"Пода\". В акцията на място ще се включат и други екоактивисти. \r\n  Събраните отпадъци ще бъдат изнесат на достъпно за автомобили място, за да бъдат извозени. ", "date": "2019.03.24", "title": "Велопоход до резерват \"Пода\" почиства плажа"}
{"url": "https://standartnews.com/biznes/grazhdanska-otgovornost-poskpnala-s-30-prez-2018-g-387947.html", "text": "През миналата година задължителната автозастраховка „Гражданска отговорност“ е поскъпнала средно с 30%, каза пред БНР финансистът Румен Гълъбинов. Част от приходите на застрахователите обаче ще погълнат задълженията по т.нар. зелена карта, обясни Гълъбинов. „Както се казва „Гражданската отговорност“ е дългоопашат бизнес, тоест пет години след възникване на събитието може да бъдат предявени претенции. Така сформираната печалба за миналата година е добра основа за предприемане на действия през настояща 2019 г. за извършване на някои необходими разходи, които застрахователите, специално по „Гражданска отговорност“, би следвало да го направят и те са свързани с ангажиментите ни по линия на „зелената карта“, осигуряване на достатъчно презстрахователно покритие“.", "date": "2019.03.24", "title": "Гражданска отговорност поскъпнала с 30% през 2018 г."}
{"url": "https://standartnews.com/biznes/shche-udari-li-brekzit-angliyskata-zakuska-387971.html", "text": "Супер популярната в цял свят „английска закуска“ е застрашена от предстоящата раздяла между Великобритания и Европейския съюз. На това мнение са наблюдателите, които следят пазара на така важните съставки за менюто на англичаните. Яйцата, наденичките, беконът, препечените филийки, рендосаните пържени картофки, гъбките, доматките и печеният боб са под заплаха да се превърнат в дефицитни стоки заради Брекзит. Проблемът е, че Великобритания е сериозно зависима от доставките на тези продукти от държави-членки на ЕС. Тук, за щастие, новините са добри. Британското производство на яйца дава достатъчно на брой от кокошите продукти, за да задоволи изцяло местния пазар. А и в светлината на проблемите със заразени яйца в различни ферми в Европа през последните години, се избягва използването на вносни такива в преработващата индустрия. Цената на континенталните обаче е по-ниска. В крайна сметка, едва ли Брекзит ще има негативен ефект върху яйцето, което засега се оказва спасено, макар и рохко. Хлябът на острова се прави от пшеница, 85% от която е местно производство. Същото се отнася и за по-голямата част от брашното, излизащо от местните мелници. Само 1% от продажбата на брашно се крепи на внос. Например внася се пшеница от Канада, тъй като тя е с отлични характеристики и се смесва с местното зърно. Ако пък качеството на британската пшеница не е особено високо, тогава се внася зърно от Франция и Германия. Така че, ако британците не решат да сменят препечените филийки с кроасани (които се правят от по-мекото френско брашно), няма да има заплаха при Брекзит. Ето ги и не така добрите новини… Наденичките и беконът например се осигуряват от предлагането и цената на свинското, а британските фермери произвеждат едва 40% от необходимото за цялата държава. Другите 60% идват от държави като Дания, Германия и Холандия. Естествено, европейските континентални производители могат да доставят свинско на по-ниски цени от британските си колеги. Причината е във високите стандарти за отношение към животните, които на Острова се отглеждат само на свобода. В другите държави нямат чак такива изисквания за „щастливи“ прасета. Твърд Брекзит, какъвто вероятно ще видим, може да доведе до нарастване на цената на наденичките и бекона, поне докато местните производители успеят да постигнат повече и доставят достатъчно щастливи свински единици. \r\nРендосаните пържените картофки, наричани Хаш браунс (от англ. Hash Browns), са сравнително нова съставка от английската закуска. Впрочем те са американско „изобретение“. И до момента Великобритания е 11-а в света по производство на картофи, но площта, върху която те се отглеждат, се е свила близо два пъти от 1960 г. насам. Съответно търсенето вече превишава предлагането на родното производство. Най-голям източник на картофи за Острова обикновено са държави от Средиземноморието. Внасят се от страни от ЕС, както и такива извън ЕС, като Израел, например. Холандия, Белгия и Франция са основните снабдители сред държавите-членки на ЕС. Най-голям дял от вноса във Великобритания имат замразените преработени картофи. Средните цени на вносните са по-ниски (изобщо при всяка замразена стока!) от тези на местното производство, които идват основно от Холандия и Белгия. Следователно Брекзит означава картофена скъпотия! Те са сравнително нов хранителен продукт, който се отглежда във Великобритания, индустрията е млада и е обвързана с един-два сорта. Заради монополното положение на няколко големи компании обаче през последните години има рязък спад на местното производство на гъби. От 2007 г. насам площите са намалели от 126 на 86 хектара. Една фирма в Ирландия доминира в производството, а отглеждащите гъби на ирландска земя изнасят 80% от продукцията си във Великобритания. Сред другите вносители на Острова са Полша, Белгия и Холандия. Преди да се отчаят, две местни компании са направили сериозни инвестиции в нови оранжерии за отглеждане на гъби, за да отговорят на търсенето. Но ето го и следващият проблем - берачите на гъби идват предимно от Източна Европа. Очертават се липса на работна ръка, съответно спад на предлаганите количества, а оттам и по-високи цени. Тук вече идват най-лошите новини. Доматите, естествено, растат където е топло и сезонът им е дълъг. Повече от 200 хектара оранжерии са построени във Великобритания, за да могат местните производители да се справят с климатичния проблем. Въпреки това на Острова доматената продукция задоволява само една пета от търсенето. Близо 400 хил. тона пресни домати се внасят от държави-членки на ЕС, като Испания, Холандия, Полша, Италия и Белгия, както и от „нечленки“, като Мароко и Израел. Местното производство е много далеч от това някога да успее да покрие изцяло търсенето, а твърд Брекзит със сигурност ще оскъпи доматите от внос. Най-търсените сортове боб няма как да бъдат отглеждани във Великобритания. Всички те се внасят от Северна Америка. В последно време британски учени се опитват да променят ДНК с идеята да създадат сорт, който ще вирее на местна почва. Всяка година британците консумират общо около 2000 тона печен фасул. Но в „печения фасул“ има не само фасул, а също и подправки, доматен сос, нишесте, захар и оцет. Следователно Брекзит може и да няма пряк ефект върху вноса от Северна Америка, но крайната цена ще се увеличи заради присъствието на домати и други съставки. Единственият начин да не се забележи Брекзит от любителите на английската закуска на Острова, е да се съкрати тя само до яйца и препечени филийки. Но това ще е истинско предателство спрямо традициите на консервативните британци. Брекзит може да изхвърли от щандовете в супермаркетите доста други стоки, които са важни за международния характер на консумираните във Великобритания ястия. Как може да живее човек, ако не поръси спагетите с пармезан? Ами къде отиват ирландските масло и сирене чедър? Да не говорим за френските бри и камамбер... Да оставим всичко друго, но как ли британците ще си правят така важните за днешния стил на хранене по света салати? Повечето зелени зеленчуци се отглеждат при друг климат. Великобритания внася половината от зеленчуците на пазара си и повечето от плодовете. Списъкът продължава с броколи, домати (за които вече споменахме) и цяла серия от отглеждани почти само в Италия екстравагантни зеленчуци. Застрашен е дори и чаят! \r\n   ", "date": "2019.03.24", "title": "Ще удари ли Брекзит  английската закуска?"}
{"url": "https://standartnews.com/biznes/ministr-30-000-blgari-se-zavrnakha-prez-2018-g-387976.html", "text": "30 000 български емигранти са се завърнали у нас през 2018 г. Това заяви министърът на икономиката Емил Караниколов, който представи страната ни по време на икономически форум в Саудитска Арабия. По думите му, излъчени от \"Канал 3\", младите българи вече не искат да напускат страната ни, както е било преди години. Работещите в IT сектора взимат толкова, колкото и в другите страни от ЕС, каза Караниколов. Безработицата у нас е около 5%, очаква се да падне до 4 на сто. Имаме и резерв от работна ръка - това са българските малцинства в Украйна, Молдова и Армения, общият им брой е около 2 млн. души. \"Увеличаването на доходите води до това емигрантите да се връщат и още по-важно - младите да не искат да заминават. Затова основен приоритет за правителството е образованието\" , посочи Караниколов. Саудитска Арабия е стратегически партньор за България, страната е фактор на стабилността в региона. Отношенията ни стават все по-добри, нашата задача е да подобрим икономическите и културните връзки\", каза още Емил Караниколов, който се срещна с министрите на търговията, на икономиката и със заместник-министъра на отбраната в Рияд. България е врата на Саудитска Арабия към Европа, имаме много възможности в областта на земеделието и туризма, посочи българският посланик в Рияд Димитър Арабаджиев в интервю пред Илияна Беновска.", "date": "2019.03.24", "title": "Министър: 30 000 българи се завърнаха през 2018 г."}
{"url": "https://standartnews.com/svyat/srbi-peyat-pada-vlada-na-vuchich-i-brnabich-387942.html", "text": "За пореден път снощи в Сърбия се проведоха протести на организацията \"1 от 5 милиона\". Демонстрантите поискаха оставката президента Алексанъдр Вучич, на премиера Анна Бърнабич, на председателя на парламента Мая Гойкович, както и смяна на ръководството на държавната телевизия РТС. На протеста звучеше хита на Момчил Баягич-Баяга - \"Пада влада\" („Правителството пада“). А иначе множеството носеше транспаранти, на които пишеше: \"Вучич, ти си приключил\", \"Плячката на пенсионерите не е реформа\", \"Да не позволяваме страхът да стане професия\", \"Добре дошли в Дисниленд\", \"Събуди се Сърбия\" и др. В началото на протеста говори известният сръбски актьор Бранислав Лечич. Той повтори исканията на демонстрантите и призова за организиране на свободни и честни избори в рамките на 6-9 месеца. Лечич призова \"цяла Сърбия да се събере в Белград на 13 април и да протестира срещу режима на Вучич\". Впоследствие множеството се оправи към сградата на РТС, на чийто вход са поставени постоянни ограждения. Един от протестиращите заяви пред репортери, че гражданите искат медиите да бъдат свободни и властите да спрат да се опитват да разделят хората. Той каза, че нахлуването в сградата на РТС миналата събота е било реакция на гражданите, защото правителството не иска да чуе протестиращите. Протестиращите призоваха гражданите да \"изразят недоволството си от сегашния режим с достойнство и култура\". Демонстрантите изискват честни и свободни избори, свободни медии 6 до 9 месеца преди изборите, промяна в държавното ръководство, както и разкриването на убийството на лидера на СДП Оливер Иванович.", "date": "2019.03.24", "title": "Сърби пеят „Пада влада“ на Вучич и Бърнабич"}
{"url": "https://standartnews.com/svyat/pasazher-ot-kruizniya-korab-vodata-nakhlu-prez-prozortsite-387969.html", "text": "\"Хранехме се, когато корабът започна да се тресе. Прозорците се счупиха и водата започна да влиза в салона. Беше хаос. Що се отнася до евакуацията с хеликоптера, по-добре да забравя. Не беше забавно\". Това разказа един от пасажерите на круизния кораб \"Вайкинг скай\", който аварира в събота край западния бряг на Норвегия.  Всички 1300 души на борда са спасени, 17 са ранени и откарани в болница, заявиха властите  в Норвегия, цитирани от BBC.  Повечето от пътниците са британци и американци. По информация на посолството на България, в Осло няма данни български граждани да са били на борда на круизния лайнер, съобщиха от българското Външно министерство. Посолството на България в Норвегия следи случая. При необходимост от съдействие български граждани могат да се свържат с мисията на телефон  и дежурен телефон в извънработно време  , се посочва още в съобщението. Спасителната операция с участие на 5 хеликоптера и няколко кораба започна малко след като плавателният съд подал сигнал за бедствие при силен вятър, а вълните започнали да го приближават в опасна близост до норвежкия бряг. Тя  продължи през цялата нощ.  Евакуацията на пътниците продължава днес. Круизният кораб е завлечен на буксир към пристанище, след като стотици бяха евакуирани по въздух, предаде АФП. „Вайкинг скай“  загуби мощност в събота следобед и започна да се носи по вълните на 2 км от Мьоре о Румсдал, поради което капитанът изпрати сигнал за бедствие. По-късно екипажът запали единия двигател и корабът бе закотвен. Спасителни екипи започнаха евакуация по въздуха в нощта срещу неделя. Пътниците бяха издигани един по един от палубата и откарвани по въздуха в близко село, северно от град Молде, на западното крайбрежие на Норвегия. В неделя сутринта круизният кораб успя да рестартира 3 от 4-те си двигателя, а в помощ му се притекоха два буксира, които започнаха да го теглят към най-близкото пристанище. Заради това евакуацията по въздуха бе прекратена днес около обед. До това време хеликоптери транспортираха до брега 460 от общо 1373 души на борда, където повечето пътници са британци и американци. В болница са настанени 17 души, като трима възрастни от тях били със сериозни счупвания. Спасители евакуираха и девет души от товарен кораб, помагал при спасяването, който изгуби двигателна тяга. Това стана  с два хеликоптера, участвали в евакуацията на пътници от круизния кораб. „Вайкинг скай“ се придвижва бавно от осеяния с опасни рифове бряг в област Мьоре о Румсдал, влачен на буксир към пристанището в град Молде.", "date": "2019.03.24", "title": "Пасажер от круизния кораб: Водата нахлу през прозорците"}
{"url": "https://standartnews.com/svyat/ministri-gotvyat-shut-na-tereza-mey-kato-premier-387943.html", "text": "Единадесет министри от кабинета на британският премиер Тереза Мей искат тя да се оттегли, твърди политическият наблюдател на \"Сънди таймс\" Тим Шипмън, цитиран от Ройтерс. \"Тази нощ се подготвя мащабен преврат в кабинета за отстраняването на Тереза Мей като министър-председател\", каза той снощи, като цитира думи на неназован министър: \"Краят е близо. Тя ще си отиде до 10 дни\". Шипмън заявява, че е разговарял с единайсет министри от кабинета, които искат премиерът да подаде оставка. По думите му Дейвид Лидингтън, фактическият заместник на Мей, е един от претендентите да бъде временен премиер. Други министри настоявали постът да се заема от министъра на околната среда Майкъл Гоув или от външния министър Джереми Хънт, твърди политическият редактор на \"Сънди таймс\". Лидингтън е разговарял вчера с опозиционни лидери относно гласуване на алтернатива на плана на Мей за Брекзита, пише неделното издание.", "date": "2019.03.24", "title": "Министри готвят шут на Тереза Мей като премиер"}
{"url": "https://standartnews.com/svyat/evakuirakha-norvezhki-kruizen-korab-zaradi-burya-387952.html", "text": "Близо 1300 души бяха евакуирани късно в събота от борда на круизен кораб край бреговете на Норвегия заради повреда в двигателя, съобщава БиБиСи. Норвежката брегова охрана съобщи, че всички пътници и екипаж на кораба \"Вайкинг скай\" са невредими на брега. Спасителната операция с участие на 5 хеликоптера и няколко кораба започнала малко след като плавателният съд подал сигнал за бедствие при силен вятър и вълните започнали да го приближават в опасна близост до норвежкия бряг. По-късно обаче екипажът успял да запали един от двигателите и корабът бе закотвен на около 2 км от сушата. Пътниците са издигани един по един от палубата и откарвани по въздуха в близко село, северно от град Мьолде, на западното крайбрежие на Норвегия. Въпреки високите вълни и силния вятър спасителни хеликоптери успели да се доберат до кораба и да помогнат на „корабокрушенците“. Спасители евакуираха и девет души от товарен кораб, помагал при спасяването, който изгуби двигателна тяга. Те били спасени от два хеликоптера, участвали в евакуацията на пътници от круизния кораб. В неделя сутринта круизният кораб успя да рестартира 3 от 4-те си двигателя и се опитваше да се придвижи към най-близкото пристанище.", "date": "2019.03.24", "title": "Евакуираха норвежки круизен кораб заради буря"}
{"url": "https://standartnews.com/svyat/sekreten-doklad-razkriva-strashen-khaos-pri-brekzit-bez-sdelka-387981.html", "text": "Размерът и обхватът на въздействието, което ще има напускането на Евросъюза без сделка, се разкрива в секретен документ на британския кабинет, пише The Guardian. В него се отправя предупреждение, че след напускането на ЕС предстои “критична тримесечна фаза”, по време на която може да се затруднят всички действия и цялата предварително планирана операция може да се обърка. Класифицираният документ, който Тhe Guardian е видял, подробно осветлява всички командни и контролни структури в Уайтхол за съобразяване с варианта за напускане на ЕС без сделка. В него изрично се подчертава, че всички правителствени институции ще трябва сами да се преборят с повечето проблеми. В противен случай има риск операция „Жълтият чук“ да се провали. “Структурата бързо ще се срути, ако твърде много решения се натрупат на висшите равнища на управление, без това да е необходимо, преди с тях да са се опитали да се справят сами на съответното по-ниско ниво” , пише в документа. Кабинетът пое ръководството в подготовката на варианта „без сделка“ и отчаяно разигра, като война, различни сценарии, в случай, че Великобритания напусне без кохерентен план. Документът включва график на един рутинен ден в Уайтхол при излизане без сделка: той започва в 7.00 сутринта с „доклади за ситуацията“ от цялото Обединено кралство, които постъпват в офисите на съответните министри и висши държавни служители, и продължава с безкрайни срещи и оценки до 5.30 ч. сутринта на следващия ден. Източник, запознат с операция „Жълтият чук“, изяснява, че макар и планирането да се разгръща стъпка по стъпка, като цяло картината си остава хаотична и „блуждаеща”. Подготовката за варианта „без сделка“ навлезе в критичната си фаза по отношение на времето заради политическата блокада от страна на Уестминстър. В Кент проведоха тестове „на живо“, за да проверят как училищата, болниците и моргите биха се справили с 10 000 камиона, паркирани недалеч от натоварените им входове. В четвъртък спешно изплува на повърхността фактът, че в Министерството на отбраната са създали бункер под основната сграда на ведомството в Уайтхол, за координация на военната реакция на Брекзит. Действията осветляват нарастващата тревога за сривове, които може да бъдат причинени, от този вариант – преди всичко с явен недостиг на всичко, като се започне от лекарства и се стигне до прясна храна и тоалетна хартия. За да избегне тези рискове кабинетът е изработил ръководство за „високо ниво на операции“, което да помогне на Уайтхол да командва, контролира и координира разрешаването на всеки възникнал проблем. The Guardian научи, че това ръководство е било разпространено сред висшите държавни служители в правителството. То е изпратено и до 38 . То е изпратено и до 38 местни мобилни форума, които са длъжни да се справят с проблемите на място, много от тези звена ще се ръководят от висши полицейски служители. Документът предупреждава, че агенциите и държавните служби ще работят нон-стоп за дълъг период от време. Идентифицирани са 12 високорискови области, за които се предвижда специална грижа по отношение на транспорт, здравни услуги, снабдяване с храна и вода. “В критичната фаза се предполага, че ангажиментите около управлението, контрола и координацията ще траят минимум 12 седмици, като се работи във формат 24/7,” пише в инструкцията. “При някои случаи обаче може да се стигне и до 24 седмици.” Най-важните решения в отговор на всяка потенциална криза ще се вземат от малко известният подкомитет за излизане от ЕС и търговия, който беше създаден през януари. Той се ръководи от премиера. Ако се наложи намесата на бързореагиращи силови звена да се намесят в случай на извънредни спешни мерки, в действие ще се включат и военните. Документът специално подчертава, че министерствата не може просто „да стоварят“ проблемите в премиерския офис и са длъжни да организират наличния си персонал и собствени „оперативни центрове“, като инициативите трябва да се финансират от собствените им бюджети. Има и отделно ръководство, което вестникът също е видял, адресирано до местните форуми, според което те са длъжни незабавно да информират премиера за всякакви знаци на увеличаване на напреженията в общностите и престъпления, продиктувани от омраза, паника, протести и демонстрации. Здравното министерство е разпратило до всички болници в Уелс и Англия въпросници с 60 въпроса, които трябва да се попълват всеки ден и да се изпращат обратно на висшите министерски чиновници. Източниците на вестника твърдят, че това планиране като че ли е твърде малко, съвсем недостатъчно и много закъсняло. С изтичане на времето като „в пясъчен часовник“, се оформя един ключов проблем – централното правителство в Лондон не казва на местните власти как да определят приоритетите. “Централното управление не предлага своята лидерска роля,” твърди източникът на печатното издание. “В момента ние се опитваме да планираме всичко. Няма никаква насока как да се води отчетността. Реакцията на Брекзит без сделка трябва да се изгражда отдолу-нагоре. ” Правителствен говорител заявява: “Като отговорно правителство ние предвидихме, планирахме и продължаваме да се подготвяме за всякакви вероятностни ситуации, ако възникнат при Брекзит без сделка.“ Той е заявил, че за местните лидери се осигурява достъп до допълнителни ресурси и подкрепа. Сумата, която е заделена за целта се равнява на 58 милиона паунда в подкрепа на подготовката им за Брекзит.”", "date": "2019.03.24", "title": "Секретен доклад разкрива страшен хаос при Брекзит без сделка"}
{"url": "https://standartnews.com/svyat/britanski-medii-gotvi-se-prevrat-sreshchu-mey-387964.html", "text": "Готви се преврат срещу британския премиер  Тереза Мей, пише вестник \"Сънди Таймс\". Според политическия наблюдател на изданието Тим Шипмън, цитиран от Ройтерс, 11 министри от кабинета подготвят отстраняването на министър-председателя. \"Тази нощ се подготвя мащабен преврат в кабинета за отстраняването на Тереза Мей като министър-председател\", казва Шипмън, като цитира думи на неназован министър: \"Краят е близо. Тя ще си отиде до 10 дни\". Според Шипмън, един от претендентите за временен лидер е  Дейвид Лидингтън, който е заместник на Мей.  Други министри настоявали постът да се заема от министъра на околната среда Майкъл Гоув или от външния министър Джереми Хънт. \r\nМеждувременно вече близо пет милиона души се включиха в онлайн петицията за оставане в Евросъюза. Жената, която е автор на инициативата, се оплака, че е получила три смъртни заплахи. \r\nВчера в Лондон се проведе голямо шествие за провеждане на втори референдум за брекзит. Според организаторите в него са взели участие над един милион души.     Единайсет министри от кабинета на британският премиер Тереза Мей искат тя да се оттегли. . Военно положение на Острова, хиляди военни са приведени в бойна готовност заради твърд Брекзит!  Шипмън заявява, че е разговарял днес с единайсет министри от кабинета, които искат премиерът да подаде оставка.  : Евакуират кралицата заради масови безредици при Брекзит по план за ядрена атака от СССР  Лидингтън е разговарял вчера с опозиционни лидери относно гласуване на алтернатива на плана на Мей за Брекзита, пише неделното издание. БЛИЦ припомня, че на Острова се проведе една от най-масовите демонстрации в цялата история на Британия.  \r\nПрочети повече в Blitz.bg: https://www.blitz.bg/svyat/the-sunday-times-mashchaben-prevrat-vzima-glavata-na-tereza-mey-tazi-noshch-shche-video_news664429.html", "date": "2019.03.24", "title": "Британски медии: Готви се преврат срещу Мей"}
