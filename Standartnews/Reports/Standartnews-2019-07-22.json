{"url": "https://standartnews.com/svyat/zhegi-ubivat-khora-v-sashch-i-kanada-397586.html", "text": "Шестима души починаха от силните горещини, обхванали Северна Америка, предаде БТА, като цитира „Франс прес”. Някои от жертвите на високите температури са от щата Мериленд. В Арканзас е починал от топлинен удар 32-годишен бивш играч на Националната футболна лига. Националната метеорологична служба на САЩ съобщи, че вълната ще продължи до днес вечерта. Жегите се простират от Средния Запад до атлантическия бряг. В Ню Йорк температурата достигна 38 градуса. В града бяха отворени 500 центъра, в които хората могат да се разхладят.", "date": "2019.07.21", "title": "Жеги убиват хора в САЩ и Канада"}
{"url": "https://standartnews.com/svyat/novo-zemetresenie-v-grtsiya-sega-v-zakintos-397637.html", "text": "Ново земетресение е било регистрирано в Гърция. Този път то е с магнитуд 4.5 и е  регистрирано в Йонийско море, на 55 км западно от гръцкия остров Закинтос. Вчера силен трус с магнитут 5.3 прекъсна телекомуникациите и електричеството в части от столицата Атина. Дълбочината на труса е 8 км. Данните са от системата на Европейския средиземноморски сеизмологичен център. Към момента няма данни за пострадали и щети. Това е пето силно земетресение около популярния гръцки остров от края на миналата година досега.", "date": "2019.07.21", "title": "Ново земетресение в Гърция, сега в Закинтос"}
{"url": "https://standartnews.com/svyat/ptno-mele-s-desetki-raneni-migranti-v-makedoniya-397588.html", "text": "Полицията в Северна Македония съобщи, че 34 афганистански мигранти са пострадали при пътнотранспортно произшествие на магистрала, предаде Ройтерс. Шофьорът на буса, които ги карал на север към Сърбия, скочил от движещото се превозно средство в опит да избяга от полицейски патрул. Трима мигранти и македонският водач са тежко пострадали, след като автомобилът се е преобърнал и е паднал в 14-метрова урва. Ранените, сред които има и деца, са откарани в близки болници.", "date": "2019.07.21", "title": "Пътно меле с десетки ранени мигранти в Македония"}
{"url": "https://standartnews.com/svyat/khakeri-razkrikha-tayni-na-ruskite-spetssluzhbi-397623.html", "text": "Не само българската НАП стана жертва на хакерска атака. Ако за някои това може да звучи като успокоение, хакери са  ударили сървър на доставчик на руските спецслужби и са споделили с журналисти описанията на десетки неогласени проекти в областта на интернет – от премахване на анонимността на потребителите на браузера Tor до из следване на уязвимостта на торентите, писа руската служба на Би Би Си. Същата информация предоставя и Форбс. Не е изключено да става дума за най-големия теч на данни за работата на руските спецслужби, пише \"Монитор\". Ударът е извършен на 13 юли 2019 г. При нас хакерската атака към НАП бе на 15 юли. Вместо главната страница на сайта на московската IT-компания \"Сайтек\" се появи изображението Yoba – разпространена техника, с която хакерите показват, че са поразили някой сайт. Снимката с хакнатата страница се появи в туитър акаунта 0v1ru$ в деня на атаката. Там са и скрийншотовете от папките от компютъра. На една от тях се вижда, че става дума за 7,5 терабайта информация. Xaĸepитe cпoдeлят cнимĸи oт cъpвъpитe нa ĸoмпaниятa в Тwіttеr, а после в акаунта Dіgіtаl Rеvоlutіоn. През декември същата Dіgіtаl Rеvоlutіоn се похвали, че е пpoниĸнaла в Quаntum - ĸoмпaния, ĸoятo paбoти c ФCБ. Тогава информацията пак бе предоставена на Би Би Си. Хакерите публикуват скрийншотове от интерфейса на редица проекти - \"Арион\", \"Реляция\", \"Гривна\" и други. Освен това се виждат и имената на сътрудници на компанията \"Сайтек\". Ако се съди по данните, хакерите са успели да копират поне частично информацията, пише Би Би Си. От архива, с който може да се запознае руската служба на Би Би Си, става ясно, че \"Сайтек\" изпълняват работата по минимум 20 непублични IT-проекта, поръчани от руските спецслужби. Тези документи не съдържат знак за държавна тайна, пише Би Би Си. Компанията се ръководи от Денис Вячеславович Краюшкин. Един от поръчителите на \"Сайтек\" е научно-изследователският институт \"Квант\", гкъдето работи Вячеслав Владиленович Краюшкин, регистриран в Замоскворечието. От компанията Квант са отказали да отговорят на въпрос на Би Би Си, дали Денис и Вячеслав Краюшкини работят за Квант. Журналистите били посъветвани да проверят на сайта на руския портал за държавни поръчки. Последните финансови резултати \"Сайтек\" публикува през 2017 г. Поръчките са за 46 млн. рубли, а чистата печалба е 1,1 млн. рубли. Общата сума за публични договори на компанията за 2018 г. са за 40 млн. рубли. Компанията работи с националния оператор за спътникови комуникации АО \"РТ Комм.ру\" и информационно-аналитичния център към Върховния съд наРусия. Ha 18 юли Dіgіtаl Rеvоlutіоn cпoдeля пoвeчe инфopмaция зa нoвaтa aтaĸa и дaвa дaнни нa няĸoи pycĸи жypнaлиcти. Oт пoявилитe ce в мeдиитe пyблиĸaции paзбиpaмe, чe ЅуТесh paбoти пo пpoeĸти зa ФCБ и Quаntum oт 2009 гoдинa нacaм. Повечето проекти са по поръчка на военните, част № 71330. Според експерти от Международния център по отбрана и безопасност в Талин смятат, че това е част от 16-то управление на Руската служба за сигурност, която се занимава с радиоелектронно разузнаване. През март 2015 г. две от подразделенията на ФСБ са обвинени в теч на данни в електронните почти към украински военни. Става ясен и един от адресите на Сайтек в Москва - Самотечная, 9. Точно там преди се намира 16-то управление на КГБ на СССР, а после – Федералната агенция за правителствени връзки и информация при президента (ФАПСИ). През 2003 г. сградата е изпразнена. \r\nПроектът \"Наутилус-С\" е създаден, за да деанонимизира потребителите браузър Tor. \r\nТой позволява да се създаде и т. нар. даркнет. Програмата \"Наутилус-С\" е разработена \"Сайтек\" през 2012 г. по поръчка на \"Квант\". Т Аналогична схема за хакерски атаки на потребителите като тази на Tor има през 2014 г., засечена от експертите на Университета Карлщад в Швеция. Благодарение на Наутилус-С се създава \"база данни за потребителите и компютрите, които се използват в момента\". \"Кремъл се опитват да деанонимизират хакерите и да ограничат възможностите хората свободно да изразяватмнението си, коментирали са пред Би Би Си от Digital Revolution По-ранна версия на проекта \"Наутилус\" - без букви \"С\" е струвала 18 млн. рубли и е била за следене на потребителите в социалните мрежи. Рекламата за нея започва дори така: В Англия има поговорка да не пишеш в интернет онова, което не може да кажеш на полицай. Системата е събирала данни за потребителите, както го правят във \"Фейсбук\", MySpace и LinkedIn. В рамките на научно-проучвателната работа по проекта \"Награда\", която се провежда в периода 2013-2014 г., \"Сайтек\" предстояло да проучи \"възможностите за разработване на комплекс от скрити средства за хибридни сесии\". Кой е поръчител на проекта не е известно, но се предполага, че е от правителството.По правило, за такива проекти поръчват службите и армията. В \"Сайтек\" са проверявали и уязвимостта на серията протоколи BitTorrent и Ru Tracker, с повече он 1 млн. потребители. От „Сайтек“ се интересуват и от протоколите Jabber, OpenFT и ED2K. Протоколът Jabber се използва за месинджъри. Проект под името \"Наставник\" е по поръчка на войскова част № 71330. Целта е мониторинг на електронната поща по избора на поръчката. В съответствие с документацията, получена от хакерите, програмата \"Наставник\" може да се настрои така, че тя да провери каквито и да било референции в зададените времена или да се прибегне до \"интелигентна група от хора\" по зададен начин. Проектът \"Надежда\" е създаден с помощта на програма, която е наложила и визуализира информация за такъв, какъвто е случаят с глобалната мрежа. Русия тества и изключване от останалия интернет. През 2015 г. \"Сайтек\" се заема да разработи програма, която да търси и събира \"информационни материали в Интернет\". Проектът е с название \"Москит\". Хакерите Digital Revolution потвърждават, че предадената информация е така, както са я получили от 0v1ru $. Сайтът \"Сайтек\" е недостъпен. У нас хакер от Русия, но женен за българка, заяви, че е автор на пробива в информационната система на НАП, през който в интернет изтекоха лични данни на милиони граждани и фирми. Това стана ясно от нов имейл, изпратен на Нова телевизия, бТВ и „Капитал“, но не от същия електронен адрес, от който преди ден беше изпратена връзка към близо 11 гигабайта с файлове, изтеглени от информационния масив на данъчните. Финансовият министър Владислав Горанов обаче категорично отрече руска връзка. Експертите я нарекоха \"теория на конспирацията\".", "date": "2019.07.21", "title": "Хакери разкриха тайни на руските спецслужби"}
{"url": "https://standartnews.com/svyat/golyam-pozhar-zastrashava-kshchi-i-khora-v-megara-grtsiya-397630.html", "text": "На 50 км западно от столицата на Гърция Атина се е разгорял голям пожар, който пълзи и застрашава къщи и хора в Мегара, в западната част на Атика. 51 пожарникари, 19 превозни средства, членове на специализираната пожарна служба и два хеликоптера са се включили в битката със стихията, съобщава БНТ. Според гръцките медии огънят е близо до населено място и има къщи в околността, които могат да бъдат застрашени от пламъците. От гражданската защита съобщават, че генералният секретар за гражданска защита, Никос Хардаляс спешно е заминал за района на бедствието.  ", "date": "2019.07.21", "title": "Голям пожар застрашава къщи и хора в Мегара, Гърция"}
{"url": "https://standartnews.com/svyat/zelenski-specheli-parlamentarnite-izbori-v-ukrayna-397632.html", "text": "Партията на президента Володимир Зеленски \"Слуга на народа\" печели парламентарните избори в Украйна с 43,9 на сто от гласовете, сочи екзит пол, цитиран от Франс прес. Това е рекордно висок резултат, добавя АФП. Очаква се във Върховната Рада да влязат пет партии, които преминават 5-процентния праг. Втора е партията \"Опозиционна платформа - За живота\" на Виктор Медведчук, приближен на руския президент Владимир Путин с 12,9 на сто, посочва Асошиейтед прес. Трета е партията на бившия президент Петро Порошенко \"Европейска солидарност\" с 8,8 процента. На четвърто място е партията на бившата министър-председателка Юлия Тимошенко \"Баткившчина\" с 8,5 на сто и пета - партията \"Глас\" на рок звездата Святослав Вакарчук. Президентът Зеленски благодари на избирателите за доверието и заяви, че главните му приоритети ще са прекратяване на войната и борба с корупцията, съобщи АФП. Зеленски свика предсрочни избори след като встъпи в длъжност преди два месеца, за да спечели парламентарно мнозинство, напомня ДПА. Избирателната активност на днешните избори е ниска, като към 19 часа своя глас са дали над 37 процента от избирателите. Политолози обясняват този факт с отпускарския летен сезон и с умората на хората от политиката.", "date": "2019.07.21", "title": "Зеленски печели парламентарните избори в Украйна"}
{"url": "https://standartnews.com/svyat/sblskakha-se-dva-samoleta-na-letishche-v-nashvil-397636.html", "text": "По време на буксиране на международното летище в Нашвил, щата Тенеси са се сблъскали два самолета на Southwest Airlines, съобщава БНТ. Инцидентът е станал в събота вечер, когато един от самолетите докоснал крилото на втората машина. Няма пострадали при инцидента. След сблъсъка двете машини временно са отстранени за проверка.", "date": "2019.07.21", "title": "Сблъскаха се два самолета на летище в Нашвил"}
{"url": "https://standartnews.com/biznes/do-30-evro-taksa-za-teglene-ot-bankomat-v-grtsiya-397625.html", "text": "Нови такси за теглене на пари от банкомати влизат в Гърция от понеделник. Най-солено ще излезе на притежателите на карти, издадени извън еврозоната. За тях таксата може да стигне до 30 евро, съобщават местни медии, цитирани от \"Монитор\".  В тези случаи най-високите са ставките на банка „Пириеос“. Според сайта nooz.gr този гръцки трезор ще начислява разходи между 4 и 30 евро плюс 2% върху сумата за теглене. Alpha Bank е обявила такса 1% от сумата на подобна транзакция, но не по-малко от 4,40 евро. Eurobank  от понеделник ще начислява такса от 1% от сумата за теглене. Минималната сума ще е 3 евро, а най-високата - 5 евро на транзакция. Банковите мениджъри в Гърция твърдят, че високите разходи за управление на банкоматите принуждават банките да начисляват комисионна на тези, които не са техни клиенти, но ползват устройствата. Според финансови експерти в южната ни съседка, това ще накара повече хора да ползват картите не само за теглене на пари от банкоматите, но и за разплащане в магазините.", "date": "2019.07.21", "title": "До 30 евро такса за теглене от банкомат в Гърция"}
{"url": "https://standartnews.com/biznes/knsb-neoblagaem-minimum-za-vsichki-dokhodi-397615.html", "text": "Необлагаем минимум за всички доходи иска КНСБ. Това заяви шефът на синдиката Пламен Димитров пред \"Канал 3\". Идеята е сумата на минималната заплата, колкото и да е тя, да се приспада от всеки данък и после остатъкът да се облага с десятък. Така в джоба на работещите българи ще останат  1,5 млрд. лева, изчисли Димитров.  Според него потреблението ще се увеличи, от което в хазната ще се върнат 300 млн. лева под формата на ДДС. Димитров е категоричен, че реализирането на тази идея ще даде силен тласък на икономиката. Той очаква предложението да бъде обсъдено с управляващите и да се въведе до края на мандата на кабинета \"Борисов\".  Много държави с плосък данък имат необлагаем минимум. България е една от малкото страни, в която го няма, категоричен бе лидерът на КНСБ.", "date": "2019.07.21", "title": "КНСБ: Необлагаем минимум за всички доходи"}
{"url": "https://standartnews.com/biznes/shche-ima-li-sofiya-letishche-5-zvezdi-kato-myunkhen-397609.html", "text": "  ------------------ Как ще бъде преобразен софийския аеропорт, ще предлага ли достатъчно качествени услуги за пътниците, какъв ще е размерът на летищните такси, които са от изключително значение за привличането на нови качествени и големи авиокомпании, ще има ли нови дестинации и презокеански полети, които ще се извършват от София? Това са въпроси, които са от изключително значение при избора на концесионера.  ще се изгради коридор за разделяне на пристигащи и заминаващи. Ще се увеличи капацитетът на перона и местостоянките и на паркинга за автомобили. . През това време ще се изгради терминал 3, който ще замени Т1. Новият терминал ще бъде с 55 хил. кв. метра площ на 800 метра от метростанцията. Инфраструктурата в летателната зона ще бъде разширена с 11 местостоянки. Ще се изгради нов паркинг за автомобили с над 1000 места, като мост ще свързва паркинга със зоната за check-in. и. Предвижда се разширение на терминал 3, ще бъдат изградени 9 отдалечени местостоянки за самолети с тесен фюзелаж и 1 за самолети с широк. На мястото на Т1 ще се изгради нов карго терминал. предвиждат се още 8 местостоянки за тесен и 1 за самолети с широк фюзелаж. Ще има втори покрит паркинг с над 1400 места и 4300 кв. метра площ за допълнителни работилници и складове за резервни части и офиси за обслужване на нуждите на летището. Новият терминал и реконструкцията ще се изпълняват от партньора на \"Меридиам\" – австрийската \"Щрабаг\". \"Соф Кънект\" обещава още летищните такси да останат конкурентни, както и да изградят авиационна академия за обучение на кадри. Техен финансов консултант е \"УниКредит\". Консорциумът декларира, че може да набере над 420 млн. евро външно финансиране от международни финансови корпорации и банки, както и да ангажира 130 млн. евро собствен ресурс за инвестиции в летище \"София\". . През 2005 и 2006 г. баварското летище е определено за най-доброто в Европа и третото в света след Шанхай, Сингапур и Хонконг. \"Франц Йозеф Щраус\" е едно от петте летища в света, на Skytrax дава 5 звезди. През 2017 г. Терминал 2, който бе отворен през 2003 г., беше обявен за най-добрия в света. Класацията е направена след проучване сред 14 милиона пътници от цял свят. Т2 се сдоби с ново сателитно съоръжение, влязло в експлоатация през април 2016 г. Завършването на проекта за разширение увеличи капацитета му от 11 на 36 милиона пътници годишно. Новата сграда разполага с 27 ръкава за отвеждане, които предоставят на пътниците директен достъп до самолетите, без да е необходим автобусен трансфер. Пътниците го харесват заради възможностите за развлечение и тихите зони, в които могат да релаксират, да четат или да работят. \", казват хора, на които им се налага често да пътуват за Мюнхен. Общата площ на магазините и заведенията в Т2 беше увеличена почти двойно с добавянето на 7000 нови квадратни, на които са разположени луксозни бутици, супермаркети, ресторанти с кухня от цял свят, дори бирария-градина със собствена пивоварна. А цените не се различават особено от тези в Мюнхен. На летището можеш дори да си вземеш душ и да релаксираш в стаите с легла. За ВИП-пътниците са бизнес салоните и още по-горния клас - салон за сенатори. Хотел \"Хилтън\" е другата екстра. Преходът между гейтовете е бърз и удобен. Отворените нови входове за багажа съкращават значително чакането. Като голямо удобство пътуващите посочват възможността за чекиране на бордната карта и багажа онлайн. Така се икономисва време и няма опашки пред гишетата, които са сведени до минимум. Има и покрита връзка към бързия влак, който води до центъра на Мюнхен. Засега за София всичко това звучи като филм от бъдещето. Дали ще стане реалност, предстои да видим.", "date": "2019.07.21", "title": "Ще има ли София летище 5 звезди като Мюнхен?"}
{"url": "https://standartnews.com/biznes/firma-ot-ruse-minava-na-4-dnevna-rabotna-sedmitsa-397629.html", "text": "Сред първите в страната, които въведоха четиридневна работна седмица е консултантска фирма от Русе, която има офиси в Русе и Бургас. В офисите на фирмата работят общо 8 служители. Мениджмънтът на фирмата очаква нововъведението да намали стреса и да оптимизира работата, предаде БНТ. Управителят на фирмата Петър Петев се решил на смелата стъпка, след като прочел статия по темата в специализирано издание. Когато хората почиват повече, в работното време са по-мобилизирани, по-оптимизирани и обемът работа, който се свършва за 5 дни, би могъл да бъде свършен за 4 дни при такава мобилизация, коментира Петър Петев - управител на консултантска фирма. Въпреки че служителите почиват един ден повече, това няма да се отрази на работната им заплата. Всички сме много ентусиазирани и се надяваме да сработи. Смятам, че това ще се отрази положително върху нашите резултати, когато сме по-отпочинали, казва Мирена Пашкунова - служител във фирмата. Тенденцията за 4-дневна работна седмица обхваща все повече фирми по света. И макар да е рано за равносметка на резултата, Петър Петев препоръчва на всеки работодател да направи този експеримент и сам да вземе решение дали е удачен за неговата фирма, пише TrafficNews.", "date": "2019.07.21", "title": "Фирма от Русе минава на 4-дневна работна седмица"}
{"url": "https://standartnews.com/biznes/zapochna-umrtvyavaneto-na-17-000-praseta-397622.html", "text": "Започна умъртвяването на 17 000 прасета от свинекомплекса в село Николово, в който беше потвърдено наличието на болестта Африканска чума по свинете, съобщи БНР.  \r\n \r\nВластите уточниха, че умъртвяването ще бъде извършено по хуманен начин.  \r\n \r\nЗоната около свинекомплекса се охранява от полицията и движението е ограничено.", "date": "2019.07.21", "title": "Започна умъртвяването на 17 000 прасета"}
{"url": "https://standartnews.com/mneniya/spored-nashiya-kompyutr-ste-bremenna-gospozho-397606.html", "text": "Това май и бяха последните шегички по темата, след като се оказа, че милиони българи са се оказали с източени лични данни, но никой не знае на кого докъде колко му е източено, и че това действително може да бъде сериозно. Докато не се оказа, че един източил данните на около 5 милиона души. Дали е същият, когото закопчаха? Или чисто и просто измиха ръце, за да се успокои обществото? Ще разберете, ако Преди две години съшият хакер пак нещо точил, предимно в студентските практики, ама и до момента не се знае какво точно е източил и колко не е източил съвсем. Вероятно вицът би трябвало да бъде актуализиран, стига да не е роден от същите хакери, които са влезли в личната Ви информация, видели са какво точно плащате, а утре ще продадат профила ви /веганска леща, бяло вино, планинско колоездене или за каквото там сте се регистрирали/ на частна агенция. Ще научат какви данъци сте платили и, ако се вярва на един финансов корифей и министър по съвместителство, могат да кажат на жена Ви , ако имате незаконна банкова сметка. Могат да кажат и на мъжа Ви, ако трябва да спазваме Истанбулската конвенция, която още не сме подписали, но все пак всички мъже у нас гледат да надмогнат на егото си и затова едва ли ще позволят на съпругата скрита и офшорна сметка. . Министри вече говорят, че наличието на електронни услуги е в услуга на хакерството. . Можем направо да наемем безработни и пенсионери, които да преписват базите данни. Няма нужда от компютри, те и без това грешат. Преди време моя позната получи направление да направи абразио, въпреки че не беше бременна. Данните й бяха вкарани в базата на болницата. Казали й „Госпожо, съжаляваме, според нашия компютър Вие сте бременна“. И я разходили между пет видеозона с изтичащ срок на годност, които показвали противоречиви данни – някои дори не показвали бременност. Това е ситуацията у нас – не компютрите правят грешки, правят ги хората, които работят на стари устройства. Проф. Светозар Маргенов от БАН ми го каза най-добре – дори и да има грешка в компютъра, тя е грешка на оператора. Грешката на този етап е човешка“. А на следващия?", "date": "2019.07.21", "title": "Според нашия компютър  сте бременна, госпожо!"}
{"url": "https://standartnews.com/regionalni/zhiteli-na-obshchina-tundzha-predadokha-nad-35-tona-plastmasovi-kapachki-397624.html", "text": "Жителите на ямболската община Тунджа предадоха за рециклиране над три тона и половина пластмасови капачки. Събраните средства от капачките ще бъдат предназначени за закупуване на мобилни ЕКГ-апарати, съобщава БНР; Кампанията, която е организирана от служители на общинската администрация, стартира преди година. За да се събере необходимата сума обаче трябва да бъдат предадени 16 тона пластмасови капачки. Двете мобилни ЕКГ устройства, които ще бъдат поставени в линейките на спешните центрове в селата Тенево и Скалица струват 4000 лева. В кампанията се включват стотици жители, както на общините Ямбол и Тунджа, така и от съседни области. Събраните пластмасови капачки могат да бъдат предавани в сградата на Община Тунджа във всеки делничен ден, както и в кметствата на 44-те села на общината.  ", "date": "2019.07.21", "title": "Жители на община Тунджа предадоха над 3,5 тона пластмасови капачки"}
