{"url": "https://standartnews.com/regionalni/tir-se-zapali-na-maritsa-401684.html", "text": "Турски ТИР се е запали в движение тази сутрин между 61 и 62 километър на магистрала „Марица”, в района на Харманли. Тежкотоварният автомобил е превозвал масло във варели и спрейове с лак и боя. Заради пожара движението и в двете ленти на магистралата е спряно. От огъня флаконите с леснозапалимите бои и лакове са започнали да гърмят.", "date": "2019.09.15", "title": "ТИР се запали на \"Марица\""}
{"url": "https://standartnews.com/svyat/snoudn-iska-da-zhivee-vv-frantsiya-401679.html", "text": "Бившият служител на американското разузнаване Едуард Сноудън би искал да получи убежище във Франция, предаде Ройтерс. В интервю за радио „Франс ентер“ той казва, че „ще му е приятно“  ако френският президент Еманюел Макрон направи жест и му позволи да живее във Франция. Интервюто ще бъде излъчено в понеделник, но извадки от него бяха публикувани снощи в акаунта на медията в Туитър. Не е уточнено кога и къде е взето интервюто. Едуард Сноудън живее в Русия от 2013 г., след като разкри пред световни медии подробности за тайните програми за наблюдение на разузнавателните агенции на САЩ. Мнозина правозащитници го възприемат като герой, но американските власти искат да го съдят за шпионаж, припомни Ройтерс.", "date": "2019.09.15", "title": "Сноудън иска да живее във Франция"}
{"url": "https://standartnews.com/regionalni/prodlzhava-gaseneto-na-pozhara-na-sukhoto-ezero-401673.html", "text": "В 06.00 часа тази сутрин е възобновено гасенето на пожара в района на Сухото езеро над Кирилова поляна в Рила, съобщи за Радио Благоевград директорът на Югозападното държавно предприятие-Благоевград инж. Дамян Дамянов. В потушаването на огъня участват 100 души – пожарникари, служители на ЮЗДП и на Национален парк „Рила“, доброволци. От 09.00 часа започна и облитането на района на пожара с военен хеликоптер. „Надявам се хората, които са на терен, днес да се справят с пожара“, допълни инж. Дамянов.", "date": "2019.09.15", "title": "Продължава гасенето на пожара на Сухото езеро"}
{"url": "https://standartnews.com/svyat/strelba-v-toronto-ima-ubiti-401670.html", "text": "Най-малко един човек е убит, а много са ранени при стрелба в предградие на Торонто, съобщи регионалното управление на полицията в окръг Пийл, предаде Спутник. Все още няма информация за стрелеца. Полицаите са повикани на „Морнинг Стар Драйв“ и „Дарчел Авеню” малко преди 18:30 ч.местно време в събота. Според местни медии, цитирани от Спутник, са били произведени поне 20 изстрела. Общият брой на жертвите остава неизвестен. Полицията твърди, че на местопроизшествието са били изпратени няколко екипа. Според информация на полицаите двама тийнейджъри са със сериозни наранявания. Те и мъж с лека контузия са откарани в болница, докато една жена е с опасност за живота в травматологичен център. Миналата година две трагични събития шокираха град Торонто. Жена и младо момиче бяха убити, а 13 други бяха ранени при стрелба през юли 2018 г. в квартала на Торонто Гъртаун. През май 2018 г. взрив избухна пред ресторант „Бомбай Бел“ в Мисисауга, ранявайки 15 души.", "date": "2019.09.15", "title": "Стрелба в Торонто, има убити"}
{"url": "https://standartnews.com/svyat/spored-kamern-dzhonsn-e-karierist-401682.html", "text": "В статия, публикувана в неделния брой на вестник „Таймс“, бившият премиер на Великобритания Дейвид Камерън разкритикува остро сегашния министър-председател Борис Джонсън заради Брекзит. Камерън обвини Джонсън, че е избрал варианта за напускане на ЕС само за да подпомогне политическата си кариера. Според бившия лидер по времето на референдума за Брекзит Джонсън дори не е вярвал в идеята за отделяне от Общността. Остра критика бившият премиер отправя и към един от министрите в кабинета – Майкъл Гоув. Според Камерън Гоув е популист също като Найджъл Фарадж и неведнъж е показвал нелоялност към него самия и към Борис Джонсън. Дейвид Камерън беше министър-председател на Обединеното кралство по време на референдума през 2016 година и подкрепяше кампанията страната да остане в ЕС. С резултат 52 срещу 48% обаче британците избраха да се отделят от Общността. Това се очаква да се случи на 31 октомври.", "date": "2019.09.15", "title": "Според Камерън Джонсън е кариерист"}
{"url": "https://standartnews.com/svyat/svinska-treska-v-yaponiya-401667.html", "text": "Властите в японската префектура Сайтама, северно от Токио, са изклали вчера 753 свине, след като в района е възникнала епидемия от свинска треска (класическа чума), съобщи днес вестник „Йомиури“, цитиран от Ройтерс. Унищожаването на животните се е наложило, след като била установена зараза у свине, отгледани в префектурата и предназначени за доставка в други райони на страната. Местните власти са забранили доставките от две други свинеферми в зоната на епидемията, пише вестникът. Миналата година в префектура Гифу се разрази първата от повече от четвърт век епидемия от свински грип в Япония. Японското аграрно министерство съобщи по-рано, че заболяванията сред свинете в Япония са различни от смъртоносната африканска чума, която понастоящем се шири в Китай. Япония е десетият в света производител на свинско месо. Годишно страната изнася свински продукти за 12 милиарда йени (111 млн. долара), съобщи Ройтерс.", "date": "2019.09.15", "title": "Свинска треска в Япония"}
{"url": "https://standartnews.com/svyat/novi-protesti-v-khonkong-401687.html", "text": "Стотици демонстранти в Хонконг се събраха пред британското консулство с искане към бившата колониална сила да положи повече усилия да гарантира, че Китай ще спазва свободите в полуавтономната територия, която Лондон върна на Пекин през 1997 г., предадоха Франс прес и Ройтерс. Демонстрантите изпяха британския химн и размахваха британски знамена, както и знамена на бившата хонконгска колония. Те скандираха „Една страна, две системи\" умря. Свобода за Хонконг.“ Съгласно китайско-британската декларация от 1984 г., с която се подготви връщането на Хонконг на Китай, Хонконг е полуавтономен регион, управляван на принципа „Една страна, две системи  и в това си качество ползва свободи, които са непознати в останалата част на Китай.  срок от 50 години до 2047 г. Продемократичните активисти обаче обвиняват Пекин, че нарушава обещанията си, като засилва политическия контрол над територията и отказва да й позволи истински избори на всеобщо гласоподаване. Редица демонстранти обвиниха Лондон, че не настоява достатъчно Пекин да изпълнява декларацията от 1984 г., а някои искаха на хонконгците да се даде възможност да получават гражданство на Великобритания или някоя друга страна от Британската общност. Тази седмица около 130 британски депутати подписаха отворено писмо с призив към Великобритания и страните от Британската общност да приемат на своя територия хонконгци, които искат да емигрират. По-късно хиляди демонстранти преминаха в шествие през търговски квартал в центъра на града въпреки че полицията беше забранила тази проява, предаде Асошиейтед прес. Някои демонстранти носеха американски и британски знамена, а други - плакати с надписи с искания за демократични реформи. Шествието причини прекъсване на трафика, а много магазини затвориха заради опасения от нови прояви на насилие, каквито съпътстваха предишни протести.", "date": "2019.09.15", "title": "Нови протести в Хонконг"}
{"url": "https://standartnews.com/biznes/biovet-otkriva-200-novi-rabotni-mesta-v-peshchera-401710.html", "text": "На 16 септември (понеделник) в Биовет Пещера официално отваря врати на новия завод за производство на фармацевтични продукти и фуражни добавки. Общият размер на инвестицията е 300 млн. лв., от които 200 млн. лв. са финансирани със заем по плана „Юнкер“ през 2018-а година. Производствените мощности разкриват над 200 нови работни места за висококвалифицирани работници и специалисти в сферата на биотехнологията, химията и инженерството. Този проект е част от стратегията на дружеството за растеж като фармацевтична компания, базирана в Европейския Съюз, оперираща на глобалните пазари. Успешното реализиране на тази инвестиция води до 50% увеличаване производственият и ферментационният капацитет на дружеството. На събитието се очакват да присъстват много официални лица, представители на централната и местната власт, народни представители и чуждестранни гости.", "date": "2019.09.15", "title": "Биовет открива 200 нови работни места в Пещера"}
{"url": "https://www.standartnews.com/sport/levski-vkara-3-na-cherno-more-401723.html", "text": "Левски победи Черно море с 3:0 в мача от 9-ия кръг на efbet Лига. „Сините“ решиха всичко през първия половин час на мача с голове на Станислав Иванов, Паулиньо и Найджъл Робърта. Жоржиньо отбеляза гол за варненци в 10-ата минута след центриране от ъглов удар, но попадението беше отменено заради фаул на Даниел Димов срещу Тиам и Ейолфсон. В 21-ата минута Левски откри резултата. Тогава двамата дебютанти за Черно море Милодраг Миятович и Фахт Актау сбъркаха, а Станислав Иванов се възползва от грешката им и вкара. Десет минути по-късно „сините“ удвоиха аванса си, след като Паулиньо засече центриране на Иван Горанов. Малко след това втори гол на гостите беше отменен поради засада. При следващата атака в 35-ата минута Левски вкара трети гол. Нова добра атака на 26-кратните шампиони завърши с попадение на Найджъл Робърта. Той получи подаване от Мазурек и с плътен удар се разписа за пети път в първенство, а също така в четвърти пореден двубой.", "date": "2019.09.15", "title": "Левски вкара 3 на Черно море"}
{"url": "https://www.standartnews.com/sport/dunav-bez-prezident-sled-00-ss-slaviya-401722.html", "text": "Дунав и Славия завършиха 0:0, в мач от 9-ия кръг на efbet Лига, а президентът на тима от Русе Симеон Симеонов подаде оставка, съобщи БНР. Домакините имаха повече положения за гол, но не успяха ги отбележат. В 20-ата минута русенци изтърваха първото си най-добро положение - Ахмедов изведе Свилен Щерев, който шутира, но топката мина покрай левия страничен стълб. В 36-ата минута Лазаров центрира от ъглов удар, Ковачев стреля с глава, но вратарят Георги Георгиев извади топката от голлинията. Домакините имаха претенции и за дузпа след единоборство между Емил Виячки и Стефан Христов, но съдията не показа бялата точка. През второто полувреме Дунав нападаше често, като изтърва няколко положения. При едно от тях - в 77-ата минута, Диян Димов шутира от точката на дузпата, но топката мина над вратата. В края на мача Славия пропусна чиста възможност - Славчо Шоколаров отправи далечен удар, с който изненада вратаря Макенджиев, но топката се удари в лявата греда. При добавката Емил Стоев пропусна да вкара. Президентът на русенския клуб Симеон Симеонов пък обяви, че се оттегля от футбола. \"Оставям мястото свободно на всеки, който счита, че трябва да се занимава с каузата и идеята \"Дунав Русе\". Считайте, че тази седмица съм се оттеглил официално. Сега изплащам заплатите, които дължа. Оставям един абсолютно чист клуб - който иска, да го поема и да работи\", каза Симеонов, който пое тима през 2010 година. ", "date": "2019.09.15", "title": "Дунав без президент след 0:0 със Славия"}
{"url": "https://www.standartnews.com/sport/ispaniya-specheli-svetovnata-titla-po-basketbol-401708.html", "text": "Испания е новият световен шампион по баскетбол при мъжете, след като победи на финала в Пекин Аржентина с 95:75. За европейския тим това е втора титла след тази през 2006 г.  За аржентинците остава разочарованието, че за втори път не успяха да триумфират с титлата след загубения финал през 2002 година. Единственият път,  в който те печелят златото, е през далечната 1950 г, когато печелят първото световно първенство. Звездата на Аржентина Луис Скола изравни рекорда за най-много мачове – общо 41 и стана втори най-добър реализатор на първенството. Най-резултатен за успеха бе Рики Рубио с 20 точки. За Аржентина Габриел Дек се отчете с 24 точки. В малкия финал Франция се наложи над Австралия с 67:59. Световният шампион САЩ остана едва на седмо място. фото ЕПА/БГНЕС", "date": "2019.09.15", "title": "Испания спечели световната титла по баскетбол"}
{"url": "https://www.standartnews.com/sport/udarikha-676-386-lv-ot-tototo-v-stara-zagora-401719.html", "text": "Джакпотът в 74-ия тираж на играта „Тото 2 - 6 от 42“ в размер на   беше спечелен тази вечер. Късметлията е от град Стара Загора. Джакпотът в играта стартира от нови   и се очаква в четвъртък да достигне  . За следващия тираж в четвъртък печалбите ще достигнат общо  . Джакпотът в играта 6/49 ще бъде   В играта 5/50 сумата е до   а в Тото Джокер –           Джакпотът в играта се очаква да достигне 34 000 лв. за тиража в четвъртък.       :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 73-и тираж без допълнителен залог. Утре, 16 септември ще бъдат изтеглени печелившите комбинации за 74-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс чисто нов автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своя съперник  , който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.           Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .  ", "date": "2019.09.15", "title": "Удариха 676 386 лв от тотото в Стара Загора"}
{"url": "https://www.standartnews.com/sport/blgariya-s-medal-ot-svetovnoto-po-borba-401720.html", "text": "Айк Мнацаканян донесе първи медал за България от световното в Нур-Султан (Казахстан). В малкия финал при 72-килограмовите на класическия стил националът измъкна победата срещу германеца Михаел Виндмайер - 3:3. \r\nНадпреварата е първа олимпийска квалификация, но категорията на Айк е неолимпийска. Това е трето бронзово отличие, което натурализираният у нас арменец носи за България след това на световното през миналия сезон и Евро 2019.", "date": "2019.09.15", "title": "България с медал от световното по борба"}
{"url": "https://www.standartnews.com/sport/viki-tomova-probi-v-osnovnata-skhema-v-osaka-401721.html", "text": "№1 в тениса при дамите в България Виктория Томова преодоля квалификациите на турнира по тенис на твърди кортове в Осака (Япония) и се класира за I кръг на основната схема. Във финала на пресявките Томова се наложи над рускинята Людмила Самсонова с 3:6, 6:0, 6:4. Българката трябваше да прави два обрата, след като загуби първия сет, а в решителния трети изоставаше с 1:3 гейма, но въпреки  това успя да се справи с рускинята, заемаща 131-ва позиция в ранглистата на WТА.На старта на основната схема Томова ще играе с французойката Ализе Корне, която също премина през квалификациите. До момента двете не са играли една срещу друга, а победителката от този мач ще играе във втория кръг с водачката в схемата Наоми Осака (Япония).", "date": "2019.09.15", "title": "Вики Томова проби в основната схема в Осака"}
{"url": "https://standartnews.com/sport/levski-vkara-3-na-cherno-more-401723.html", "text": "Левски победи Черно море с 3:0 в мача от 9-ия кръг на efbet Лига. „Сините“ решиха всичко през първия половин час на мача с голове на Станислав Иванов, Паулиньо и Найджъл Робърта. Жоржиньо отбеляза гол за варненци в 10-ата минута след центриране от ъглов удар, но попадението беше отменено заради фаул на Даниел Димов срещу Тиам и Ейолфсон. В 21-ата минута Левски откри резултата. Тогава двамата дебютанти за Черно море Милодраг Миятович и Фахт Актау сбъркаха, а Станислав Иванов се възползва от грешката им и вкара. Десет минути по-късно „сините“ удвоиха аванса си, след като Паулиньо засече центриране на Иван Горанов. Малко след това втори гол на гостите беше отменен поради засада. При следващата атака в 35-ата минута Левски вкара трети гол. Нова добра атака на 26-кратните шампиони завърши с попадение на Найджъл Робърта. Той получи подаване от Мазурек и с плътен удар се разписа за пети път в първенство, а също така в четвърти пореден двубой.", "date": "2019.09.15", "title": "Левски вкара 3 на Черно море"}
{"url": "https://standartnews.com/kultura/novi-drami-kosi-i-bradi-v-otkradnat-zhivot-401704.html", "text": "Колкото по-драстични стават интригите и обратите в „Откраднат живот“, толкова по-„барнат“ е стайлингът на докторите в „Света Анастасия“. Още от първите епизоди на сезон 8 с лого „Кръвни връзки“ стана ясно, че Съдбата готви пореден тежък удар за Евгения Генадиева /Мария Каварджикова/. Вдовицата на професор Генадиев бавно, но сигурно попада във властта на страшна диагноза: нещо средно между Алцхаймер и Паркинсон - болестта, заради която световният кино ас Робин Уилямс се самоуби преди години. Но каквото и да става, героите на поредицата дефилират супер елегантни из коридорите и кабинетите на частната болница почти в края на града. Д-р Стаменова /Ернестина Шинова/, която управлява екипа, е още по-блонди и още по-секси за радост на д-р Врабчев /Даниел Рашков/, който използва всеки удобен момент да я повали в някоя отдалечена стая. Магда Жекова става все по-руса и по-стройна. Мартина Вачкова, за която 60 са новите 40, изглежда вдъхновена и надъхана от новия имидж на героинята си. Най-главната сестра държи да изглежда достатъчно елегантна, макар че нейният възлюблен професор Цонев /Владо Пенев/ е отвел приятелката й, д-р Катя Кръстева /Янина Кашева/, на сватбен воаяж в Палма де Майорка. Но както се знае от памти века, щом една жена промени прическата и нейния цвят, в скоро време небето ще я зарадва с неочаквана любов. /“Достатъчно мъже съм обичала, но Владо Пенев – най-силно“, откровена е Марта Вачкова./ Дали хазартният тип Васко /Веселин Ранков/ ще се завърне от затвора при изгората си, Магда Жекова, може само да се гадае. На същото благоволение свише – за поне малко любовен адренали - се надяват и двете ефектни лекарки: д-р Зорница Огнянова /Диана Димитрова/, чиято фризура наистина е по последна парижка мода /нео бохо шик/ и д-р Поли Грънчарова /Гергана Стоянова/ – също винаги като излязла от салоните на Митко Дамов. На съперничките за осиновяването на бебето Диана нищо не им пречи да са като от списание. А голямата изненада вече поднесе екранният баща на момиченцето – Иван Юруков като д-р Табаков. През целия предишен сезон той движеше с любимите на хирурзите хипарски кърпи – я на черепчета, я на кости. И на старта  за „Кръвни връзки“ изведнъж стана ясно защо толкова е държал на въпросните аксесоари: Юруков блесна със страхотен перчем – като на Евтим Милошев и Александър Алексиев, които покрай многото проекти бяха на път да се разделят с косите си, но, за щастие, взеха мерки съвсем на време където и срещу колкото трябва. Сега Юруков е последвал примера им, та нищо да не нарушава визията му на кино звезда. Д-р Марио Ковачев /Велислав Павлов/, който се завръща на арената, също рязвява солиден бретон. Междувременно на премиерата с феновете Алекс Алексиев се появи с брада. Скоро ще разберем дали ще е с нея и в сериала, а поне засега новата сигурна брада е на д-р Тасев - бъдещият млад баща д-р Наум Шопов. А пък заради гарнираното си с растителност лице д-р Пенев  /Никола Мутафов/ е същински двойник на Румен Бояджиев от по-младата епоха на топ музиканта от ФСБ.  Евгени Будинов, който освен всичко друго и депутатства, пък е подстриган доста уставно като д-р Петмезов. Като д-р Чилингирова пък в сериала влиза и Любомира Башева – откритието на Мариян Вълев в „Лошо момиче“. Ако няма да бъде в ретро частта, протежето на Куката вероятно ще заеме пространството, освободено от Луиза Григорова и Теодора Кулева – и много е възможно също да се прехласне по д-р Тасев, по когото вече копнее героинята на Симона Халачева. Най-голямата тръпка за фенките обаче е мигът, в който Владо Карамазов ще изгрее отново в „Света Анастасия“. Въпреки слуховете, че той е последвал примера на стария си приятел Юлиан Вергов и е излязъл от сериала, неговият д-р Карагьозов има стари любовни сметки за уреждане, така че най-интересното предстои.              ", "date": "2019.09.15", "title": "Нови драми, коси и  бради в „Откраднат живот“"}
{"url": "https://standartnews.com/sport/ispaniya-specheli-svetovnata-titla-po-basketbol-401708.html", "text": "Испания е новият световен шампион по баскетбол при мъжете, след като победи на финала в Пекин Аржентина с 95:75. За европейския тим това е втора титла след тази през 2006 г.  За аржентинците остава разочарованието, че за втори път не успяха да триумфират с титлата след загубения финал през 2002 година. Единственият път,  в който те печелят златото, е през далечната 1950 г, когато печелят първото световно първенство. Звездата на Аржентина Луис Скола изравни рекорда за най-много мачове – общо 41 и стана втори най-добър реализатор на първенството. Най-резултатен за успеха бе Рики Рубио с 20 точки. За Аржентина Габриел Дек се отчете с 24 точки. В малкия финал Франция се наложи над Австралия с 67:59. Световният шампион САЩ остана едва на седмо място. фото ЕПА/БГНЕС", "date": "2019.09.15", "title": "Испания спечели световната титла по баскетбол"}
{"url": "https://standartnews.com/sport/dunav-bez-prezident-sled-00-ss-slaviya-401722.html", "text": "Дунав и Славия завършиха 0:0, в мач от 9-ия кръг на efbet Лига, а президентът на тима от Русе Симеон Симеонов подаде оставка, съобщи БНР. Домакините имаха повече положения за гол, но не успяха ги отбележат. В 20-ата минута русенци изтърваха първото си най-добро положение - Ахмедов изведе Свилен Щерев, който шутира, но топката мина покрай левия страничен стълб. В 36-ата минута Лазаров центрира от ъглов удар, Ковачев стреля с глава, но вратарят Георги Георгиев извади топката от голлинията. Домакините имаха претенции и за дузпа след единоборство между Емил Виячки и Стефан Христов, но съдията не показа бялата точка. През второто полувреме Дунав нападаше често, като изтърва няколко положения. При едно от тях - в 77-ата минута, Диян Димов шутира от точката на дузпата, но топката мина над вратата. В края на мача Славия пропусна чиста възможност - Славчо Шоколаров отправи далечен удар, с който изненада вратаря Макенджиев, но топката се удари в лявата греда. При добавката Емил Стоев пропусна да вкара. Президентът на русенския клуб Симеон Симеонов пък обяви, че се оттегля от футбола. \"Оставям мястото свободно на всеки, който счита, че трябва да се занимава с каузата и идеята \"Дунав Русе\". Считайте, че тази седмица съм се оттеглил официално. Сега изплащам заплатите, които дължа. Оставям един абсолютно чист клуб - който иска, да го поема и да работи\", каза Симеонов, който пое тима през 2010 година. ", "date": "2019.09.15", "title": "Дунав без президент след 0:0 със Славия"}
{"url": "https://standartnews.com/sport/viki-tomova-probi-v-osnovnata-skhema-v-osaka-401721.html", "text": "№1 в тениса при дамите в България Виктория Томова преодоля квалификациите на турнира по тенис на твърди кортове в Осака (Япония) и се класира за I кръг на основната схема. Във финала на пресявките Томова се наложи над рускинята Людмила Самсонова с 3:6, 6:0, 6:4. Българката трябваше да прави два обрата, след като загуби първия сет, а в решителния трети изоставаше с 1:3 гейма, но въпреки  това успя да се справи с рускинята, заемаща 131-ва позиция в ранглистата на WТА.На старта на основната схема Томова ще играе с французойката Ализе Корне, която също премина през квалификациите. До момента двете не са играли една срещу друга, а победителката от този мач ще играе във втория кръг с водачката в схемата Наоми Осака (Япония).", "date": "2019.09.15", "title": "Вики Томова проби в основната схема в Осака"}
{"url": "https://standartnews.com/kultura/art-gildiyata-pochita-khaytov-v-narodniya-401700.html", "text": "Спектакъл, посветен на 100-годишнината от рождението на академик Николай Хайтов, събира днес, 15 септември, от 18 часа, арт гилдията в Народния театър. Събитието, организирано от Фондация „Памет“ и наследниците на писателя, е кулминацията на поредицата за юбилея на класика. Специалното участие е на двама от най-близките на Хайтов - Васил Михайлов и Васил Банов. Капитан Петко Войвода ще разкаже за срещите си с автора на „Диви разкази“. Банов старши пък ще пожъне овации с „Дърво без корен“. „Неговите текстове не те тормозят на ги научиш, те просто стават и твои. Той хареса как изпълнявам „Дърво без корен“ още в „Сълза и смях“, когато Иван Налбантов направи чудесна постановка по „Диви разкази“, за която извика няколко много сериозни момчета от ВИТИЗ като Асен Блатечки и Валери Йорданов. Когато ръководството на театъра – тогава беше театър, днес е читалище – ме накара да запитам Хайтов какъв хонорар ще иска за авторските права, той отговори: „Аз пари от театър не взимам“. Достоен, суров и красив човек с нежна душа. Пътувах с него в продължение на 3 години, докато обикаляхме България за 80-ия му юбилей. Той ме направи по-добър, по-националист, по-мъж“, сподели Банов по БНТ. Актьори от Смолянския театър „Николай Хайтов“ довечера ще покажат спектакъла „Палежи и грабежи“ по разкази на писателя с режисьор Юрий Дачев. Във фоайето на Народния е подредена изложбата „Творчески щрихи“ със скулптурни портрети на Александър Хайтов и илюстрации към „Диви разкази“, сътворени от ученици от Художествената гимназия, а техни връстници от техникума по дърворезба във Варна пък показват в галерия „Средец“ истински тематични приказки с герои от разказите на Хайтов, патрон на училището им.  В Пловдив честванията също продължават. Сред най-интересните акценти там е експозицията „Хайтов и киното“ със снимки от филми и снимачните площадки от хитовете по сценарий на писателя – „Семейство Калинкови“, „Козият рог“, „Мъжки времена“, „Дърво без корен“, „Изпит“, „Краят на песента“, „Капитан Петко Войвода“. „Тъкмо с тези филми българското кино започна да се произвежда по различен начин“, коментира Здравец Хайтов.      ", "date": "2019.09.15", "title": "Арт гилдията почита Хайтов в Народния театър"}
{"url": "https://standartnews.com/kultura/silviya-petkova-ptyat-na-chestta-e-poeziya-401703.html", "text": "Силвия Петкова преживява почти студентски трепети и страсти, докато се явява на кастинг за главната роля в премиерния сериал на Нова телевизия „Пътят на честта“. Прослушването е в два кръга. За първия тя трябва да се заснеме сама с каквото има под ръка – телефон или камера – и да изпрати етюда с реплики от монолози и диалози на героинята. Чаровната дама от театър „София“ дори не споменава на мъжа си за акцията. Защото Зоран Петровски вече е избран за един от петимата режисьори на сагата и тя не би желала да го вкарва в конфликт на интереси. Затова Петкова моли  приятелка да й подава думите и да натиска копчето. След месец получава повиквателна за втория етап от каста. Отива в студиото и що да види – съвсем като в Академията: 10 души жури, една камера, един стол. Тя обаче вече е доста опитна и не си глътва граматиката, а се радва, че и у нас започва да става като по света. Още повече, че звездата на Силвия изгря в телевизията доста отдавна. В „Революция Z: секс, лъжи и музика “ на Димитър Гочев тя се подвизаваше като госпожата по български език и литература София Димитрова, но в елегантен романтично-комедиен план. В „Под прикритие“ на Митовски, Цанков и Гочев  пък беше профайлърката, дошла на помощ на ченгетата след безкрайните издънки в битката с подземния свят - обаче после си падна по Куката /с Мариян Вълев са си „гъсти“ от „Лов на дребни хищници“/ и нещата от живота станаха сложни.  Още оттогава Силвия е в чудесни колегиални отношения с Ивайло Захариев, с когото много ще си партнира и в „Пътят на честта“. За чест на Силвия трябва да се каже, че тя отказва участие в шест проекта, преди да се навие да влезе в  „Революцията“. Хубавата жена е споделяла, че в онези времена договорите не са били по вкуса й - толкова обвързващи, че директно те превръщат в роб. Петкова обаче умее да отстоява принципи и позиции още от епохата на Академията, когато нейният професор Здравко Митков яко се опитва да я неглижира. Тя проявява бойния твърд характер и в дебюта си в игралното кино – „Лов на дребни хищници“, където скачаше от високо без дубльор и се млатеше с приятелката си Яна Титова. На Петкова мускулите й са железни от най-ранна юношеска възраст, когато става републикански шампион по плуване. Нейният баща пък става треньор на националния отбор на Кипър и семейството за кратко живее на Острова на Афродита. Явно Съдбата още тогава е имала някакви намерения за Силвия, защото много по-късно тя поема тежка и мъчителна роля в „Радостта и тъгата на тялото“ на Андреас Панзис – прочутият режисьор от Кипър, завършил ВИТИЗ. Там е компаньонката Афродита, която се влюбва в Евагорас (Харис Амбразис). Силвия се наема с ужасно подтискаща работа и в „Райската стая“ – драма за белите секс роби в Амстердам и Ротердам и холандското предложение за „Оскар“ 2016. „Когато трябва да се събличам пред камерите, професионалистът у мен побеждава човека“, лаконична е Силвия за сложните кадри.   Във втората част на „Непобедимите“ пък се появява като жителка на изтормозено от гангстари селище.  Ако Мики Рурк беше влязъл в екшъна, тя щеше да бъде негова дъщеря, но май само тогава котка й минава път.  По сценарий и под режисурата на Добромир Байчев в „Киприянови молитви“ тя е обладаната от зли сили Мария, която може да бъде спасена само с помощта на свещеник. В екшъна „Люси“ на Асен Блатечки, с когото отдавна са заедно в театъра, тя е пристрастена към силните усещания, наркотиците и ралитата, но всъщност страда от нещастна любов. Ето точно това повече няма да се случи на Силвия в живота, защото е щастлива двойка със Зоран Петровски. „Пътят на честта“ е третият им сериал, но първият, откакто са семейство.       Сега Силвия споделя, че все пак доста се вълнува от реакциите на публиката, която всяка вечер гледа „Пътят на честта“. Самата актриса обаче е убедена, сценарият на Милена Фучеджиева и Елена Иванова е изключителен – истинска поезия. За Петкова най-важните хора в екипа са авторите на сюжета, скриптърът на терен и монтажистите. „В тази лудница, в която работим, без тях сме загубени“, беше искрена тя при Гала. И хвали екипите, с които правят по 6 епизода в блок, което си е  сериозно предизвикателство. „Чувствам се като галеник на Съдбата за този късмет  – да изиграя толкова трудна и хубава роля. Кера е жена с много тежък живот - сирак, който губи и осиновителите си. Намира любовта, създава семейство с прекрасно дете, но губи и съпруга си. Така започва нейния трънлив път на честта“, коментира Силвия. Саматя тя е в тотален маратон - пет представления в театър София, едно в Шумен, грижи за сладкото си синче Сива... Скоро ще я гледаме и на големия екран – в „Пепел върху слънцето“, където са заедно с Юлиян Вергов, Павел Поппандов и още от баш майсторите. ", "date": "2019.09.15", "title": "Силвия Петкова: „Пътят на честта“ е поезия"}
{"url": "https://standartnews.com/kultura/kabaivanska-koyato-zhena-ne-dava-znak-ne-ya-napadat-401678.html", "text": "„Ако една жена не даде знак, никой не я напада. Защо на мен никога не ми се е случвало нещо подобно? Защо разни звездички чак сега се сетиха да отправят обвинения? Винаги става дума за кариера, но така кариера не се прави. Разбира се, не говоря за случаите, в които има агресия и физическо насилие“. Така Райна Кабаиванска коментира по Би Ти Ви обвиненията за сексуален тормоз срещу стария й приятел Пласидо Доминго. Великата певица, която е в София за майсторски клас № 19 в Нов български университет, е категорична, че операта и театърът в света страдат все повече от липса на меценати и финансова подкрепа. „Не знам дали ще успея да дам хляба в ръцете на новите ми ученици – трябват им стипендии, а спонорите стават все по-малко. Може би ще трябва да тръгна с шапка, за да искам пари“, горчиво се пошегува изключителната дама. Навръх 15  септември тя си спомни и първия учебен ден в основното училище „Васил Априлов“ на „Оборище“. „Мама ме беше докарала с поличка и панделка в косата. Първият ми класен Иванов се оказа и първият ми учител в живота. Той ме научи на най-важното – на дисциплина. Ако зависеше от мен, бих върнала униформите – независимо дали престилките ще бъдат черни, жълти или други“, категорична е дивата на класиката. Тя с усмива разказа, че била доста пълничка и децата я наричали „Карадебеланска“. Райна върна лентата и към 1973 година, когато Мария Калас я режисира в „Сицилиански вечерни“ на Верди при откриването на възстановения театър в Торино. „Тя вече беше слязла от сцената. И когато ми направи забележка, че пея „тъмно“, а не на „а“ и „е“, я репликирах, че самата тя никога не го е правила, Мария изведнъж призна: „Ето, виждате ли защо не пея“. А тя живееше за музиката – всичко останало са приказки“, убедена е Кабаиванска. Да припомним, че неотдавна в „Арена ди Верона“ тя получи голямата награда на името на Калас за цялостно творчество и беше аплодирана на крака от 20 000 меломани. Българката е единствената чужденка с подобно признание. Кабаиванска сподели още, че е безкрайно щастлива баба, но че единствената й дъщеря все още не може да прости детството, в което певицата я е оставяла с баща й, бавачката и кучето, за да блести по сцените на всички континенти.                         ", "date": "2019.09.15", "title": "Кабаиванска: Която жена не дава знак, не я нападат"}
{"url": "https://standartnews.com/sport/udarikha-676-386-lv-ot-tototo-v-stara-zagora-401719.html", "text": "Джакпотът в 74-ия тираж на играта „Тото 2 - 6 от 42“ в размер на   беше спечелен тази вечер. Късметлията е от град Стара Загора. Джакпотът в играта стартира от нови   и се очаква в четвъртък да достигне  . За следващия тираж в четвъртък печалбите ще достигнат общо  . Джакпотът в играта 6/49 ще бъде   В играта 5/50 сумата е до   а в Тото Джокер –           Джакпотът в играта се очаква да достигне 34 000 лв. за тиража в четвъртък.       :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 73-и тираж без допълнителен залог. Утре, 16 септември ще бъдат изтеглени печелившите комбинации за 74-ия тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс чисто нов автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своя съперник  , който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.           Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .  ", "date": "2019.09.15", "title": "Удариха 676 386 лв от тотото в Стара Загора"}
{"url": "https://standartnews.com/sport/blgariya-s-medal-ot-svetovnoto-po-borba-401720.html", "text": "Айк Мнацаканян донесе първи медал за България от световното в Нур-Султан (Казахстан). В малкия финал при 72-килограмовите на класическия стил националът измъкна победата срещу германеца Михаел Виндмайер - 3:3. \r\nНадпреварата е първа олимпийска квалификация, но категорията на Айк е неолимпийска. Това е трето бронзово отличие, което натурализираният у нас арменец носи за България след това на световното през миналия сезон и Евро 2019.", "date": "2019.09.15", "title": "България с медал от световното по борба"}
