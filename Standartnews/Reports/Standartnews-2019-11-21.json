{"url": "https://standartnews.com/svyat/putin-chaka-iztochnoevropeyski-strani-da-napusnat-es-407208.html", "text": "Руският президент Владимир Путин не изключи възможността страни от Източна Европа след няколко години да обмислят излизане от Евросъюза, предаде ТАСС. Путин напомни на днешното пленарно заседание на инвестиционния форум \"Русия зове!\", че противоречията вътре в ЕС са се породили заради особеностите на разпределението на данъците. Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие и става дума за десетки милиарди евро, предаде БНР. Към 2028 година някои страни от Източна Европа ще достигнат такова равнище на икономическо развитие, при което те ще престанат да получават грантове и различни видове подкрепа от европейския бюджет, а ще трябва да плащат така, както прави Великобритания. И не съм убеден, че няма да им дойде на ум, както стана със самата Великобритания, да излязат от ЕС, каза руският лидер. Същевременно Путин отговори и на въпрос защо СССР се е разпаднал. Той коментира, че неефективната икономическа политика е довела до колапс в социалната сфера и оттам - политически последствия. Руският президент Владимир Путин определи т. нар. руска заплаха като измислица на онези, които искат да трупат капитал от този мит, от ролята си на авангард в борбата с Русия, да получават някакви бонуси и преференции, и това е очевидно за всички, за лидерите на водещите европейски страни, предаде ТАСС. Той напомни, че преди САЩ са казвали на страните в Европа, че ги защитават от съветската заплаха и те трябва да плащат за това. \"Днес това вече не работи. Въпреки всички проблеми с Украйна, със спекулациите около Крим и Донбас, всички прекрасно разбират, че Русия не се кани да напада никого\", подчерта Путин.", "date": "2019.11.20", "title": "Путин чака източноевропейски страни да напуснат ЕС"}
{"url": "https://standartnews.com/regionalni/uchenitsi-ot-vidin-uchastvakha-v-sportna-nadprevara-407189.html", "text": "Надпревара под мотото „Спортът е по-добрият начин децата да пораснат“ се проведе на закритата лекоатлетическа писта на стадион „Георги Бенковски“ във Видин. Инициативата е на Главна дирекция „Национална полиция“–МВР и е част от дейностите за превенция на вредните навици сред подрастващите. Наградният фонд за състезанието е осигурен от партньора на националната инициатива - Съюза на пивоварите. „Скъпи деца, спортът ще ви направи по-силни не само физически, но и ще ви научи на дисциплина. Ще ви научи как да се справяте по-лесно с предизвикателствата на живота“, каза зам.-областният управител Анжело Методиев и пожела успех на участниците в надпреварата. На събитието присъстваха още кметът на Община Видин д-р Цветан Ценков, зам.-кметът Борислава Борисова, директорът на Областната дирекция на МВР-Видин старши комисар Петър Коцин, началникът на Регионално управление на образованието-Видин Веселка Асенова, изп. директор на Съюза на пивоварите в България  Ивана Радомирова, учители, ученици, гости. \r\n     \r\nВ игрите се включиха шест отбора петокласници и шестокласници от видински училища. Те премериха сили в няколко щафетни дисциплини. В края на състезанието всички участници получиха медали и грамоти.", "date": "2019.11.20", "title": "Ученици от Видин участваха в спортна надпревара"}
{"url": "https://standartnews.com/svyat/brekzit-i-sashch-obsdikha-v-debat-dzhonsn-i-korbin-407159.html", "text": "Брекзит и отношенията със Съединените щати бяха основните теми, по които дебатираха снощи британският премиерът Борис Джонсън и лидерът на лейбъристите Джеръми Корбин. Това бе първият телевизионен дебат преди предсрочните изборите във Великобритания, които са насрочени за 12 декември. Джонсън се съсредоточи върху Брекзит, като неведнъж попита какво ще предприеме Джеръми Корбин за втория референдум. \"Искам да обединя хората, следователно ще има референдум, на който това решение ще бъде взето от британския народ и нашето правителство ще се придържа към това решение\", заяви Корбин, който няколко пъти вече промени позицията си дали и кога ще се проведе втори референдум. Джонсън поддържа намерението си, че Обединеното кралство ще напусне ЕС на 31 януари, но според Корбин това е безумие. По-рано стана ясно, че Джонсън е обещал на бизнес лидерите, че консерваторите най-накрая ще предоставят подреден Брекзит и ще сложат край на продължаващата несигурност относно напускането на Великобритания от Европейския съюз, ако си осигурят мнозинство на предстоящите общи избори. Той също така е убеден, че всички кандидати за Консервативна партия за изборите на 12 декември са обещали да подкрепят сделката му за Брекзит. Анализаторите обаче предупредиха, че Брекзит, който раздели партии и техните избиратели, може да направи резултата от предстоящия вот крайно непредсказуем. Корбин каза, че премиерът предлага търговска сделка със САЩ, която ще отнеме най-малко седем години за преговори, като същевременно провежда разговори с ЕС за търговията, като двете неща всъщност са несъвместими. Корбин насочи вниманието си към здравеопазването, твърдейки, че услугата ще бъде част от търговските преговори със САЩ. Джонсън настоя, че това е абсолютно невярно. Няма никакви обстоятелства това правителство или някое консервативно правителство да го постави на масата при търговски преговори.", "date": "2019.11.20", "title": "Брекзит и САЩ обсъдиха в дебат Джонсън и Корбин"}
{"url": "https://standartnews.com/svyat/khrvatiya-shche-pregovarya-s-merkel-za-volkswagen-407182.html", "text": "Хърватското правителство започва днес разговори с германския канцлер Ангела Меркел за идването на \"Фолксваген\" в Хърватия, съобщи вчера на конференция във Вараждин министърът на икономиката Дарко Хорват, цитиран от БТА. Преди три седмици Андреас Тостман, член на съвета на \"Фолксваген\", отговарящ за производството, заяви, че компанията не търси алтернативна локация на турския град Измир за своя нов завод. Въпреки това министър Хорват твърди, че правителството е подготвило оферта за германския инвеститор и ще се бори тази инвестиция от милиард и половина евро да се реализира в Хърватия. Хорват каза, че правителството предварително е получило и обработило всички изисквания на ръководството на Фолксваген и дори е избрало три възможни места за завода. \"Утре започват разговори с госпожа Меркел \"Фолксваген\" да реализира инвестицията си в Хърватия, а правителството подготви оферта за компанията и намери три места, на които има свободни един милион квадратни метра площ и изпълняват всички други условия\", каза вчера Хорват.", "date": "2019.11.20", "title": "Хърватия ще преговаря с Меркел за Volkswagen"}
{"url": "https://standartnews.com/svyat/muzikalna-aleya-na-slavata-be-otkrita-v-london-407199.html", "text": "Лондон вече има нова атракция - Музикална алея на славата, съобщават „Билборд“ и ABC. Британската музикална версия на прочутата Алея на славата в Холивуд е в Камдън - инкубатор на таланти, които впоследствие са се изявявали успешно на световните сцени. \r\n \r\nРок легендите Роджър Долтри и Пийт Таунсенд от „Ху“ първи получиха каменна плоча на Музикалната алея на славата. Легендарните рокаджии споделиха, че са поласкани, че са първите, на които е оказана подобна чест. Роджър Долтри и Пийт Таунсенд бяха представени от вокала на „Праймъл скрийм“ и самопровъзгласил се „маниак“ по „Ху“ Боби Гилеспи. Гилеспи заяви, че за първи път е чул групата по радиото, когато е бил 15-годишен, и незабавно се е запалил по нея. \r\n \r\nМузикалната алея на славата в Лондон ще е между зала „Раундхаус“ и популярния клуб „Коко“. Организаторите планират през следващите 20 години на алеята да бъдат поставени над 400 каменни плочи. Очаква се сред почетените звезди на музиката да бъдат „Меднес“, „Клаш“, покойната Ейми Уайнхаус, която е родена в Камдън. Избраните да получат каменни плочи ще се определят от международно жури от музиканти и представителите на индустрията. \r\n \r\nИдеята за Музикална алея на славата в Лондон по подобие на холивудската е на музикалния промоутър Лий Бенет, който е живял няколко години в Калифорния. Желанието на Бенет е алеята в Камдън да бъде по-специална и не толкова комерсиална, и да се превърне във водеща туристическа атракция. „Никое друго място в света не може да се похвали с музикалната история на Камдън“, заяви Лий Бенет, споменавайки имената на звезди от ранга на „Колдплей“, „Ред хот чили пепърс“, „Пинк флойд“, „Нирвана“, Стиви Уондър и Ейми Уайнхаус, чийто път тръгва именно от този район в Лондон, или са озарявали неговата сцена.", "date": "2019.11.20", "title": "Музикална алея на славата бе открита в Лондон"}
{"url": "https://standartnews.com/svyat/rodnata-kshcha-na-khitler-stava-rpu-snimki-407191.html", "text": "Родната къща на Адолф Хитлер в австрийското градче Браунау ам Ин ще бъде превърната в полицейски участък. Решението слага край на дългия спор между австрийските власти и собственичката на имота. Години наред се водеха дебати за това как най-добре да се предотврати превръщането на къщата в място за поклонничество на неонацистите. През 2016 г. парламентът реши да национализира сградата, но собственичката оспори решението и размера на обезщетението. Преди три месеца, върховният съд отхвърли окончателно жалбата й. Сега започва конкурс за преустройство на сградата, а резултатите се очакват в първата половина на 2020 година.", "date": "2019.11.20", "title": "Родната къща на Хитлер става РПУ (СНИМКИ)"}
{"url": "https://standartnews.com/svyat/grtsiya-zakriva-bezhanskite-lageri-na-ostrovite-407200.html", "text": "Гръцкото правителство заяви, че ще затвори съществуващи, силно пренаселени лагери на островите Лесбос, Хиос и Самос и ще ги замени с нови затворени съоръжения с капацитет за поне 5 000 души всеки. В трите лагера, които ще бъдат затворени, понастоящем живеят над 27 000 души при ужасни условия, заради което има многократни критики от групи за човешки права и Съвета на Европа. Те имат капацитет за едва 4 500 души. По-малките лагери на островите Кос и Лерос също трябва да бъдат преустроени по същата линия и разширени. Вместо да им бъде позволено да се придвижват свободно извън лагерите, търсещите убежище вече ще бъдат затворени, докато им бъде предоставен статут на бежанци и преместени в континенталната част или не бъдат отхвърлени и върнати обратно в Турция, заявиха официални представители. Правителството обеща да премести 20 000 лица, търсещи убежище, в лагери в континенталната част до началото на 2020 г. Новото консервативно правителство, което дойде на власт през юли, вече прие закон за увеличаване на изискванията за убежище на мигрантите и пое ангажимент за разполагане на допълнителни гранични патрули. Ще бъдат обявени и нови критерии за действието на НПО групи, помагащи на мигранти, много от които са избягали от войната в Сирия. \"Само тези (НПО), които отговарят на изискванията, ще останат и ще продължат да действат в страната\", заяви заместник-министър на отбраната Стефанис. Премиерът Кириакос Мицотакис обвини във вторник Европейския съюз, че третира страните по външните граници на блока като удобни места за паркинг на мигранти. \"Европа вижда в страните на пристигане като Гърция удобно място за паркинг на бежанци и мигранти. Това европейска солидарност ли е? Не! Повече няма да приемаме това.\" Международната организация за миграция миналия месец заяви, че лагерите в континенталната част на Гърция вече са почти пълни или пренаселени.", "date": "2019.11.20", "title": "Гърция закрива бежанските лагери на островите"}
{"url": "https://www.standartnews.com/sport/kazvat-do-dni-koy-smenya-inzh-dancho-lazarov-407219.html", "text": "Инициативният комитет за свикване на извънредно общо събрание на Българската федерация по волейбол (БФВ) разпространи информация, че на 27 ноември ще обяви кандидата си за председател на организацията, която от две десетилетия се оглавява от инж. Данчо Лазаров. Това ще се случи на специална пресконференция в пресклуб “България” от 12:00 часа. На нея ще бъде обявен кандидата на опозицията, който се очаква да бъде Любомир Ганев, но се водели преговори и с други изявени личности във волейбола като Евгени Иванов - Пушката и президента на ВК Марица Илия Динков.", "date": "2019.11.20", "title": "Казват до дни кой сменя инж. Данчо Лазаров"}
{"url": "https://standartnews.com/sport/uels-khvana-posledniya-vlak-za-evro-2020-407162.html", "text": "Футболистите на  Уелс зае последното 20-то вакантно място за европейските футболни финали през следващата година след приключилите  квалификации. В 5-та група  Уелс победи Унгария с 2:0, а Словакия - Азербайджан с 1:0.  Първи тук е Хърватия. Останалите резултати: 3-та група:  Германия - Северна Ирландия   6:1 Холандия - Естония   5:0 Участници на еврофиналите са Германия и Холандия   7-ма група: Северна Македония - Израел   1:0 Латвия - Австрия    1:0 Полша - Словения   3:2 Тук  първите два отбора  са Полша и Австрия.   9-та група: Белгия - Кипър   6:1 Сан Марино - Русия   0:5 Шотландия - Казахстан    3:1 На европейското първенство ще играят Белгия и Русия", "date": "2019.11.20", "title": "Уелс хвана последния влак за Евро 2020"}
{"url": "https://standartnews.com/sport/ispektoratt-na-mms-proveryava-bfs-407217.html", "text": "Министърът на младежта и спорта Красен Кралев е разпоредил да се направи проверка на Българския футболен съюз - на документите за разходване на финансовите средства, предоставени от ММС, за периода 2015 г. до декември 2018 г., разкри  . \r\nТова е станало със заповед от 28.10.2019 година, с която се разпорежда на Инспектората да провери изрядно ли от БФС са похарчили средствата, отпуснати от спортното министерство. \r\nПроверката се извършва на основание член 25, алинея 4 от Закона за администрацията и член 141, ал 1 от Закона за физическото възпитание и спорта. Ден по-рано разследване на bTV установи, че отпуснатите от ММС милиони за развитието на детско-юношеския футбол са били харчени странно и то чрез афганистанска фирма, която е осигурявала екипировката за младите таланти.", "date": "2019.11.20", "title": "Проверяват БФС как харчи държавните пари"}
{"url": "https://standartnews.com/sport/totnm-uvolni-pochetino-407163.html", "text": "След като снощи ръководството на лондонския футболен гранд Тотнъм Хотспър уволни Маурисио Почетино, буквално преди минути бе съобщено, че Жозе Моуриньо поема отбора. 47-годишният Почетино беше освободен снощи, след като 5 години беше начело на „шпорите”. Аржентинецът изведе лондончани до финал в Шампионската лига, но неубедителното представяне от началото на сезона се оказа достатъчен повод босовете да го уволнят. Жозе Моуриньо остана без работа, след като беше освободен от Манчестър Юнайтед през декември 2018 година. Португалецът отказа редица предложения от Китай, Испания и Португалия, след като напусна „Олд Трафорд”. Самият той даде знак, че иска да води тим от Висшата лига.", "date": "2019.11.20", "title": "Моуриньо смени Почетино в Тотнъм"}
{"url": "https://www.standartnews.com/sport/maradona-napusna-khimnasiya-407156.html", "text": "Легендата на световния футбол Диего Армандо Марадона напусна поста старши треньор в Химнасия и Есгрима след само два месеца начели на клуба, съобщава АФП. 59-годишният Марадона си тръгва заедно с президента Габриел Пелегрино, който е взел решение да не издига кандидатурата си на предстоящите избори за нов ръководител. По информация на АФП Марадона няма да изведе Ел Лобо в предстоящия двубой в неделя. Химнасия се нарежда на 22-то място от 24 клуба в елита на Аржентина със само 10 точки. В края на октомври Марадона влезе в заглавията по света, след като води мача срещу Нюелс Олд Бойс от кожен трон, на който бе изписано „Господ”. Тове бе подаръкът на Нюелс Олд Бойс към Марадона, който празнуваше рожден ден.", "date": "2019.11.20", "title": "Марадона напусна Химнасия"}
{"url": "https://standartnews.com/sport/kazvat-do-dni-koy-smenya-inzh-dancho-lazarov-407219.html", "text": "Инициативният комитет за свикване на извънредно общо събрание на Българската федерация по волейбол (БФВ) разпространи информация, че на 27 ноември ще обяви кандидата си за председател на организацията, която от две десетилетия се оглавява от инж. Данчо Лазаров. Това ще се случи на специална пресконференция в пресклуб “България” от 12:00 часа. На нея ще бъде обявен кандидата на опозицията, който се очаква да бъде Любомир Ганев, но се водели преговори и с други изявени личности във волейбола като Евгени Иванов - Пушката и президента на ВК Марица Илия Динков.", "date": "2019.11.20", "title": "Казват до дни кой сменя инж. Данчо Лазаров"}
{"url": "https://standartnews.com/kultura/sheft-na-moma-nay-vliyatelen-407172.html", "text": "Директорът на MoMA Глен Лоури оглави годишната класация на най-влиятелните хора в света на изкуството, според ArtReview. Топ 100 за 2019-а, съставен за списанието от международна група от 30 художници, куратори и критици, чиито имена не бяха оповестени, разкри нов поглед върху това кой управлява света на изкуството в момента. И това не са собственици на галерия, както през 2018-а, нито  художник и теоретик на изкуството, както през 2017-а. Неслучайно Нюйоркският музей за модерно изкуство (MoMA) току-що завърши реконструкция в размер на 450 милиона долара и се отдалечи от традиционния „линеен” показ и отново претендира за най-влиятелната институция в съвременното изкуство. Ръководители на музеи и сродни институции заеха много почетни места в топ 100. Сред тях на седмо място е Телма Голдън, ръководител на „Студио“ в Харлем, и Мария Белшоу (9-то място), която е начело на „Тейт“ в Лондон само от преди две години и половина. Те се конкурират с директори на частни музеи и институции като Миучия Прада (11-то място), ръководител на Фондация Прада, чиито изложби са просто перфектни. Собствениците на галерии винаги са имали много силно влияние - достатъчно е да се каже, че миналата година списъкът се оглавява от Дейвид Цвирнер, ръководител на галерия Zwirner; тази година той е на 5-то място. Двойка собственици на галерия Айван и Мануела Вирт (галерия Wirth) се издигнаха до трето място. Тази година художниците стигнаха до 2-ро място в списъка - то бе заето от Нан Голдин, фотографката, която стартира кампания срещу производителите на оxycontin – меценатите от семейство Саклер и призовава музеите да откажат даренията им. Хито Щейрл, медиахудожник и теоретик по изкуството от Виена, която оглави списъка преди две години, сега е на 4-то място, а Яйои Кусама е на 8-мо място. Художникът Банкси е едва на 14-о място - въпреки всички записи и провокации. Борбата за идеали като цяло допринася за изкачване в списъка на влиятелните личности в изкуството - на 6-то място са френският историк на изкуството Бенедикт Савой и сенегалският писател и икономист Фелвин Сар, които от името на президента Еманюел Макрон изследват условията за завръщането на африканските произведения на изкуството в родината си, дошли във Франция в колониалния период.", "date": "2019.11.20", "title": "Шефът на МоМА – най-влиятелен"}
{"url": "https://standartnews.com/sport/maradona-napusna-khimnasiya-407156.html", "text": "Легендата на световния футбол Диего Армандо Марадона напусна поста старши треньор в Химнасия и Есгрима след само два месеца начели на клуба, съобщава АФП. 59-годишният Марадона си тръгва заедно с президента Габриел Пелегрино, който е взел решение да не издига кандидатурата си на предстоящите избори за нов ръководител. По информация на АФП Марадона няма да изведе Ел Лобо в предстоящия двубой в неделя. Химнасия се нарежда на 22-то място от 24 клуба в елита на Аржентина със само 10 точки. В края на октомври Марадона влезе в заглавията по света, след като води мача срещу Нюелс Олд Бойс от кожен трон, на който бе изписано „Господ”. Тове бе подаръкът на Нюелс Олд Бойс към Марадона, който празнуваше рожден ден.", "date": "2019.11.20", "title": "Марадона напусна Химнасия"}
{"url": "https://www.standartnews.com/sport/totnm-uvolni-pochetino-407163.html", "text": "След като снощи ръководството на лондонския футболен гранд Тотнъм Хотспър уволни Маурисио Почетино, буквално преди минути бе съобщено, че Жозе Моуриньо поема отбора. 47-годишният Почетино беше освободен снощи, след като 5 години беше начело на „шпорите”. Аржентинецът изведе лондончани до финал в Шампионската лига, но неубедителното представяне от началото на сезона се оказа достатъчен повод босовете да го уволнят. Жозе Моуриньо остана без работа, след като беше освободен от Манчестър Юнайтед през декември 2018 година. Португалецът отказа редица предложения от Китай, Испания и Португалия, след като напусна „Олд Трафорд”. Самият той даде знак, че иска да води тим от Висшата лига.", "date": "2019.11.20", "title": "Моуриньо смени Почетино в Тотнъм"}
{"url": "https://standartnews.com/kultura/prodadokha-lukretsiya-za-4-8-miliona-evro-407176.html", "text": "„Лукреция“ – картината на художничката от 17 век Артемизия Джентилески, която беше в частна колекция в Лион през последните 40 години, бе продадена за 4,8 милиона евро (с данъците) в парижката аукционна къща Artcurial. Това е рекорд за авторката на търг при първоначална оценка 600 000-800 000 евро. Британски колекционер е добави творбата към колекцията си. Смята се, че платното, на което е изобразена древната римска героиня, е рисувано в Неапол в средата на 1630 година, след като художничката се пробва няколко пъти по темата. Рекордната цена отразява скока в интереса към художничката от 17 век. През юли миналата година лондонската национална галерия закупи автопортрет на Джентилески като „Света Екатерина Александрийска“ (около 1615) за 3,6 милиона паунда от базирания в Лондон дилър Robilant + Voena. Търгът за произведения на стари майстори и изкуство от 19 век постигна общи приходи от 9,2 милиона евро.", "date": "2019.11.20", "title": "Продадоха „Лукреция“ за 4, 8 милиона евро"}
{"url": "https://standartnews.com/kultura/100-filma-ot-35-drzhavi-na-bansko-film-fest-407173.html", "text": "Започва 19-то издание на международния фестивал за планинарското и екстремно кино – „Банско филм фест”. От днес до 24 ноември в Банско ще можем да видим безплатно 100 филма от 35 държави на тема.   Приключения, адреналин и пътешествия от дълбините до висините. В програмата на фестивала са включени изложби, демонстрации и специална детска програма, както и световни звезди. Най-мащабният филмов фестивал ще срещне публиката с най-добрите и актуални приключенци и екстремни личности в света. Входът е свободен.", "date": "2019.11.20", "title": "100 филма от 35 държави на „Банско филм фест”"}
{"url": "https://www.standartnews.com/sport/ispektoratt-na-mms-proveryava-bfs-407217.html", "text": "Министърът на младежта и спорта Красен Кралев е разпоредил да се направи проверка на Българския футболен съюз - на документите за разходване на финансовите средства, предоставени от ММС, за периода 2015 г. до декември 2018 г., разкри  . \r\nТова е станало със заповед от 28.10.2019 година, с която се разпорежда на Инспектората да провери изрядно ли от БФС са похарчили средствата, отпуснати от спортното министерство. \r\nПроверката се извършва на основание член 25, алинея 4 от Закона за администрацията и член 141, ал 1 от Закона за физическото възпитание и спорта. Ден по-рано разследване на bTV установи, че отпуснатите от ММС милиони за развитието на детско-юношеския футбол са били харчени странно и то чрез афганистанска фирма, която е осигурявала екипировката за младите таланти.", "date": "2019.11.20", "title": "Проверяват БФС как харчи държавните пари"}
{"url": "https://www.standartnews.com/sport/uels-khvana-posledniya-vlak-za-evro-2020-407162.html", "text": "Футболистите на  Уелс зае последното 20-то вакантно място за европейските футболни финали през следващата година след приключилите  квалификации. В 5-та група  Уелс победи Унгария с 2:0, а Словакия - Азербайджан с 1:0.  Първи тук е Хърватия. Останалите резултати: 3-та група:  Германия - Северна Ирландия   6:1 Холандия - Естония   5:0 Участници на еврофиналите са Германия и Холандия   7-ма група: Северна Македония - Израел   1:0 Латвия - Австрия    1:0 Полша - Словения   3:2 Тук  първите два отбора  са Полша и Австрия.   9-та група: Белгия - Кипър   6:1 Сан Марино - Русия   0:5 Шотландия - Казахстан    3:1 На европейското първенство ще играят Белгия и Русия", "date": "2019.11.20", "title": "Уелс хвана последния влак за Евро 2020"}
{"url": "https://standartnews.com/biznes/novoto-peugeot-208-e-elektromobil-407209.html", "text": "Новото Peugeot 208 вече е на българския пазар, съобщиха от София Франс Ауто, охициалният вносител на марката у нас.С ярките си и оригинални цветове на каросерията, новият 208 наистина грабва окото. Новият градски автомобил 208 използва новата модулна мултиенергийна платформа CMPi/eCMPi ,предлагаща свободата да избирате между двигател с вътрешно горене (бензин/дизел) и електрически мотор, без да се налага да правите компромиси. Пътното поведение отлично за сравнително малките габарити на автомобила, както и маневреността.  От PEUGEOT анонсираха още на Автосалона в Женева, че новото 208 е по-икономично в сравнение с предшественика си, Основен акцент при новото PEUGEOT 208 е неговата модификация e-208, която е с изцяло електрическо задвижване с мощност от 136 конски сили и 260 Нм, и предлага възможност за избор между три основни режима на работа- Eco, Normal и Sport. Батерията на PEUGEOT e-208 е капацитет от 50 kWh, което е достатъчно за изминаването на пробег от до 340 километра (WLTP процедура на замерване) и 450 километра (NEDC), и идва със заводска гаранция от осем години или 160 000 километра за 70% от капацитета си. В гамата двигатели за новото Peugeot 208 фигурират и класически версии с агрегати с вътрешно горене.В оборудването на новото 208 са включени и редица системи за повишаване на безопасността и комфорта на движението,  ", "date": "2019.11.20", "title": "Новото Peugeot 208 е електромобил"}
{"url": "https://standartnews.com/balgariya-obshtestvo/pri-narusheniya-zapechatvat-benzinostantsii-407198.html", "text": "При извършване на нарушение от обекти, регистрирани по Закона за горивата, или от ведомствените бензиностанции, ще се издава забрана този обект да не функционира 3 години. Това обясни министърът на икономиката Емил Караниколов в МС след разглеждане на промените в закона. Предвижда се да има вътрешни обекти, известни още като ведомствени бензиностанции. Разрешава се мобилни автомобили да зареждат машините в галериите в мините. За строителите при определени категории се допускат преместваеми обекти за зареждане, за които държавната администрация ще знае къде се намират. „Земеделците, които не извършват търговия с горива и нефтени продукти, отпадат от Закона за горивата“, съобщи още министърът. Все още се обсъжда каква да е сумата за регистрация. В момента се изискват 500 000 лева за всички търговци независимо от оборотите. Има три предложения в тази насока - да се запази настоящата сума, да става според приходите на годишна база или според процент от оборота. До седмица текстовете трябва да влязат за разглеждане в НС, а Караниколов очаква наредбата да бъде приета до началото на януари.", "date": "2019.11.20", "title": "При нарушения – запечатват бензиностанции"}
{"url": "https://standartnews.com/biznes/otminavat-vremenata-na-evtinite-poleti-407207.html", "text": "Дали си отива времето на евтините самолетни полети? Тaĸъв извoд мoжe дa cи нaпpaви чoвeĸ, aĸo cъди пo пocлeднo пyблиĸyвaнитe им финaнcoвитe peзyлтaти.Бpитaнcĸият aвиoпpeвoзвaч ЕаѕуЈеt oтбeлязвa пpeз 2019 гoдинa 427 милиoнa пayндa или близo 499 милиoнa eвpo пeчaлбa пpeди дaнъци, ĸaтo тoвa e c 26% пo-мaлĸo cпpямo пpeдxoднaтa гoдинa. Aĸциoнepитe cъщo щe гo yceтят, cлeд ĸaтo дивидeнтът нa aĸция нaмaлявa oт 58.6 пeнca дo 43.9 пeнca. Зaceгa oбaчe pъĸoвoдcтвoтo нa aвиoĸoмпaниятa нe изглeждa пpитecнeнo, въпpeĸи чe дaннитe зa пpoдaжбитe нa caмoлeтни билeти зa пъpвaтa пoлoвинa нa 2020 гoдинa нe дaвaт пoвoди зa мнoгo oптимизъм. Изнeceнитe дaнни oбaчe пoĸaзвaт, чe ycпeшният мoдeл нa ниcĸoтapифнитe aвиoĸoмпaнии, ĸoитo пpeз пocлeднитe гoдини нaбpaxa гoлямa cĸopocт, зaпoчвa дa зaтиxвa. Πpичинaтa: гoлямaтa ĸoнĸypeнция и вce пo-гoлeмитe paзxoди. Πoдoбнa e и cитyaциятa пpи дpyг гoлям ниcĸoтapифeн пpeвoзвaч - иpлaндcĸaтa Rуаnаіr. Πpи нeгo cпaдът в нeтнaтa пeчaлбa зa пocлeднaтa финaнcoвa гoдинa дocтигнa 40% дo 885 милиoнa eвpo, ĸaтo cъщeвpeмeннo шeфът нa aвиoĸoмпaниятa Maйĸъл O\"Лиъpи нaмaли oчaĸвaниятa cи зa cлeдвaщaтa oт 950 дo 900 милиoнa eвpo.  ", "date": "2019.11.20", "title": "Отминават времената на евтините полети"}
