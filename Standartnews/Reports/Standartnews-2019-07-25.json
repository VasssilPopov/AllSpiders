{"url": "https://standartnews.com/sport/khubchev-s-kogoto-i-da-igraem-sme-favoriti-397841.html", "text": "Треньорът на Левски Петър Хубчев даде своето мнение за предстоящия утре сблъсък с кипърския АЕК Ларнака от втория квалификационен кръг на Лига Европа. Това той направи по време на официалната пресконференция преди двубоя. “Съперникът обича да държи топката и да разиграва. Очаквам изключително тежък мач”, коментита Хубчев. “Буквално ми казаха преди автобуса, че Найденов има вирус. Последните дни хората в клуба направиха всичко възможно за тези два трансфера, за което им благодаря страшно много. Един от новите играчи - Насиру Мохамед, вече има и картотека, както разбрах, така че ще може да играе. Другият е в София и няма да може да играе. Освен Найденов, който е с вирус, всички други са здрави“. “Щом футболистите са в Левски значи тези играчи сме ги искали, аз и треньорският щаб. С оглед на състоянието на играчите мисля, че горе-долу ми е ясен състава. Всяка една тренировка ни е важна, но съм наясно като цяло. Това е нормална размяна на любезности, но е смятма, че някой от двата отбора има предимство. Ако броим започването на шампионата за предимство, то и ние може да говорим, че времето в Кипър е предимство за тях. Аз нямам против ако това е предимство, но това едва ли ще ни залъже. Най-хубавото на трансфера на Насиру Мохамед е, че първенството е започнало, имахме и възможност през уикенда да го гледаме на живо. Той може да играе на няколко различни позиции. Най-хубавото е, че той е готов за 90 минути. Костов има проблеми от месеци. Стиска зъби, но там трябва да се търси дългосрочно решение. Щом е в отбора обаче смятаме, че той ще е полезен за нас и ще е пълноценен. Статистиката малко интересува футболистите и треньорите. Това няма да притесни играчите. Всяка традиция е, за да се нарушава“. “Двамата състезатели дойдоха при нас неподготвени и на по-късен етап. И двамата не са готови за 90 минути, но тренират здраво. Надявам се, независимо от състоянието им, да успеят да дадат каквото могат, за да ни помогнат. С когото и да играем фаворит са нашите футболисти. Уважаваме всички съперници, но фаворити са тези момчета, които са тук. Познаваме достатъчно добре целия отбор на АЕК”, завърши Петър Хубчев.", "date": "2019.07.24", "title": "Хубчев: С когото и да играем сме фаворити"}
{"url": "https://standartnews.com/sport/neymar-ostava-v-pszh-pone-oshche-godina-397845.html", "text": "Бразилската звезда на Пари Сен Жермен Неймар почти сигурно ще остане поне още един сезон в редиците на френския шампион. Две години след трансфера на нападателя в посока “парижани“ играчът желае да се завърне обратно на “Камп Ноу“. Към момента обаче сумата, искана от Пари Сен Жермен за услугите на Неймар, е непосилна за “каталунците“. Френските медии предават, че преговорите между двата клуба са в задънена улица, като изглежда, че мечтаното завърщане се отлага, поне за 1 година. Офертата на Барселона в размер на 40 милиона евро в комплект с Филипе Коутиньо и Иван Ракитич не представлява интерес за хегемона на френския футбол към момента. Самият Неймар вече се е присъединил към състава на “парижани“ за азиатското им предсезонно турне.", "date": "2019.07.24", "title": "Неймар остава в ПСЖ поне още година"}
{"url": "https://standartnews.com/sport/andreev-na-final-v-khvrlyaneto-na-chuk-397839.html", "text": "Валентин Андреев успя само с един опит да се класира за финала в хвърлянето на чук на Европейския младежки олимпийски форум в Баку (Азер). Вальо прати уреда на 78.89 м в единственото си излизане в сектора, справяйки се с квалификационната норма от 77.00 м. Той подари безпроблемното състезание за рождения ден на своя баща и треньор Андриан Андреев. Вальо е лидер след пресявката, след като само още един атлет се справи с нормата – Давид Пилат (Пол) – 77.82 м.  Финалът в хвърлянето на чук за кадетите е утре. Другите българи, вече стартирали в Баку, не продължиха в следващите етапи на дисциплините си. Мартина Писачева отпадна след сериите на 100 м (12.44 сек).Тя финишира пета в серията си на 200 м (25.34 сек) и не намери място сред полуфиналистките. Ева Петкова бяга на 800 м 2:31.31 мин, които не бяха достатъчни за следващия етап.   На троен скок Стефани Василева записа 11.26 м в квалификациите и не влезе във финала.", "date": "2019.07.24", "title": "Андреев на финал в хвърлянето на чук"}
{"url": "https://standartnews.com/sport/zhivko-milanov-alarmira-za-kiprtsite-397843.html", "text": "Капитанът на Левски Живко Миланов не спести комплиментите си спрямо съперника във втория квалификационен кръг на Лига Европа – АЕК Ларнака. 35-годишният краен защитник описа кипърския тим като значително по-труден съперник от отстранения вече словашки Ружомберок. „Сините” излизат утре в 18,30 часа за първия мач от дуела, а мястото на битката ще бъде „АЕК Арена” в Ларнака. „АЕК е доста силен отбор, с опитни футболисти. Изповядва футбол с притежание на топката. При тях преобладават испански играчи и ако ги оставиш да играят, могат да те накажат”, заяви Миланов. ”Слабите им страни са това, че играят доста офанзивно и в защита не стоят чак толкова добре. През миналата година се класираха за групите в Лига Европа, което говори достатъчно за тяхната сила. Имаха два мача срещу Лудогорец, които не ги загубиха. Със сигурност са по-труден противник. Всичко зависи от нас и дали ще можем да направим втората стъпка. Може да се каже, играл съм доста пъти на този стадион. Аз съм вече в друг отбор – не съм в АПОЕЛ, а в Левски. Знам, че ни очаква доста тежък мач срещу много добър отбор, опитен отбор. Надявам се тези билети, които са отпуснати за нас, да бъдат изкупени всички, да ни подкрепят до последно. Чак да ни притесняват феновете на съперника – не, нормална е публиката на АЕК. Не е сред най-големите в Кипър. Няма нищо за притеснение. Със сигурност времето е по-различно, отколкото в България и ще е по-трудно за нас. Те са избрали да играем в 18,30 часа. Ще бъде топло и за тях, и за нас. Те може би имат леко преимущество, че тренират всеки ден в такива условия. В крайна сметка ще е топло и на двата отбора”, завърши Миланов.", "date": "2019.07.24", "title": "Живко Миланов алармира за кипърците"}
{"url": "https://standartnews.com/sport/yuve-bi-inter-sled-duzpi-video-397844.html", "text": "Отборът на Ювентус победи Интер след равенство 1:1 в редовното време и победа на дузпи с 4:3. Двубоят беше част от предсезонния турнир Интернешенъл Чемпиънс къп. Любопитното е, че и двата гола бяха отбелязани от играчи на “бианконерите“. Матайс Де Лихт си отбеляза автогол в 10-та минута след изпълнение на корнер. Кристиано Роналдо пък възстанови паритети в 66-та минута след изпълнение на пряк свободен удар и коварен рикушет в стената на Интер.  По време на изпълнението на дузпите и двата състава показаха изключително неточен мерник.“Нерадзурите“ изпуснаха цели 3 дузпи, спасени с вещина от ветерана Джанлуиджи Буфон. За Юве, от своя страна, пропуски направиха Адриен Рабио и Федерико Бернардески. Сред голмайсторите се отличиха, Жоао Кансело, Роналдо, Емре Джан, като победният 11-метров удар беше дело на централния защитник Мерих Демирал. По този начин “Старата госпожа“ записа първа победа от началото на предезонната подготовка. Интер, от своя страна, записа втора поредна загуба след тази от Манчестър Юнайтед на 20-ти юли. ", "date": "2019.07.24", "title": "Юве би Интер след дузпи (ВИДЕО)"}
{"url": "https://standartnews.com/sport/voleybolistite-pred-reshitelen-mach-s-chekhiya-397838.html", "text": "Българските волейболисти записаха драматична загуба на олимпийския младежки фестивал в Баку. Нашите отстъпиха пред състава на Белгия с 2:3 (22:25, 25:23, 25:19, 22:25, 12:15). След победата над Италия в първия мач, решаващ за класиране напред се оказва последният двубой с чехите, които бяха надиграни от Италия с 0:3. При девойките отстъпихме пред Русия с 0:3 (19, 19, 23). По-късно днес родните представителки играят срещу Украйна в последен мач от груповата фаза на турнира. Втора поредна победа класира българската девическа двойка в тениса на четвъртфинал. Тандемът Димитрова/Пеева надигра с 6:2, 6:3 естонките Ива/Варул и вече е сред най-добрите осем на турнира. По-късно днес българките излизат срещу Ласкевич/Щецевич от Беларус в спор за място на полуфинала. При младежите българската двойка Керемедчиев/Динев отстъпи във втория кръг с 3:6, 1:6 пред испанския тандем Роденес/Мерида и така не намери място в четвъртфиналите. На сингъл, след като отстрани французойката Бабел в първия кръг, във втория си двубой Катерина  \r\nДимитрова отстъпи пред Гонзалес (Исп) с 3:6, 0:6 и не намери място в  осминафиналите. \r\nВ борбата при девойките Айлен Ахмедова загуби с 1:2 в първия си двубой от украинката Рилия и не продължи напред в кат. 53 кг. Шампионката стана Полина Лукина от Русия победила на финала Елнура Мамадова от Азербайджан. Призьорките в тази категория бяха наградени от генералния секретар на БОК Белчо Горанов. В кат.57 кг Християна Димитрова загуби първата си среща от Дантайте (Литва) и това я спря по пътя към отличията. При младежите в кат. 65 кг  класически стил Валентин Илиев отстъпи в първия си двубой пред турчина Топ и не продължи напред. \r\nВ плуването на 100 м свободен стил Даниел Нанков преодоля първите  \r\nквалификационни серии с 52,28 сек, но след това на полуфинала финишира осми с 52,39 сек. На 400 м св. стил Жанет Ангелова завърши втора в серията си с 4:25,69 мин., но не намери място във финала. С 2:16,58 мин. в квалификационните серии Иван Полигаров не се нареди сред полуфиналистите на 200 м съчетано. На 100 м бътерфлай Калина Николаева завърши за 1:04,85 мин. в серията и не продължи напред. На 200 м свободен стил Жанет Ангелова финишира седма в серията си за 2:06,74 мин. и се класира за следващата фаза от надпреварата. \r\nВ спортната гимнастика със 75.300 т. общ сбор от отделните уреди Теодор Трифонов е 31-ви и така е първа резерва в многобоя след изиграването на първите изпълнения от всички 76 участници.", "date": "2019.07.24", "title": "Волейболистите пред решителен мач с Чехия"}
{"url": "https://standartnews.com/kultura/bdzh-dava-bezplatni-knigi-da-chetem-pri-ptuvane-397813.html", "text": "Българските държавни железници (БДЖ) стартират кампания „Чети във влака”. Пътниците, притежаващи смарт устройства, могат да се докоснат до нови светове по време на пътуването си чрез магията на електронните книги, съобщават от дружеството. Във всички влакове в страната са разпространени стикери с QR код, водещ към електронни книги за безплатно четене. Инициативата подкрепят водещи издателства и автори, които са предоставили безвъзмездно първите книги от виртуалната библиотека на „Чети във влака“. Сред тях са сборникът с кратки разкази „Антология „Галактики“ на издателство „Колибри“, разказите „Кръв от къртица“ и „Юли не идва“ на автора Здравка Евтимова, издадени от Жанет 45. Пет детски заглавия предоставя издателство Ина - „Червената шапчица“, „Горската сладкарница“, „Морско вълнение“, „Вълкът и седемте козлета“ и „Халифатът щърк“. „Кой светна луната?“ и „Колко е часът?“ са заглавията на издателство ТАТ криейтив, а „Умно дете си ти, Тино!“ с автор Нели Беширова на Communica.  Виртуалната библиотека на „Чети във влака“ ще остане отворена за нови попълнения целогодишно, посочват от БДЖ. Всеки автор и издателство могат да се включат в каузата, като се свържат с жп превозвача на официалната електронна поща:  .", "date": "2019.07.24", "title": "БДЖ дава безплатни книги да четем при пътуване"}
{"url": "https://www.standartnews.com/sport/khubchev-s-kogoto-i-da-igraem-sme-favoriti-397841.html", "text": "Треньорът на Левски Петър Хубчев даде своето мнение за предстоящия утре сблъсък с кипърския АЕК Ларнака от втория квалификационен кръг на Лига Европа. Това той направи по време на официалната пресконференция преди двубоя. “Съперникът обича да държи топката и да разиграва. Очаквам изключително тежък мач”, коментита Хубчев. “Буквално ми казаха преди автобуса, че Найденов има вирус. Последните дни хората в клуба направиха всичко възможно за тези два трансфера, за което им благодаря страшно много. Един от новите играчи - Насиру Мохамед, вече има и картотека, както разбрах, така че ще може да играе. Другият е в София и няма да може да играе. Освен Найденов, който е с вирус, всички други са здрави“. “Щом футболистите са в Левски значи тези играчи сме ги искали, аз и треньорският щаб. С оглед на състоянието на играчите мисля, че горе-долу ми е ясен състава. Всяка една тренировка ни е важна, но съм наясно като цяло. Това е нормална размяна на любезности, но е смятма, че някой от двата отбора има предимство. Ако броим започването на шампионата за предимство, то и ние може да говорим, че времето в Кипър е предимство за тях. Аз нямам против ако това е предимство, но това едва ли ще ни залъже. Най-хубавото на трансфера на Насиру Мохамед е, че първенството е започнало, имахме и възможност през уикенда да го гледаме на живо. Той може да играе на няколко различни позиции. Най-хубавото е, че той е готов за 90 минути. Костов има проблеми от месеци. Стиска зъби, но там трябва да се търси дългосрочно решение. Щом е в отбора обаче смятаме, че той ще е полезен за нас и ще е пълноценен. Статистиката малко интересува футболистите и треньорите. Това няма да притесни играчите. Всяка традиция е, за да се нарушава“. “Двамата състезатели дойдоха при нас неподготвени и на по-късен етап. И двамата не са готови за 90 минути, но тренират здраво. Надявам се, независимо от състоянието им, да успеят да дадат каквото могат, за да ни помогнат. С когото и да играем фаворит са нашите футболисти. Уважаваме всички съперници, но фаворити са тези момчета, които са тук. Познаваме достатъчно добре целия отбор на АЕК”, завърши Петър Хубчев.", "date": "2019.07.24", "title": "Хубчев: С когото и да играем сме фаворити"}
{"url": "https://www.standartnews.com/sport/voleybolistite-pred-reshitelen-mach-s-chekhiya-397838.html", "text": "Българските волейболисти записаха драматична загуба на олимпийския младежки фестивал в Баку. Нашите отстъпиха пред състава на Белгия с 2:3 (22:25, 25:23, 25:19, 22:25, 12:15). След победата над Италия в първия мач, решаващ за класиране напред се оказва последният двубой с чехите, които бяха надиграни от Италия с 0:3. При девойките отстъпихме пред Русия с 0:3 (19, 19, 23). По-късно днес родните представителки играят срещу Украйна в последен мач от груповата фаза на турнира. Втора поредна победа класира българската девическа двойка в тениса на четвъртфинал. Тандемът Димитрова/Пеева надигра с 6:2, 6:3 естонките Ива/Варул и вече е сред най-добрите осем на турнира. По-късно днес българките излизат срещу Ласкевич/Щецевич от Беларус в спор за място на полуфинала. При младежите българската двойка Керемедчиев/Динев отстъпи във втория кръг с 3:6, 1:6 пред испанския тандем Роденес/Мерида и така не намери място в четвъртфиналите. На сингъл, след като отстрани французойката Бабел в първия кръг, във втория си двубой Катерина  \r\nДимитрова отстъпи пред Гонзалес (Исп) с 3:6, 0:6 и не намери място в  осминафиналите. \r\nВ борбата при девойките Айлен Ахмедова загуби с 1:2 в първия си двубой от украинката Рилия и не продължи напред в кат. 53 кг. Шампионката стана Полина Лукина от Русия победила на финала Елнура Мамадова от Азербайджан. Призьорките в тази категория бяха наградени от генералния секретар на БОК Белчо Горанов. В кат.57 кг Християна Димитрова загуби първата си среща от Дантайте (Литва) и това я спря по пътя към отличията. При младежите в кат. 65 кг  класически стил Валентин Илиев отстъпи в първия си двубой пред турчина Топ и не продължи напред. \r\nВ плуването на 100 м свободен стил Даниел Нанков преодоля първите  \r\nквалификационни серии с 52,28 сек, но след това на полуфинала финишира осми с 52,39 сек. На 400 м св. стил Жанет Ангелова завърши втора в серията си с 4:25,69 мин., но не намери място във финала. С 2:16,58 мин. в квалификационните серии Иван Полигаров не се нареди сред полуфиналистите на 200 м съчетано. На 100 м бътерфлай Калина Николаева завърши за 1:04,85 мин. в серията и не продължи напред. На 200 м свободен стил Жанет Ангелова финишира седма в серията си за 2:06,74 мин. и се класира за следващата фаза от надпреварата. \r\nВ спортната гимнастика със 75.300 т. общ сбор от отделните уреди Теодор Трифонов е 31-ви и така е първа резерва в многобоя след изиграването на първите изпълнения от всички 76 участници.", "date": "2019.07.24", "title": "Волейболистите пред решителен мач с Чехия"}
{"url": "https://standartnews.com/regionalni/darikha-sredstva-za-kshchata-na-rayna-knyaginya-v-sofiya-397816.html", "text": "400 хиляди лева за възстановяване къщата на Райна Княгиня в София е дал дарител, предпочел да остане анонимен. В къщата на ул. „Софроний Врачански” Райна Попгеоргиева е прекарала последните осем години от своя живот. От години сградата е в окаяно състояние. На сесията на Столичния общински съвет (СОС) в четвъртък съветниците ще гласуват приемането на дарението, обясни кметът на район „Сердика” Тодор Кръстев, пише БТВ. За реконструкцията и реставрацията на сградата има проект,който е одобрен от Националния институт за недвижимо културно наследство, обясни районният кмет. Още през февруари е издадено разрешение за възстановяване на постройката в автентичния ѝ вид. Сградата е обявена за паметник на културата от местно значение. След възстановеяването й, къщата ще стане музей. Работим с наследниците на Райна Попгеоргиева, не бива да се забравя, че тя е първият дипломиран акушер в София и основател на „Майчин дом”, тя е една от най-забележителните българки на всички времена коментира Тодор Чобанов, зам.-кмет на София.", "date": "2019.07.24", "title": "Дариха средства за къщата на Райна Княгиня в София"}
{"url": "https://www.standartnews.com/sport/yuve-bi-inter-sled-duzpi-video-397844.html", "text": "Отборът на Ювентус победи Интер след равенство 1:1 в редовното време и победа на дузпи с 4:3. Двубоят беше част от предсезонния турнир Интернешенъл Чемпиънс къп. Любопитното е, че и двата гола бяха отбелязани от играчи на “бианконерите“. Матайс Де Лихт си отбеляза автогол в 10-та минута след изпълнение на корнер. Кристиано Роналдо пък възстанови паритети в 66-та минута след изпълнение на пряк свободен удар и коварен рикушет в стената на Интер.  По време на изпълнението на дузпите и двата състава показаха изключително неточен мерник.“Нерадзурите“ изпуснаха цели 3 дузпи, спасени с вещина от ветерана Джанлуиджи Буфон. За Юве, от своя страна, пропуски направиха Адриен Рабио и Федерико Бернардески. Сред голмайсторите се отличиха, Жоао Кансело, Роналдо, Емре Джан, като победният 11-метров удар беше дело на централния защитник Мерих Демирал. По този начин “Старата госпожа“ записа първа победа от началото на предезонната подготовка. Интер, от своя страна, записа втора поредна загуба след тази от Манчестър Юнайтед на 20-ти юли. ", "date": "2019.07.24", "title": "Юве би Интер след дузпи (ВИДЕО)"}
{"url": "https://standartnews.com/regionalni/blagoevgrad-sbira-tvortsi-na-plener-397805.html", "text": "Пленер под надслов „Живописната технология в съвременното изкуство” ще бъде представен в Благоевград. Той ще бъде открит официално на 26 юли от 12.30 часа в двора на къщата на Георги Измирлиев в квартал „Вароша“. Куратор на пленера е художникът Сашо Стоицов. Участници в него са Аделина Попнеделева, Антон Терзиев, Васко Славков, Венци Занков, Венци Терзиев, Галя Йотова, Матиас, Красимир Русев, Любима Бърдарова, Румен Дешев и Стели Грънчаров. Пленерът е посветен на изразяването чрез живописната медия като носител на съвременни идеи и послания. На 2 август от 18.00 часа в ГХГ ще бъде открита изложба от картини, рисувани по време на пленера. Произведенията остават за фонда на Градска художествена галерия.  ", "date": "2019.07.24", "title": "Благоевград събира творци на пленер"}
{"url": "https://standartnews.com/regionalni/novi-avtobusni-spirki-v-blagoevgrad-397806.html", "text": "От 25 юли (четвъртък) влиза в сила промяна на маршрута на линия №7 от градския транспорт в Благоевград. Ще бъдат обособени и две нови спирки на улица Вардар. Едната от тях ще бъде при новите социални жилища, а другата - между улиците „Вардар“ и „Шар Планина“. Нова спирка на градския транспорт ще има и при улица „Ветрен“ № 8. Спирката на улица „Дойран“ ще бъде изместена с около 50 метра, като автобусите вече ще спират преди, а не след новоизградения светофар. Оптимизацията на линията се прави с цел удобство на жителите на квартал „Освобождение“. Разписанията на автобусите ще бъдат закачени на видно място при самите спирки. Промените влизат в сила само няколко дни след откриването на шест нови улици в IV микрорайон. \r\nПрез април тази година, чрез въвеждане на нови  линии на градския транспорт, беше решен дългогодишен проблем за жителите на квартала. До този момент те нямаха възможност да ползват автобуси, които спират близо до домовете им. \r\nБлагодарение на последователната политика на кмета д-р Атанас Камбитов, по същото време, превозните средства от градския транспорт бяха сменени с модерни, отговарящи на изискванията за норма Евро 5.  ", "date": "2019.07.24", "title": "Нови автобусни спирки в Благоевград"}
{"url": "https://standartnews.com/regionalni/vandali-povredikha-podzemen-konteyner-v-blagoevgrad-397832.html", "text": "Пореден акт на вандализъм бе извършен в Благоевград. Злосторници повредиха един от подземни контейнери, намиращи се до сградата на Камерната опера. Контейнерът е с изкривен капак, което води до намаляване на неговата  ефективност. \r\nОт общината предприеха незабавни мерки по възстановяване на щетите. Подземните контейнери бяха пуснати в експлоатация само преди три седмици. При забелязване на нередности, сигнали могат да бъдат подавани на „Горещия телефон“ на общината 073/ 88 44 34, както и на тел. 073 88 44 06, и на номер 112. Община Благоевград призовава за опазване на общинското имущество!  ", "date": "2019.07.24", "title": "Вандали повредиха подземен контейнер в Благоевград"}
{"url": "https://standartnews.com/biznes/189-dushi-sa-nay-zasegnati-ot-khakerskata-ataka-v-nap-397812.html", "text": "Най-голям теч на информация е разкрит за 189 души след хакерската атака в Националната агенция за приходите, съобщиха от ведомството. Оттам допълват, че няма необходимост близо 4-те милиона българи, чиито лични данни са изтекли противозаконно, да сменят личните си карти. От приходната агенция съобщават, че ще се свържат персонално със 189-те души, за които е изтекла най-много информация. Тя е комбинация от имена, ЕГН, адрес, номер, валидност и издател на валидна лична карта. За тези граждани съществува по-голям риск от потенциални злоупотреби и те ще бъдат персонално уведомени от Националната агенция за приходите веднага по телефон или имейл, допълват от агенцията. Предстои и публикуването на приложението за проверка за незаконно разпространени лични данни за всички. То ще работи с ЕГН, като ще изпраща резултатите от обработката на въведен от потребителя мобилен номер. Проверката ще е еднократна - само за един човек и ще дава отговор единствено дали има незаконно разкрита информация. Това е необходимо, за да се гарантира, че няма да се злоупотребява с чужди лични данни, допълват от НАП. В момента в агенцията съпоставят незаконно разпространената данъчно-осигурителна информация с тази в реалните си бази данни, за да се провери дали няма дописване или манипулация. След приключване на проверките, агенцията ще може да предостави на лицата и информация за конкретния тип данни, които са били разпространени.", "date": "2019.07.24", "title": "189 са най-засегнатите от хакерската атака в НАП"}
{"url": "https://www.standartnews.com/sport/zhivko-milanov-alarmira-za-kiprtsite-397843.html", "text": "Капитанът на Левски Живко Миланов не спести комплиментите си спрямо съперника във втория квалификационен кръг на Лига Европа – АЕК Ларнака. 35-годишният краен защитник описа кипърския тим като значително по-труден съперник от отстранения вече словашки Ружомберок. „Сините” излизат утре в 18,30 часа за първия мач от дуела, а мястото на битката ще бъде „АЕК Арена” в Ларнака. „АЕК е доста силен отбор, с опитни футболисти. Изповядва футбол с притежание на топката. При тях преобладават испански играчи и ако ги оставиш да играят, могат да те накажат”, заяви Миланов. ”Слабите им страни са това, че играят доста офанзивно и в защита не стоят чак толкова добре. През миналата година се класираха за групите в Лига Европа, което говори достатъчно за тяхната сила. Имаха два мача срещу Лудогорец, които не ги загубиха. Със сигурност са по-труден противник. Всичко зависи от нас и дали ще можем да направим втората стъпка. Може да се каже, играл съм доста пъти на този стадион. Аз съм вече в друг отбор – не съм в АПОЕЛ, а в Левски. Знам, че ни очаква доста тежък мач срещу много добър отбор, опитен отбор. Надявам се тези билети, които са отпуснати за нас, да бъдат изкупени всички, да ни подкрепят до последно. Чак да ни притесняват феновете на съперника – не, нормална е публиката на АЕК. Не е сред най-големите в Кипър. Няма нищо за притеснение. Със сигурност времето е по-различно, отколкото в България и ще е по-трудно за нас. Те са избрали да играем в 18,30 часа. Ще бъде топло и за тях, и за нас. Те може би имат леко преимущество, че тренират всеки ден в такива условия. В крайна сметка ще е топло и на двата отбора”, завърши Миланов.", "date": "2019.07.24", "title": "Живко Миланов алармира за кипърците"}
{"url": "https://www.standartnews.com/sport/neymar-ostava-v-pszh-pone-oshche-godina-397845.html", "text": "Бразилската звезда на Пари Сен Жермен Неймар почти сигурно ще остане поне още един сезон в редиците на френския шампион. Две години след трансфера на нападателя в посока “парижани“ играчът желае да се завърне обратно на “Камп Ноу“. Към момента обаче сумата, искана от Пари Сен Жермен за услугите на Неймар, е непосилна за “каталунците“. Френските медии предават, че преговорите между двата клуба са в задънена улица, като изглежда, че мечтаното завърщане се отлага, поне за 1 година. Офертата на Барселона в размер на 40 милиона евро в комплект с Филипе Коутиньо и Иван Ракитич не представлява интерес за хегемона на френския футбол към момента. Самият Неймар вече се е присъединил към състава на “парижани“ за азиатското им предсезонно турне.", "date": "2019.07.24", "title": "Неймар остава в ПСЖ поне още година"}
{"url": "https://standartnews.com/regionalni/postavyat-orruel-na-starozagorska-stsena-397815.html", "text": "„Последният човек“ по романа на Джордж Оруел „1984“ е поредното предизвикателство за трупата на Старозагорския куклен театър.  „Пиесата поставя темата за изместените човешки ценности и за страшния път, по който сме поели“, разчете на брифинг днес посланието към зрителите директорът на театъра Дарин Петков. \"Зрителите ще видят нашия прочит на този вечен роман\", лаконична бе Веселка Кунчева, режисьор на спектакъла. Сценографът Мариета Голометова и хореографът Мария Димитрова допълват постановъчния екип.  \r\n   Премиерата  е на 31 юли. За големия зрителски интерес говори фактът, ме билетите за премиерния спектакъл вече са пордадени. От театъра обявиха, че  през месец септември ще има второ представление . „Последният човек“ е заглавието, с което старозагорските кукленици щеъучастват в тазгодишното издание на международния куклено-театралния фестивал „Пиеро“. \r\n ", "date": "2019.07.24", "title": "Поставят Орруел на старозагорска сцена"}
{"url": "https://standartnews.com/biznes/nova-ferma-s-40-000-praseta-plamna-s-chuma-397804.html", "text": "Нова индустриална ферма с 40 000 прасета е заразена с африканска чума по свинете /АЧС/, съобщиха от Българската агенция за безопасност на храните. След русенското село Николово, където в момента се умъртвяват 17 000 животни, заразата е засечена и в най-големият свинекомплекс в Русенска област - в село Бръшлен. Положителните проби са потвърдени от Националната референтна лаборатория снощи в 17,30 часа, а в 18 часа от БАБХ е издадена заповедта за евтаназирането на всичките 40 000 прасета. Загробването им ще стане на място, което е определено от специалистите, така че да няма опасност от замърсяване на околната среда. Вече е стартирало проучване каква продукция от фермата е постъпила в търговската мрежа 35 дни назад. Ще се проверяват и шестте кланици, които работят с фермата в Бръшлен.  Вирусът на АЧС не е опасен за хората, отново подчерта д-р Любомир Кулински от БАБХ. Месото от заразена свиня не е опасно, човек не боледува от тази болест, но е основен фактор за разпространението на заразата. При прасетата обаче смъртността е на 100%. Д-р Кулински обясни, че при откриване на заразено месо, има две направления за действие - висока термична обработка или изгаряне в екарисаж. Как точно заразата е стигнала до големите ферми, все още не е ясно. Има много фактори за това, резултатите от проучването още не са готови. И двете заразени ферми - в Николово и в Бръшлен, са изпълнявали много стриктно предписаните мерки и са спазвали правилата, казаха от БАБХ.  Досега в страната има 19 огнища на болестта, като две от тях са в индустриални ферми, едно в семейна и останалите в т.нар. „заден двор“. 1450 прасета са унищожени до този момент в Николово, евтаназията продължава. Достъпът на външни лица е забранен, изпълняват се всички мерки за сигурност, които са разписани в европейското законодателство. Край свищовското село Морава  е открит изхвърлен труп на домашна свиня, което е голяма опасност за разпространение на болестта и замърсяване на околната среда. Отговорността за предотвратяване на заразата е на всички хора, подчертаха от Агенцията.  От БАБХ предупреждават още от 2013 г., че личните стопанства са под най-голям риск от зараза. И отправят апел към хората да спазват предписанията за превенция на АЧС.  От агенцията са изготвили карта с рисковите зони, в която попада цяла Северна България и Бургаско. Там са засечени случаи на АЧС сред диви свине или домашни прасета. Контролът е засилен.  Всяка седмица големите свинеферми изпращат проби за лабораторен контрол, които се обработват за часове, за да може максимално бързо да се вземат мерки при открита зараза.  Сред предприсанията са животните да не се хранят със зърно от новата реколта, което не е престояло 60 дни и с прясно окосена трева, както и да не се застилат помещенията със слама, която не е отлежала 90 дни.  На стопаните, които отглеждат прасета за лични нужди, е забранено да ги хранят с кухненски отпадъци, както и да не ходят в гората със същите дрехи, с които влизат при животните, за да не пренесат вируса с ботушите си.  Битови отпадъци и храни, които се изхвърлят от заведения или от пътуващи по магистралите и бензиностанциите, също са много опасни за разпространение на заразата, защото бездомни кучета или диви животни може да ги разнесат. Под засилен контрол на БАБХ са и всички заводи за фуражи у нас. Някои от тях вече са започнали да произвеждат гранулирани фуражи, които минават термична обработка при 70 градуса за унищожаване на вируса.  Вносните фуражи също са под официалния контрол на Агенцията.  Нерегламентираният внос обаче е предпоставка за пренасяне на заразата и огромна заплаха за цялата ни индустрия.  Досега сред европейските държави единствено Чехия се е преборила със страшната епидемия. Тя е възстановила статута си на държава без АЧС.", "date": "2019.07.24", "title": "Нова ферма с 40 000 прасета пламна с чума"}
{"url": "https://standartnews.com/biznes/kitayski-khakeri-atakuvali-golemi-germanski-kompanii-397827.html", "text": "Водещи компании в Германия като BASF, Siemens и Henkel, наред с множество други заявиха в сряда, че са били жертва на кибератаки, потвърждавайки по този начин информация на германскa медия, в която се посочва, че вероятният виновник е била китайска група, подкрепяна от държавата. Немският обществен телевизионен оператор ARD съобщи, че хакерите са използвали вид зловреден софтуер, наречен Winnti, който позволява на нападателите да имат отдалечен достъп до компютърната мрежа на тяхната жертва. ARD също така посочи, че анализът на кода на зловредния софтуер показва кои компании са били цели на хакерската група, която вероятно работи за китайското правителство. Наред с германските фирми и други компании, включително производителят на лекарства Roche, хотелската верига Marriott, авиокомпанията Lion Air, конгломератът Sumitomo и химическата индустриална група Shin-Etsu, също са били атакувани от хакери, съобщава немския обществен телевизионен оператор. Индустриалният конгломерат Siemens, производителят на шампоан Henkel и швейцарската фармацевтична група Roche потвърдиха, че са били засегнати от зловредния софтуер Winnti, докато BASF и Covestro също потвърдиха, че са били подложени на кибератака. Всички те обаче заявиха, че при тези хакерски атаки не е загубена чувствителна информация, но нито една от тях не коментира дали атаките са стартирани от китайски хакери. Агенция Ройтерс посочва, че компаниите Shin-Etsu, Sumitomo, Lion Air, Marriott и Valve отказаха да коментират или не са били открити за коментар. По-рано тази година фармацевтичният гигант Bayer заяви, че е успял да удържи на кибератака, която според него е била замислена в Китай, подчертавайки по този начин рисковете от кражба на данни или прекъсвания на производствения процес, пред които е изправен големия световен бизнес. През 2016-а година в германската технологична група ThyssenKrupp също имаше нападение срещу компютърни ѝ системи посредством зловредния вирус Winnti, според съобщения в медиите по това време.", "date": "2019.07.24", "title": "Китайски хакери ударили големи германски компании"}
{"url": "https://standartnews.com/svyat/chetirima-zaginakha-v-samolet-nad-meksiko-397781.html", "text": "Четирима души загинаха при катастрофа на двумоторен самолет Пайпър ПA-30 в мексиканския щат Чиуауа, съобщиават РИА Новости и БГНЕС. Самолетът с пилота и трима пътници е паднал в община Куаутемок. Самолетът е паднал в царевично поле и напълно се е разрушил. Службата по гражданска авиация провежда разследване, за да определи причината за катастрофата.", "date": "2019.07.24", "title": "Четирима загинаха в самолет над Мексико"}
{"url": "https://standartnews.com/svyat/izvestiya-zaplakha-ot-nov-chernobil-v-rusiya-397802.html", "text": "Едно от химическите предприятия в Иркутска област изисква рекултивация, без която може да настъпи глобална екологична катастрофа, съизмерима с инцидента в атомната електроцентрала в Чернобил, заяви в интервю за вестник \"Известия\" ръководителят на \"Росприроднадзор“ Светлана Радионова. Става дума за компанията \"Usoliekhimprom\", която произвежда хлор и други химически вещества. Според Радионова собствениците са изпомпали всичко възможно от нея и са я оставили на произвола на съдбата. По-специално, предприятието изисква демеркуризация поради тежко замърсяване с живак. \"В сградите на централата се съхраняват контейнери с химически опасни вещества, някои от тях са под налягане. Никой не знае какво има там. В кладенците има отпадъци от петрол. В близост тече река, която има опасност да бъде замърсена. Всъщност, това е територия на екологична катастрофа. Трябва да действаме сега, в противен случай ще се сблъскаме с \"екологичен Чернобил\", обясни ръководителят на надзорния орган.", "date": "2019.07.24", "title": "\"Известия\": Заплаха от нов \"Чернобил\" в Русия"}
{"url": "https://standartnews.com/svyat/reka-v-sashch-se-nagrya-do-343-gradusa-397790.html", "text": "Температурата на водата в река Потомак, преминаваща през американската столица Вашингтон, през уикенда е достигнала рекордна температура - 34,3 градуса по Целзий. Това съобщават Геофизическия институт на САЩ, цитирани от Франс прес и БТА. Тази температура е била измерена в неделя на 1,2 м от брега и надвишава с четвърт градус предишните рекорди от 2011 и 2012 година. През последните дни източното крайбрежие на САЩ и европейското атлантическо крайбрежие са обхванати от гореща вълна. Термометрите на много места надвишиха 38 градуса. Поради голямата влажност на въздуха жега е непоносима, отбелязва Франс прес. ", "date": "2019.07.24", "title": "Река в САЩ се нагря до 34,3 градуса"}
{"url": "https://standartnews.com/svyat/nova-goreshcha-vlna-v-zapadna-evropa-397779.html", "text": "Нова гореща вълна обхвана Западна Европа. Рекордно високи температури измерват във Франция, Белгия, Германия и Холандия. Във френския град Бордо беше подобрен досегашния рекорд с 41.2 градуса. Почти всички райони на Франция ще бъдат засегнати от горещините. В Париж в четвъртък се очакват 41 градуса. Предишният рекорд във френската столица е 40,4 градуса, от 1947 година. В германския град Кьолн също се очакват 41 градуса, а на много места ще бъдат подобрени рекорди. За сряда опасност заради жегата е обявена в пет града на Италия, сред които Флоренция, Перуджа, Торино, Бреша и Болцано.", "date": "2019.07.24", "title": "Нова гореща вълна в Западна Европа"}
{"url": "https://standartnews.com/svyat/nevizhdani-zhegi-vv-velikobritaniya-397794.html", "text": "Великобритания е обзета от незапомнени жеги.Метеоролозите предупредиха, че това вероятно ще е най-горещият юли на Острова, откакто се води статистика.  \r\n \r\nВ Кент бяха измерени 38.5 градуса по Целзий - температурен рекорд за това време на годината. Хората масово търсят спасение в градинки и басейни. Животните в известния сафари парк Лонглийт, които също се задъхват в жегите, получиха ледени лакомства.", "date": "2019.07.24", "title": "Невиждани жеги във Великобритания"}
{"url": "https://standartnews.com/svyat/avtobus-s-turisti-se-preobrna-v-antaliya-397801.html", "text": "Най-малко 25 души бяха ранени в Турция, когато автобус с туристи от Полша, Русия и Норвегияизлетя от пътя и се преобърна, предаде Анадолската агенция. \r\n \r\nКатастрофата стана недалеч от Кемер, окръг Анталия. Ранените пътници са изпратени в болници. Повечето ранени са от Полша, двама са в тежко състояние. \r\n \r\nПричината за катастрофата все още не е известна.", "date": "2019.07.24", "title": "Автобус с туристи се преобърна в Анталия"}
{"url": "https://standartnews.com/svyat/semeystvo-otkri-bebe-aligator-v-baseyna-si-397808.html", "text": "Бебе алигатор откри в басейна си семейство от Бейпорт, Лонг Айлънд, пише Фокс 5. След като новините съобщили за бебето, детектив от окръг Съфолк и полицейски служител от Държавния департамент за опазване на околната среда отишли в дома и конфискували влечугото. 8-инчовият алигатор (около 20-сантиметров) е новоизлюпил се. Макар животното да изглежда достатъчно безвредно, отглеждането на алигатори е незаконно, защото са непредвидими и могат да бъдат опасни. Алигаторите не са местни жители на щата, така че в момента се разследва откъде може да е дошъл. Лицензирано учреждение ще вземе алигатора, казаха служителите.  ", "date": "2019.07.24", "title": "Семейство откри бебе алигатор в басейна си"}
{"url": "https://standartnews.com/svyat/boris-na-vsyaka-tsena-napuskame-es-na-31-oktomvri-397847.html", "text": "Новият британски премиер Борис Джонсън заяви днес, че Великобритания \"на всяка цена\" ще напусне ЕС на 31 октомври. \"Ще постигнем нова по-добра сделка, която се основава на свободната търговия\", каза Джонсън пред правителствената резиденция на \"Даунинг стрийт\" 10, малко след аудиенцията при кралица Елизабет Втора, на която той бе натоварен със задачата да сформира ново правителство. Джонсън каза, че Великобритания трябва да е подготвена и за възможността Брюксел да откаже повече да преговаря за Брекзит, което означава, че ще се стигне до излизане от ЕС без сделка. Борис Джонсън официално встъпи в длъжност като премиер на Великобритания. Това стана малко след пристигането му в Бъкингамския дворец за аудиенция при кралица Елизабет Втора. По-рано днес досегашният премиер Тереза Мей подаде официално оставка пред британския монарх. \"Този следобед на аудиенция с кралицата Тереза Мей подаде оставка като премиер. Нейно Величество изрази добра воля да я приеме\", се казва в изявление на британското кралско семейство. Малък инцидент беляза пътуването на Джонсън до Бъкингамския дворец. Демонстранти от неправителствената организация \"Гринпийс\" препречиха за по-малко от минута пътя на автомобила му. Протестиращите носеха плакат с надпис \"Климатично извънредно положение\". Накрая автомобилът на Джонсън успя бавно ги заобиколи и не след дълго пристигна пред двореца. Борис Джонсън е поредният британски премиер, който ще се настани на Даунинг стрийт 10 - резиденцията на британските премиери. По този повод Ройтерс припомня няколко любопитни факти, свързани с нея. Джонсън е 77-ият премиер, който ще обитава прочутата сграда, криеща се зад черна врата и фасада. Първоначално обаче цветът на фасадата не е бил черен, а жълт. Пребоядисан е черен, за да бъде тя разпознаваема. Сградата се превръща в официална резиденция на ръководителите на правителството, когато Крал Джордж Втори в началото на 30-те години на 18-и век подарил собствеността върху имота на първия британски премиер Робърт Уолпоул. Даунинг стрийт 10 има проблеми с мишките и за да се справи с тях си има и постоянно пребиваваща там котка. Тя е известна като главен мишеловец. През 2011 г. на поста беше назначен котаракът Лари. Очаква се той да остане на служба и при новия обитател Джонсън.", "date": "2019.07.24", "title": "Борис: На всяка цена напускаме ЕС на 31 октомври"}
{"url": "https://www.standartnews.com/sport/andreev-na-final-v-khvrlyaneto-na-chuk-397839.html", "text": "Валентин Андреев успя само с един опит да се класира за финала в хвърлянето на чук на Европейския младежки олимпийски форум в Баку (Азер). Вальо прати уреда на 78.89 м в единственото си излизане в сектора, справяйки се с квалификационната норма от 77.00 м. Той подари безпроблемното състезание за рождения ден на своя баща и треньор Андриан Андреев. Вальо е лидер след пресявката, след като само още един атлет се справи с нормата – Давид Пилат (Пол) – 77.82 м.  Финалът в хвърлянето на чук за кадетите е утре. Другите българи, вече стартирали в Баку, не продължиха в следващите етапи на дисциплините си. Мартина Писачева отпадна след сериите на 100 м (12.44 сек).Тя финишира пета в серията си на 200 м (25.34 сек) и не намери място сред полуфиналистките. Ева Петкова бяга на 800 м 2:31.31 мин, които не бяха достатъчни за следващия етап.   На троен скок Стефани Василева записа 11.26 м в квалификациите и не влезе във финала.", "date": "2019.07.24", "title": "Андреев на финал в хвърлянето на чук"}
