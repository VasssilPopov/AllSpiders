{"url": "https://standartnews.com/regionalni/otkrivat-poolitseyski-uchastk-v-romskiya-kvartal-v-yambol-398108.html", "text": "Нов полицейски участък участък ще бъде открит в ямболския квартал „Георги Бенковски”, в който живее компактно ромско население. По улиците в квартала ще бъдат монтирании и камери за видеонаблюдение ще бъдат монтирани, допълват от общината. По предварителни разчети ремонтът на помещението за полицийски участък и видеонаблюдението щели да струват около 240 000 лева, които ще бъдат осигурени от общинския  бюджет.  за да бъдат осигурени средствата.  Новият полицейски участък и видеонаблюдението ще гарантират по-голяма сигурност на жителите на квартала, убеден е кметът на Ямбол Георги Славов. Той вече е внесъл предложение в местния парламент за корекция в бюджетните харчове за тази година. Предложението ще бъде гласувано на утрешната заседание на общинския съвет. \r\n ", "date": "2019.07.28", "title": "Откриват полицейски участък в ромския квартал в Ямбол"}
{"url": "https://standartnews.com/regionalni/nagrazhdavat-operen-shef-s-religiozen-orden-398113.html", "text": "  Директорът на Старозагорската държавна опера Огнян Драганов ще бъде награден с орден \"Св. ап. Карп\" - I-ва степен. Отличието му се присъжда  за особени заслуги към БПЦ – БП, респективно към Старозагорска епархия и по случай 55-тия рожден ден, съобщиха днес от Старозагорската митрополия. Орденът ще му бъде връчен лично от Старозагорския митрополит Киприан тази вечер,  а  дверите на митрополитския дом ще бъдат широко отворени за всички миряни, които искат да присъстват на церемонията и да поздравят оперния шеф.  \r\n  Огнян Драганов и старозагорският владика поддържат много добри приятелски и творчески контакти. На няколко пъти дядо Киприан застава с цялото си достолепие и авторитет  на диригентския пулт и дирижира умело различни спектакли на Старозагорската опера, припомнят миряни. Хористи от оперната трупа пък участват в църковни формации за найй-големите християнскии празници.", "date": "2019.07.28", "title": "Награждават оперен шеф с религиозен орден"}
{"url": "https://standartnews.com/regionalni/16-godishen-zagina-v-katastrofa-398081.html", "text": "16-годишен младеж загина при тежка катастрофа на лек автомобил и микробус край моста на р. Луда Яна, Пазарджишко, съобщиха от ОДМВР Пазарджик. Инцидентът е станал на пътя Пазарджик-Пловдив. Лекият автомобил е навлязъл в насрещното движение и се е ударил в микробуса, който е превозвал работници. Загинало е 16-годишно момче, една жена е ранена тежко. Тя е откарана в болница. В лекия автомобил са пътували младежи, които са се прибирали от Пловдив.", "date": "2019.07.28", "title": "16-годишен загина в катастрофа"}
{"url": "https://standartnews.com/regionalni/kalno-svlachishche-v-kresnenskoto-defile-398075.html", "text": "Кално свлачище от 200 кубически метра се изсипа и вече осем часа затруднява движението по ГП Е-79 в Кресненското дефиле, съобщи БГНЕС. За трети път през последните 10 години вследствие на пороен дъжд върху пътя се свличат кал и пръст от дълбоко дере в Крупнишката планина. Инцидентът е станал към 23 ч. снощи точно откъм входа на дефилето от село Крупник. От 23 ч. до седем сутринта пътят се разчиства от фадроми, което е трудно, понеже се изгребва кал. През това време движението се пропускаше на етапи, тъй като рано сутрин трафикът в посока Гърция днес е особено интензивен. Към този момент пътят е почти разчистен, на място е и директорът на областно пътно управление инж. Иван Кунев, който отказа изявление пред камерата. Движението се регулира от сигналисти на пътно поддържащата фирма и е частично спирано през нощта.", "date": "2019.07.28", "title": "Кално свлачище в Кресненското дефиле"}
{"url": "https://standartnews.com/regionalni/zemetresenie-kray-burgas-398086.html", "text": "Земетресение с магнитуд 2 по скалата на Рихтер е било регистрирано тази сутрин в 7.39 часа на територията на България, съобщава Европейският сеизмологичен център. Земният трус е с епицентър на 6 км северно от Черноморец и на 12 км източно от Бургас, с дълбочина 7 км. Няма данни за щети и разрушения.", "date": "2019.07.28", "title": "Земетресение край Бургас"}
{"url": "https://standartnews.com/regionalni/17-godishen-zagina-zaradi-selfi-398100.html", "text": "На 28 юли около 01.05 часа в Районно управление - Приморско е получено съобщение за инцидент в изоставен строеж в Приморско, при който в асансьорна шахта е паднал 17 годишен софиянец и е загинал на място. Момчето е паднало от над 20 м височина. Констатирано е, че причина за инцидента е панорамна снимка, която загиналият младеж и негов 17-годишен приятел решили да направят от изоставената сграда. След инцидента 17-годишният очевидец алармирал полицейските служители, които отцепили местопроизшествието и извършили първоначален оглед. Тялото на младежа е откарано за аутопсия в отделение „Съдебна медицина“ при УМБАЛ – Бургас.", "date": "2019.07.28", "title": "Рисково селфи отне живота на тийнейджър"}
{"url": "https://www.standartnews.com/lifestyle/sint-na-printsesa-stefani-se-ozheni-398089.html", "text": "Синът на принцесата на Монако Стефани, 26-годишният Луи Дюкре, се ожени за своята любима Мари Шевалие. Младоженците имаха две церемонии: гражданска – в двореца на монакския принц, която се състоя в петък, и религиозна – в катедралата, в която през 1956 г. се венчават актрисата Грейс Кели и принц Рение II, бабата и дядото на жениха. Въпреки тържествената обстановка в катедралата сватбата беше скромна. Присъстваха само близки роднини и няколко приятели. Луи и Мари започват да излизат заедно още в колежа. Те обявиха, че искат да се оженят през зимата, докато бяха на почивка във Виетнам, посочват БГНЕС и РИА „Новости“.", "date": "2019.07.28", "title": "Синът на принцеса Стефани се ожени"}
{"url": "https://standartnews.com/regionalni/pak-katastrofa-s-fatalen-kray-398095.html", "text": "Жена и дете са загинали при катастрофа на пътя Варна – Бургас, съобщиха от пресцентъра на ОДМВР Варна. Около 10.15 ч. на пътя Варна - Бургас, в района на с. Горица, е възникнало тежко пътнотранспортно произшествие между лек автомобил „Опел“ с чуждестранна регистрация и тежкотоварен МАН. На място са загинали жена и дете от лекия автомобил, водачът му е в тежко състояние. Изясняват се причините и обстоятелствата, довели до инцидента. Временно се налага отклоняване на движението в двете посоки през с. Рудник (Мелницата) - с. Попович - гр. Обзор и обратно. 26 души са пострадали при катастрофи в страната през изминалото денонощие, съобщиха от пресцентъра на МВР. Общо в страната са станали 20 тежки пътнотранспортни произшествия. В София са регистрирани 32 леки и две тежки катастрофи, при които са ранени двама души, загинали няма.", "date": "2019.07.28", "title": "Пак катастрофа с фатален край"}
{"url": "https://standartnews.com/biznes/bez-svinsko-na-fermerski-pazar-v-sofiya-398104.html", "text": "Повече от 70 земеделски производители и занаятчии от цялата страната се събраха на фермерски пазар в столицата. Въпреки горещото време в неделния ден, те подредиха щандовете си на ул. „Оборище“, зад храм-паметника „Св. Александър Невски“, за да покажат на софиянци и гостите на града кулинарни традиции и разнообразие от всички краища на България. Плодове и зеленчуци, сирене и кашкавал, хляб, месо, колбаси, натурален сладолед, ядки, подправки, мед, изделия от дърво и кожа – това е само една малка част от предлаганото разнообразие. Посетителите могат да опитат и закупят цяло изобилие от пресни и консервирани храни. Заради забраната за търговия на свинско месо на фермерски пазари, наложена след разпространението на Африканската чума по свинете у нас, участниците са по-малко от обикновено, разказа координаторът на събитието Милена Станчева. „Но пък имаме пилешко и другите позволени месни продукти. Пазарът наистина е много богат и се струва да се посети и разгледа, както и човек да си купи истинска чиста фермерска храна“, споделя тя. На пазара участват и регистрирани биоземеделци и екопроизводители. „Продуктите са отгледани с щадящи процедури. Без химия. Направено е всичко възможно да се запази здравето на хората, които пазаруват при нас, защото това е много важно. Нека подкрепим малките производители, които много се стараят, но имат и много трудности“, призовава Милена Станчева. Всички продукти на пазара се предлагат директно от своите производители, които гарантират за техния вкус и качеството им.", "date": "2019.07.28", "title": "Без свинско на фермерски пазар в София"}
{"url": "https://standartnews.com/sport/blgarin-specheli-turnira-v-kazablanka-398112.html", "text": "Българският тенисист Александър Лазаров спечели титлата от турнира на червени кортове в Казабланка (Мароко) с награден фонд 15 хиляди долара. На финала водачът в схемата Лазаров се наложи над втория Жордан Кореа от Бразилия с 6:4, 7:5 за час и 41 минути. За 21-годишния Лазаров това е трета титла на сингъл в кариерата му от турнири на ITF. За последно той триумфира преди година на турнир в Грузия. Срещу Кореа Лазаров имаше затруднения единствено в средата на втория сет, в който допусна два поредни пробива, което доведе резултата до 5:3 гейма. След това обаче българинът спечели четири последователни гейма и взе мача.", "date": "2019.07.28", "title": "Българин спечели турнира в Казабланка"}
{"url": "https://www.standartnews.com/sport/blgarin-specheli-turnira-v-kazablanka-398112.html", "text": "Българският тенисист Александър Лазаров спечели титлата от турнира на червени кортове в Казабланка (Мароко) с награден фонд 15 хиляди долара. На финала водачът в схемата Лазаров се наложи над втория Жордан Кореа от Бразилия с 6:4, 7:5 за час и 41 минути. За 21-годишния Лазаров това е трета титла на сингъл в кариерата му от турнири на ITF. За последно той триумфира преди година на турнир в Грузия. Срещу Кореа Лазаров имаше затруднения единствено в средата на втория сет, в който допусна два поредни пробива, което доведе резултата до 5:3 гейма. След това обаче българинът спечели четири последователни гейма и взе мача.", "date": "2019.07.28", "title": "Българин спечели турнира в Казабланка"}
{"url": "https://standartnews.com/sport/koshmar-za-khamiltn-v-germaniya-398124.html", "text": "Кошмарно премина днешната надпревара във Формула 1 за Гран при на Германия за световния шампион и лидер в класирането Люис Хамилтън (Мерцедес). Той стартира от първа позиция, но на финала мина 11-и. Успехът в 11-ия кръг за сезона бе за Макс Верстапен (Ред Бул). Втори завърши местния любимец Себастеан Фетел (Ферари), който започна състезанието от последното 20-о място. Трети пък е Даниел Квят (Торо Росо). Заради изключително влажна писта състезанието започна с кола за сигурност, която въртя пред болидите няколко обиколки, след което бе насрочен и официалния старт. Първи пострадали бяха двата болида на \"Ред Бул\", които не успяха да потеглят навреме и това позволи на конкурентите им в челото да им спечелят по няколко позиции. Колоната бе поведена от пилотите на \"Мерцедес\" Люис Хамилтън и Валтери Ботас, а местният любимец Себастиан Фетел с \"Ферари\", който тръгна от последната 20-а позиция, бързо спечели 6 места и се изкачи до 14-о място. В третата обиколка Серхио Перес от \"Рейсинг Пойнт\" се удари в предпазната стена при завой номер 11 и Фетел се възползва максималко от това, влизайки първи в бокса, с което успя впоследствие да спечели още няколко позиции и да се върне в челната десетка. Пистата започна да изсъхва към 20-ата обиколка и пилотите започнаха да влизат в бокса за втори път. Повече отбори игнорираха прогнозата за повторно завръщане на дъжда и заложиха на \"софт\" гумите. Единствен от лидерите Макс Верстапен избра \"интермедиет\" гумите, което в първите няколко обиколки след това не му донесе никаква печалба, но десетина по-късно се отплати. На пистата отново заваля и от това пострадаха най-много най-бързият пилот - Шарл Льоклер с \"Ферари\" и лидерът Хамилтън. Двамата се удариха последователно на последния завой, като за монегасеца това бе фатално и той отпадна в 29-ата обиколка. Веднага след него, на същото място, се удари и Хамилтън, но британецът преминавайки през шикана, успя със счупено крило да достигне до бокса.  Влизането на световния шампион, който само минути по-рано имаше комфортен аванс от над 30 секунди пред втория Валтери Ботас, хванаха неподготвени механиците в щаба му и те се нуждаеха от близо 50 секунди, за да възстановят щети по колата му. Огромната суматоха на пистата позволи на Ферстапен да излезе начело и във втората половина на състезанието всичко интересно се случваше зад него. Междувременно Хамилтън получи наказание, а инцидентите по пистата буквално не спираха. От състезанието отпадна Нико Хюлкенберг, който в един момент се движеше втори, след това в 54-тата обиколка Хамилтън се завъртя и едва остана на пистата, но се свлече до последното 15-о място сред останалите. Обиколка след него съотборникът му Валтери Ботас буквално изхвърча от пистата, превръщайки домашното състезание на \"Мерцедес\" в абсолютен кошмар за тима и директора му Тото Волф.  Съотборниците в \"Хаас-Ферари\" Ромен Грожан и Кевин Магнусен пък се блъснаха един в друг десет обиколки преди финала, но успяха да останат на пистата.", "date": "2019.07.28", "title": "Кошмар за Хамилтън в Германия"}
{"url": "https://www.standartnews.com/sport/skauti-na-utrekht-idvat-za-futbolisti-na-tsska-sofiya-398111.html", "text": "Скаути на холандския елитен клуб Утрехт пристигнаха днес в София, за да наблюдават два мача с особен заряд от българската Първа лига. Ерик Берге и негов асистент ще наблюдават днес столичното дерби между Славия и ЦСКА-София, което започва в 21.00 часа. Хората от Ниската земя са заявили места и за утрешния двубой между Левски и Ботев (Пловдив), който ще се проведе от 18.45 часа на стадион Виваком Арена Георги Аспарухов. Утрехт смени голяма част от ръководството на втория отбор и школата и започва обновяване на отбора си. Целта на родния клуб на легендата Марко Ван Бастен е да селектира млади момчета, около 18-годишни, които вече играят мъжки футбол и да ги привлече. Именно поради тази причина Утрехт има втори отбор, който играе във втората дивизия на страната.", "date": "2019.07.28", "title": "Скаути на Утрехт идват за футболисти на ЦСКА-София"}
{"url": "https://standartnews.com/sport/skauti-na-utrekht-idvat-za-futbolisti-na-tsska-sofiya-398111.html", "text": "Скаути на холандския елитен клуб Утрехт пристигнаха днес в София, за да наблюдават два мача с особен заряд от българската Първа лига. Ерик Берге и негов асистент ще наблюдават днес столичното дерби между Славия и ЦСКА-София, което започва в 21.00 часа. Хората от Ниската земя са заявили места и за утрешния двубой между Левски и Ботев (Пловдив), който ще се проведе от 18.45 часа на стадион Виваком Арена Георги Аспарухов. Утрехт смени голяма част от ръководството на втория отбор и школата и започва обновяване на отбора си. Целта на родния клуб на легендата Марко Ван Бастен е да селектира млади момчета, около 18-годишни, които вече играят мъжки футбол и да ги привлече. Именно поради тази причина Утрехт има втори отбор, който играе във втората дивизия на страната.", "date": "2019.07.28", "title": "Скаути на Утрехт идват за футболисти на ЦСКА-София"}
{"url": "https://standartnews.com/svyat/nad-1000-arestuvani-v-moskva-398073.html", "text": "Московската полиция каза, че над 1000 човека са били арестувани в събота в руската столица за участие в неразрешени от властите протести, предаде БТА. Демонстрантите протестираха срещу изключването на опозиционни кандидати от участие в местните избори в Москва. Полицията също така претърси редакцията на телевизия „Дожд“, която отразяваше протестите. Според органите на реда при протестите са били арестувани 1074 души. Преди протестите бяха задържани няколко опозиционери, включително Иля Яшин, Любов Собол и Иван Жданов. По-късно те бяха освободени, но след това бяха отново задържани. По официални данни на московската полиция в протеста са взели участие 3500 души. Демонстрацията в столицата бе свикана срещу „несправедливото изключване на кандидати на опозицията за местните избори на 8 септември“. Властите твърдят, че кандидатите не са допуснати, защото не са успели да съберат достатъчно подписи в своя подкрепа, което опозицията оспорва. Въпреки че изборите за местен парламент в Москва не са национални, опозиционни активисти ги виждат като възможност да се опитат да „превземат“ Москва, където подкрепяните от Кремъл кандидати се оказват по-малко популярни в сравнение с други части на страната. Критикът на Кремъл Алексей Навални бе хвърлен в ареста за 30 дни в сряда, а в домовете на други активисти бяха извършени обиски.", "date": "2019.07.28", "title": "Над 1000 арестувани в Москва"}
{"url": "https://standartnews.com/svyat/nad-200-vtorichni-trusa-na-filipinite-398093.html", "text": "Най-малко 200 вторични труса разтърсиха Филипините през изминалото денонощие. Островната държава беше разтърсена от три мощни земетресения в събота, най-силното от които беше с магнитуд от 5,9 по Рихтер. При трусовете загинаха 8 души, един човек е в неизвестност, а 63-ма души бяха ранени. Заради продължаващата сеизмична дейност хиляди филипинци прекараха нощта на открито в град Итбаят в провинция Батанес, където беше епицентърът на трусовете. Близо 2000 души спаха на градския площад въпреки дъжда, съобщи кметът Раул де Сагон. Трусовете нанесоха щети на нови постройки, а по-стари сгради в района са напълно разрушени. Националната агенция за бедствията вече изпрати спасителни и медицински екипи на островите. \r\nФилипините се намират в т.нар. Тихоокеански огнен пръстен – зона на силна сеизмична и вулканична активност.", "date": "2019.07.28", "title": "Над 200 вторични труса на Филипините"}
{"url": "https://standartnews.com/svyat/drakon-se-skachi-s-mezhdunarodnata-kosmicheska-stantsiya-398080.html", "text": "Успешна е мисията на товарния кораб „Дракон“ на американската частна компания „Спейс Екс“ до Международната космическа станция. Корабът беше изстрелян с ракета „Фалкон 9“ в четвъртък от американската военновъздушна база „Кейп Канаверал“ в щата Флорида. „Дракон“ достави на орбиталния комплекс 2200 килограма провизии, включително храна и материали за около 250 научни опита. На Международната космическа станция вече има 3D принтер, с помощта на който ще бъде изследвана възможността за създаване на човешки органи, в случая – капиляри. На Земята това е трудно заради гравитацията. Товарният кораб ще се завърне на Земята след около 4 седмици. Той ще пренесе при обратния си полет около 1.5 тона товари. Планирано е да се приводни в Тихия океан недалеч от бреговете на Калифорния. Това е 18-ата успешна мисия за доставка на товари на компанията на милионера Илън Мъск до орбиталния комплекс.", "date": "2019.07.28", "title": "\"Дракон\" се скачи с Международната космическа станция"}
{"url": "https://standartnews.com/svyat/london-napuskame-es-i-bez-sdelka-398077.html", "text": "Правителството на Великобритания не очаква Европейският съюз да сключи ново споразумение за Брекзит, заяви пред вестник „Сънди таймс“ Майкъл Гоув, който отговаря за подготовката за напускането на Обединеното кралство без сделка, предаде Ройтерс. „Ще напуснем ЕС на 31 октомври. Никакви „ако“, никакви „но“. Без повече отлагане. Брекзитът се случва“, пише Гоув във в. „Сънди таймс“, предаде БТА. Изданието „Сънди телеграф“ пък информира, че британският министър на финансите Саджид Джавид планира да обяви отпускането на около 1 милиард лири за финансирането на подготовката за Брекзит без споразумение. Средствата се очаква да се изразходват за голяма информационна кампания, за откриването на 500 нови работни места в Гранична полиция и за нова инфраструктура около пристанищата. Същевременно социологическо проучване отчете, че след избирането на Борис Джонсън за премиер на Великобритания Консервативната партия е повишила подкрепата си с 10 на сто пред опозиционната Лейбъристка партия. Проучване, извършено по поръчка на в. „Сънди таймс“, показва, че консерваторите имат подкрепа от 31 на сто, с 6 на сто повече от предишната анкета. Лейбъристката партия има подкрепа от 21 на сто, с 2 на сто повече. Либералдемократите са отбелязали спад с 3 пункта, достигайки 20 на сто, а подкрепата за новата Партия на Брекзита на Найджъл Фараж е спаднала до 13 на сто. Резултатите подхранват спекулациите, че Борис Джонсън може да свика предсрочни избори, отбелязва „Сънди таймс“. Междувременно хиляди се включиха в събота в „Поход за независимост“ в град Карнарвън и заявиха подкрепата си за независимост на Уелс. Участниците в демонстрацията бяха категорични и че Великобритания „върви към катастрофален Брекзит без сделка“. Първите министри на Шотландия и Уелс - Никола Стърджън и Марк Дрейкфорд, вече предупредиха премиера Борис Джонсън, че излизане на Великобритания от Европейския съюз без сделка би имало „катастрофално въздействие“ върху двата британски района, и призоваха за втори референдум за Брекзит. Стърджън коментира, че не изключва възможността до две години да свика референдум за независимост на Шотландия, ако Великобритания напусне ЕС.", "date": "2019.07.28", "title": "Лондон: Напускаме ЕС и без сделка"}
{"url": "https://www.standartnews.com/sport/koshmar-za-khamiltn-v-germaniya-398124.html", "text": "Кошмарно премина днешната надпревара във Формула 1 за Гран при на Германия за световния шампион и лидер в класирането Люис Хамилтън (Мерцедес). Той стартира от първа позиция, но на финала мина 11-и. Успехът в 11-ия кръг за сезона бе за Макс Верстапен (Ред Бул). Втори завърши местния любимец Себастеан Фетел (Ферари), който започна състезанието от последното 20-о място. Трети пък е Даниел Квят (Торо Росо). Заради изключително влажна писта състезанието започна с кола за сигурност, която въртя пред болидите няколко обиколки, след което бе насрочен и официалния старт. Първи пострадали бяха двата болида на \"Ред Бул\", които не успяха да потеглят навреме и това позволи на конкурентите им в челото да им спечелят по няколко позиции. Колоната бе поведена от пилотите на \"Мерцедес\" Люис Хамилтън и Валтери Ботас, а местният любимец Себастиан Фетел с \"Ферари\", който тръгна от последната 20-а позиция, бързо спечели 6 места и се изкачи до 14-о място. В третата обиколка Серхио Перес от \"Рейсинг Пойнт\" се удари в предпазната стена при завой номер 11 и Фетел се възползва максималко от това, влизайки първи в бокса, с което успя впоследствие да спечели още няколко позиции и да се върне в челната десетка. Пистата започна да изсъхва към 20-ата обиколка и пилотите започнаха да влизат в бокса за втори път. Повече отбори игнорираха прогнозата за повторно завръщане на дъжда и заложиха на \"софт\" гумите. Единствен от лидерите Макс Верстапен избра \"интермедиет\" гумите, което в първите няколко обиколки след това не му донесе никаква печалба, но десетина по-късно се отплати. На пистата отново заваля и от това пострадаха най-много най-бързият пилот - Шарл Льоклер с \"Ферари\" и лидерът Хамилтън. Двамата се удариха последователно на последния завой, като за монегасеца това бе фатално и той отпадна в 29-ата обиколка. Веднага след него, на същото място, се удари и Хамилтън, но британецът преминавайки през шикана, успя със счупено крило да достигне до бокса.  Влизането на световния шампион, който само минути по-рано имаше комфортен аванс от над 30 секунди пред втория Валтери Ботас, хванаха неподготвени механиците в щаба му и те се нуждаеха от близо 50 секунди, за да възстановят щети по колата му. Огромната суматоха на пистата позволи на Ферстапен да излезе начело и във втората половина на състезанието всичко интересно се случваше зад него. Междувременно Хамилтън получи наказание, а инцидентите по пистата буквално не спираха. От състезанието отпадна Нико Хюлкенберг, който в един момент се движеше втори, след това в 54-тата обиколка Хамилтън се завъртя и едва остана на пистата, но се свлече до последното 15-о място сред останалите. Обиколка след него съотборникът му Валтери Ботас буквално изхвърча от пистата, превръщайки домашното състезание на \"Мерцедес\" в абсолютен кошмар за тима и директора му Тото Волф.  Съотборниците в \"Хаас-Ферари\" Ромен Грожан и Кевин Магнусен пък се блъснаха един в друг десет обиколки преди финала, но успяха да останат на пистата.", "date": "2019.07.28", "title": "Кошмар за Хамилтън в Германия"}
