{"url": "https://standartnews.com/regionalni/obshchinite-v-krdzhali-sa-gotovi-za-zimata-406824.html", "text": "Сигурност по пътищата в областта през зимния сезон, противодействието на престъпността, изграждането на системи за видеонаблюдение и по-доброто административно обслужване на гражданите обсъдиха на работно съвещание в ОД на МВР-Кърджали представители на местната и изпълнителната власт. Съвещанието беше инциирано от старши комисар Атанас Илков и в него участваха областният управител Никола Чанев, кметове и зам. -кметове, специалисти от ОПУ и РДПБЗН, представители на фирмите за поддръжка на пътищата в областта. \r\nВ дискусията стана ясно, че повечето от общините са с приключени процедури за зимното снегопочистване и обезопасяване на пътищата, а координатите на фирмите ще бъдат предоставени в полицията за бързи действия при възникване на екстремни ситуации. Старши комисар Илков постави на първо място добрата поддръжка и своевременното почистване на пътната мрежа през зимния сезон за гарантиране сигурността на гражданите, като заяви, че поема този въпрос на свой личен контрол. Директорът на ОДМВР-Кърджали обърна внимание върху специфичния за региона проблем с безнадзорните животни. Той посочи, че в седмицата има поне две катастрофи, предизвикани от животни на пътя, а при лоши метеорологични условия е още по-сложно. Илков призова кметовете на общини и населени места за общи действия с полицията, за да се ограничи максимално броят на такива произшествия по пътищата в областта.", "date": "2019.11.15", "title": "Общините в Кърджали са готови за зимата"}
{"url": "https://standartnews.com/svyat/ekaterina-zakharieva-e-na-poseshchenie-v-angola-406840.html", "text": "Заместник министър-председателят и министър на външните работи Екатерина Захариева се срещна с президента на Република Ангола Жоау Лоуренсу по време на официалното си посещение в африканската държава, съобщава пресслужбата на българското външно министерство, цитирана от БТА. \"Вашата визита ще възроди и засили двустранните ни отношения\", каза президентът Лоуренсу. Той заяви, че не само външният министър на Ангола Мануел Домингуш Аугущу, но и всички останали членове на правителството са на разположение, за да сътрудничат за развитие на отношенията между България и Ангола. Екатерина Захариева предаде поздрави от българския президент и премиер и отправи покана към анголския държавен глава да посети България, която той веднага прие и даде задача на правителството да подготви визитата му. \"България подкрепяше борбата на Ангола за независимост, а след нейното обявяване през 1975 година изпрати тук учители, строители, инженери, за да ви помогнат да изградите вашата страна\", обърна се Захариева към президента Лоуренсу. \"Желаем да рестартираме нашите отношения и да доведем нашия бизнес тук. Приветстваме усилията ви за реформи и за диверсификация на икономиката.\" Държавният глава на Ангола благодари за оценката за водените от него реформи и заяви, че те в момента изглеждат болезнени, но се надява скоро да се почувства ефектът от тях. Жоау Лоуренсу е и председател на управляващото Национално движение за освобождение на Ангола. На изборите през август 2017 г. той замени дългогодишния президент на страната Жозе Едуарду Душ Сантуш, управлявал 38 години. Като част от усилията на правителството да развие други сектори освен нефтената индустрия, в страната бе подготвен нов Закон за частните инвестиции, целящ улесняването на преките чуждестранни инвестиции. В края на миналата година Ангола сключи тригодишно споразумение с Международния валутен фонд, в рамките на което страната ще получи 3,7 милиона долара в подкрепа на политиката за реформи. На срещата с президента Екатерина Захариева приветства споразумението и заяви, че то е изключително важно за привличането на чуждестранни инвеститори. \"В лицето на новия ръководител на МВФ Кристалина Георгиева съм сигурна, че ще имате приятел. Като източноевропеец тя знае колко трудни са реформите в началото\", заяви българският вицепремиер. Захариева и нейният анголски колега Мануел Домингуш Аугущу информираха анголския президент, че делегация от експерти от Ангола ще посети България, за да представи възможностите за търговия и инвестиции в африканската държава. Областите с най-голям потенциал за партньорство са минното дело, производството на лекарства, селското стопанство, високите технологии, военната индустрия.", "date": "2019.11.15", "title": "Екатерина Захариева е на посещение в Ангола"}
{"url": "https://standartnews.com/regionalni/oblastniyat-na-krdzhali-pokani-kmetovete-na-kafe-na-dialoga-406812.html", "text": "Кафето на диалога изпиха областният управител Никола Чанев и кметовете на седемте общини в Кърджалийско. Поканата бе на Чанев, а идеята – да бъде заздравено партньорството между държавата и местната власт и да бъдат обсъдени основните приоритети в началото на новия 4-годишен управленски мандат. \r\n„Готов съм да подкрепя всяко разумно действие, проект и инициатива, които са градивни и полезни за хората от региона”, изтъкна областният управител. „Няма как да изпълним програмите си без подкрепата на държавата и правителството, очакванията на гражданите също са за реален и ефективен диалог между институциите. Нека не влизаме в полето на популизма, никой не печели от това“, заяви кметът на Кърджали Хасан Азис. От името на колегите си той призова към повече прагматизъм и съгласуване между централна и местна власт по всички важни за региона въпроси, които трябва да се решават на масата за преговори. \r\nНа първо място, присъстващите посочиха проекта за Околовръстното на Кърджали, за чието ускоряване поискаха да се предприемат съвместни действия и да се търси подкрепа на най-високо ниво. Обектът е с национално значение и по него предстои да бъдат отчуждени около 300 недвижими имота с над 3000 собственици.       Поставени бяха и други важни теми като изграждането на кучешки приют в Седловина, запълването на Регионалното депо за отпадъци и др. Областният управител предложи срещите с кметовете да бъдат регулярни – по веднъж на всяко тримесечие.  ", "date": "2019.11.15", "title": "Областният на Кърджали покани кметовете на кафе на диалога"}
{"url": "https://standartnews.com/svyat/evakuirakha-uchilishche-i-11-etazhna-sgrada-v-polsha-406795.html", "text": "11-етажна сграда и близко училище са евакуирани в полския град Плоцк, след като служители са открили неидентифицирани експлозиви в един от апартаментите. Това се случило по време на полицейска операция, съобщи БГНЕС. Собственикът на жилището е бил задържан преди началото на операцията. В момента полицията транспортира експлозивите до лаборатория, за да идентифицира агента, използван за създаването им. Няма официална информация какви планове е имал заподозреният за експлозивите.", "date": "2019.11.15", "title": "Евакуираха училище и 11-етажна сграда в Полша"}
{"url": "https://standartnews.com/svyat/snyag-blokira-ispaniya-snimki-406797.html", "text": "Зимният студ избърза и вече застигна Испания. Обилните снеговалежи навредиха главно на северната половина на Испания: провинциите Галисия, Астурия и северна Кастилия и Леон бяха засегнати. Бурята ще се задържи поне до неделя с валежи и слана. Главна дирекция \"Пътно движение\" съобщи, че 57 пътища са засегнати от атмосферните амплитуди, особено от натрупването на сняг. Броят се увеличава през целия ден. Силният вятър предизвика отклоняването на полетите, които трябваше да кацнат в галисийските летища. Бурята, която е придружена с ниски температури, сняг и силни ветрове ще се разпространи в Испания през уикенда. Тя остави почти хиляда ученици без училище в планинските райони на Луго и Оуренсе. В Куенка два автобуса са попаднали в капан заради трудните условия на движение, инцидентите не са довели до телесни наранявания. Проливни валежи, особено над северната част на страната, са прелели няколко реки в Галисия и Астурия. Обилни снеговалежи има и над Сория, Авила и Бургос. Северното крайбрежие претърпя силни ветрове. Вълните, високи до 10 метра в Ла Коруня, са връхлетяли Кантабрийския и Атлантическия бряг. Препоръчва се да вземат предпазни мерки онези, които често посещават райони в близост до морето, като например на плажа Сараутс, където приливът е достигнал вратата на околните магазини.", "date": "2019.11.15", "title": "Сняг блокира Испания (СНИМКИ)"}
{"url": "https://standartnews.com/svyat/koi-sa-topdestinatsiite-na-2020-godina-406807.html", "text": "Кои ще са най-атрактивните дестинации за следващата година? Отговор ни дава поредната класация на издателство Lonely planet, което публикува годишния си гид. В случая важното е, че са представени дестинации и по отношение на достъпност, екология и условия за почивка с деца. Изненадата - лидерът на 2020 година е Бутан. За малкото хималайско кралство се твърди, че е пълно с много щастливи хора и с невероятна красота. Тя е и единствената страна в света, която няма въглероден отпечатък. Ето и останалите страни в Топ 10 на Lonely planet за следващата година - Англия, Северна Македония, Аруба, Есватини, Коста Рика,Холандия, Либерия, Мароко, Уругвай.", "date": "2019.11.15", "title": "Кои са топдестинациите на 2020 година"}
{"url": "https://standartnews.com/svyat/opek-pred-seriozna-konkurentsiya-prez-2020-406799.html", "text": "Организацията на страните износителки на петрол (ОПЕК) и нейните съюзници, начело с Русия, ще се окажат изправени пред засилваща се конкуренция през 2020 година, съобщи в петък Международната агенция по енергетика (МАЕ), като тази прогноза може да внесе напрежение среда петролните производителки във формата \"ОПЕК +\" по време на тяхната важна среща през следващия месец (на 5-и и 6-и декември). \"Страните от формата \"ОПЕК +\" ще бъдат изправени пред много сериозно предизвикателство през 2020 година, тъй като се очаква търсенето на добивания от тях суров петрол да спадне рязко\", се казва в редовния месечен петролен доклад на базираната в Париж агенция, предаде Ройтерс. Според МАЕ търсенето на суров петрол, добиван от ОПЕК, ще достигне през следващата година 28,9 млн. барела на ден, което ще е с 1 млн. барела по-малко от текущия експорт на петролния картел. \"Този очакван спад се обяснява с прогнозирано рязко нарастване на петролните доставки извън ОПЕК с 2,3 млн. барела на ден през следващата година спрямо повишението с 1,8 млн. барела през 2019 година\", добави водещата енергийна агенция, позовавайки се на очакван ръст на производството от страна на САЩ, Бразилия, Норвегия и Гвиана. Това е последният месечен доклад на МАЕ преди предстоящата важна среща в началото на декември (на 5-и и 6-и) между държавите-членки на ОПЕК и техните съюзници, начело с Русия, когато те ще трябва да решат дали да продължат и занапред да поддържат валидното от началото на тази година споразумение за съвместно съкращаване на тяхното производство с 1,2 млн. барела на ден, имащо за цел да подкрепи цените на \"черното злато\" и да балансира глобалния петролен пазар. Базираната в Париж агенция продължава да поддържа оценките си за растеж на глобалното търсене на петрол през 2019 година с 1 млн. барела на ден и през 2020 - с 1,2 млн. барела дневно. МАЕ обаче отбеляза, че нейните перспективи за догодина може би леко подценяват влиянието на тарифната търговска война между САЩ и Китай. Според редовния месечен доклад на Международната агенция по енергетика глобалното търсене и потребление на петрол е скочило през третото тримесечие на 2019-а година с 1,1 млн. барела в сравнение със същия период преди година, главно в резултат на ръст с 640 хил. барела при търсенето от страна на Китай. Това представлява значително увеличение спрямо второто тримесечие на настоящата година, когато глобалното търсене нарасна с 435 хил. барела. МАЕ очаква още по-голямо ускоряване на растеж на търсенето на суров петрол през последните три месеца на тази година. В същото време МАЕ посочи, че световните доставки са се повишили с 1,5 млн. барела на ден през октомври, след като производството на петрол от Саудитска Арабия се е върнало към нормалното си състояние след принудителните прекъсвания, причинени от въздушните атаки срещу съоръженията на \"Сауди Арамко\" (Saudi Aramco) през септември. МАЕ отбеляза, че петролният пазар остава относително спокоен в резултат на \"добре снабден пазар и високи складови запаси\" въпреки продължаващото геополитическо напрежение,  допълвайки, че очаква тази ситуацията да продължи и през следващата година.", "date": "2019.11.15", "title": "\"ОПЕК +\" пред сериозна конкуренция през 2020"}
{"url": "https://standartnews.com/svyat/srbiya-se-zapasyava-ss-zlato-406789.html", "text": "Централната банка на Сърбия за пръв път е купила 9 тона злато от международния пазар, а брутните ѝ валутни резерви са надхвърлили 14 млрд. евро. Това разкри гуверньорът Йоргованка Табакович при представянето на месечния доклад за инфлацията. \"Сърбия може да се похвали с диверсификация на валутните резерви с най-качествени активи\", каза Табакович, цитирана от сръбски медии. Закупеното злато се съхранява на сигурно място в централната банка на Швейцария, като защита от всякакъв риск в международната среда, посочи Табакович. Валутната институция разкри и оптимистични очаквания за икономиката на Сърбия. \"Новата прогноза на Националната банка на Сърбия е, че тази година ръстът на БВП на Сърбия ще бъде 3,6%, вместо прогнозираните по-рано 3,5% и дори е възможно растежът да бъде по-голям\", посочи Табакович. По думите ѝ инфлацията в страната остава ниска и стабилна и се очаква да остане такава и в бъдеще.", "date": "2019.11.15", "title": "Сърбия се запасява със злато"}
{"url": "https://standartnews.com/svyat/shche-ostanem-li-bez-priroden-gaz-tazi-zima-406763.html", "text": "Владимир Путин заяви, че има рискове транзитът на руски газ през Украйна към Европа да бъде прекъснат, съобщава \"Ройтерс\". Настоящата сделка за транзит на газ между Русия и Украйна изтича в края на тази година и Москва обяви, че може да обмисли прекратяването на краткосрочна сделка с Киев, тъй като има нужда от време за завършване на строителни тръбопроводи, заобикалящи Украйна, за да продължи износа на газ за Европа, най-големият му пазар за износ на газ. Русия е готова да намали цената за директните доставки на газ за Украйна с до 25 процента, заяви президентът Путин на пресконференция в бразилската столица, съобщава \"Спутник\". \"Ние им казахме, че дори и да ги доставим директно, можем да си позволим намаление на цената с 20 процента, дори 25 процента\". Путин добави, че Русия отдавна е отворена да работи с Украйна по транзита на газ и доставките, които биха били по-евтини от тези на доставките на \"обратен поток\". \"Готови сме да работим с Украйна по нашия транзит на газ към Украйна и по директните доставки за Украйна на цени, които биха били по-ниски от това, което плаща за руски газ, изпратен обратно от Европа\", подчертава Путин. Относно рискът от нарушаване на транзита на газ през Украйна към Европа, той добави, че исковете, отправени срещу руския \"Газпром\" от украинския държавен енергиен гигант \"Нафтогаз\", само влошават ситуацията.", "date": "2019.11.15", "title": "Ще останем ли без природен газ тази зима?"}
{"url": "https://standartnews.com/svyat/4000-traktora-blokirakha-tsentra-na-khamburg-406777.html", "text": "В четвъртък над 4 хиляди трактора блокираха движението в центъра на Хамбург. Фермерите протестират срещу политиката на правителството в сектора на земеделието. Немските земеделци се обявиха против орязването на субсидиите и налагането на все повече нови екологични стандарти, които допълнително оскъпяват продукцията им.  ", "date": "2019.11.15", "title": "4000 трактора блокираха центъра на Хамбург"}
{"url": "https://standartnews.com/sport/rafa-nadal-zavrshva-sezona-kato-1-406775.html", "text": "Испанският тенисист Рафаел Надал за пети път в кариерата си ще завърши сезон на първо място в ранглистата на Мъжката тенис асоциация (ATP). Левичарят от Майорка си осигури първата позиция след снощното поражение на Новак Джокович от Роджър Федерер на заключителния турнир на АТЛ в Лондон. Ноле можеше да стане първи само в случай на победа в турнира, но претърпя второ поражение в три срещи и не успя да се класира за полуфиналите.", "date": "2019.11.15", "title": "Рафа Надал завършва годината като №1"}
{"url": "https://standartnews.com/sport/lechkov-ostavka-ne-sm-podaval-406758.html", "text": "Първият вицепрезидент на БФС Йордан Лечков заяви след мача България - Парагвай 0:1, че не вижда смисъл да се провежда конгрес на централата, а трябва да се спази Уставът на организацията. Там е посочено, че след оставка на президента на централата, неговият първи заместник поема функциите до насрочването на нов конгрес. Но не се казва изрично, че е небоходим извънреден такъв. \"Имаше право треньорът да тества другите момчета. Мисля, че това не е основният състав за неделя. Резултатът е ясен, не вкарваме голове и така няма как да спечелим. Трябва да бъдем последователни в това, което говорим. Мисля, че се уверихте, че треньорът не е проблема. Изхарчихме още едно има като Балъков\", коментира Лечков загубата от Парагвай. Според него възможностите са били изравнени, но един футболист направи разликата, направи и впечатление. 23-и номер. \"Струва 28 милиона евро. Това е реалността, липсват играчите от големи първенства в нашия отбор\", каза Лечков, като визира голмайсторът на гостите Мигел Алмирон. България очаква съдбата си за евентуално и все по-реално участие в баражите през турнира Лига на Нациите, където зае 2-а позиция в групата си. \"Нека да изчакаме до вторник, за да видим дали сме 100 процента на баражите. Добре, че е тази Купа на нациите. И това наистина е шанс. Трябва да се концентрираме върху този шанс, колкото и да е минимален\", коментира Лечков. След това той беше попитан дали е била бурна последната седмица заради излязлото решение на съда Михаил Касабов да поеме президентския пост, но Лечков атакува в съда, че не е спазен Устава на БФС. \"Не бих казал, че седмицата е бурна. Той месецът е бурен. За мен е необяснимо защо. От 14 години съм първи вицепрезидент на БФС и все още съм на този пост. Никога не съм подавал оставка. Има устав и всичко това, което правя, е само и единствено по устав. Затова и изпълнявам своите задължения. Някой да е чул, че съм подал оставка? Футболният съюз е постигнал немалко като ръководство. Има подадена оставка на президента, която трябва да бъде гласувана на Конгреса. Както виждате продължаваме да караме мандата. Бърза работа нямаме. Има си устав и всичко това, което правя, е по Устав, който е гласуван на конгреса. Там са ме избрали, а президентът ме е предложил за първи вицепрезидент. Не съм представял аз лично Михаил Касабов, макар и да седях с него на една маса. Не всичко е трябва да стане пред вас. Доверете се на това, което ви казвам. Има си докладчик и стенограма и аз там оставка не съм подавал, може да се види. Не отговарям за другите. Ако някой е чул, че Йордан Лечков е подавал оставка, нека да каже. Защо трябва да бъде насрочван конгрес? Ние си караме мандата. Президентът Боби Михайлов е подал оставка и ако някой каже, че съм казал за конгрес, ще се хвърля под някоя кола\", каза още Лечков.", "date": "2019.11.15", "title": "Лечков: Оставка не съм подавал"}
{"url": "https://standartnews.com/svyat/ot-namibiya-zakharieva-pristigna-v-angola-406785.html", "text": "Заместник министър-председателят и министър на външните работи Екатерина Захариева пристигна от столицата на Намибия Виндхук в Луанда, съобщи МВнР. Тя ще бъде на двудневно официално посещение в Република Ангола по покана на външния министър Мануел Домингуш Аугущу - първо по рода си след 1989 година. Целта на посещението е да възстанови и засили политическите контакти между двете страни, както и да насърчи бизнес контактите и инвестициите на български компании в Ангола. Външнотърговските отношения на България с региона са част от общата търговска политика и политиката за сътрудничество за развитие на ЕС спрямо държавите от Африка на юг от Сахара, в чието формиране страната ни участва активно. Външноикономическите отношения на България с тези страни следва да се активизират, предвид традиционно добрите връзки с редица от тях и с оглед нарастващата роля на региона в световната политика и икономика, огромния икономически потенциал и природни богатства. Очаква се да бъде обсъдено и възстановяването на традицията анголски граждани да се обучават в български университети. По информация от МОН в момента 40 анголски граждани се обучават в България. Анголската страна проявява интерес и за проучване на възможностите за обучение на нейни военни в България. През 2017 г. делегация, водена от генерал-лейтенант Антониу Фернандеш, началник на Артилерията на Ангола, посети Националния военен университет \"В. Левски\", а заместник-министърът на риболова на Ангола г-жа Мария Антониу Нелумба посети Висшия военноморски университет \"Н. Вапцаров\" във Варна. Вицепремиерът Екатерина Захариева получи покана за посещение в Ангола по време на първата си среща със своя колега Мануел Домингуш Аугущу в Претория през 2018 г. Тогава в Република Южна Африка като председател на Съвета на ЕС Захариева бе съпредседател на министерската срещу ЕС - Южноафриканска общност за развитие (SADC). Тогава българският външен министър разговаря по телефона и с министъра на икономиката на Ангола, който е завършил висшето си образование в УНСС. И с двамата министри Захариева обсъди възможностите за различни форми на сътрудничество в областта на сигурността, трансграничната престъпност, трафика на хора и оръжие, както и нелегалната миграция. Република Ангола е страна в Южна Африка, разположена върху площ от 1 246 700 кв. км на южното крайбрежие на Атлантическия океан. На север граничи с Демократична Република Конго, на изток - със Замбия и на юг - с Намибия. Страната е бивша португалска колония, която получава независимост на 11 ноември 1975 г. България е една от първите страни, признали независимостта на Ангола още същия ден с телеграма до анголския президент Агостиньо Нето. Населението на Ангола е 17 милиона. Два дни по-рано - на 13 ноември, Екатерина Захариева представи възможностите за бизнес между Намибия и България пред представители на правителството на африканската страна, съобщи тогава пресцентърът на МВнР. В рамките на своето двудневно официално посещение и след срещите си с президента Хаге Готфрид Гейнгоб и министър-председателя Сара Кугуингелуа, българският първи дипломат проведе обстойни консултации със своя колега - вицепремиера и министър на международните отношения и сътрудничеството г-жа Нетумбо Нанди-Ндаитва. В тях се включиха от намибийска страна още министърът на финансите, на околната среда и туризма, на икономическото планиране, зам.-министърът на висшето образование, обучението и иновациите, зам.-министърът на вътрешните работи и миграцията. \"Голяма чест за мен е да съм първият външен министър на България, посетил вашата страна. Земеделието, хранителната промишленост и фармацевтичната индустрия, включително производството на лекарства за ветеринарната медицина, са сред секторите, в които може да си партнираме\", каза Захариева. Тя изтъкна, че отношенията ни имат потенциал и в енергетиката - тъй като България вече е натрупала голяма експертиза във възобновяемите енергийни източници, които Намибия също има планове за експлоатира ефективно. \"Може да ви предадем нашия опит във финансирането на стартиращи бизнес компании и в иновациите. Предлагаме много добро висше образование по информационни технологии и аграрно инженерство. Необходимо е да се фокусираме върху професиите, от които бизнесът се нуждае. Нашият бизнес е отворен за сътрудничество и би се съгласил да вземе на стаж младежи от вашите държави като МВнР може да съдейства за издаване на краткосрочни визи за обмяна на опит и стажове\", изтъкна българският вицепремиер. \"По време на нашата борба за самоопределение и независимост вие ни оказахте незабравима помощ - България обучи в своите университети редица представители на нашето освободително движение, които сега заемат ръководни постове в държавното управление или в частния бизнес - каза вицепремиерът и външен министър на Намибия г-жа Нетумбо Нанди-Ндаитва.", "date": "2019.11.15", "title": "От Намибия Захариева пристигна в Ангола"}
{"url": "https://standartnews.com/sport/koi-otbori-se-klasirakha-predsrochno-za-evro-2020-406759.html", "text": "Отборите на Англия, Франция, Чехия и Турция предсрочно си гарантираха участие на Евро 2020, като най-интересно се оказа класирането на „петлите“. То стана факт още преди началото на домакинския им мач с Молдова, тъй като Турция и Исландия не си вкараха, което бетонира островитяните на третото място. \r\n \r\nГоляма радост имаше в Чехия, където Косово поведе, но позволи да се стигне до пълен обрат и домакините спечелиха битката за второто място в група А, където е още националният отбор на България. Очаквано на върха завърши големият фаворит Англия, разбил Черна гора със 7:0. \r\n \r\nЕто всички резултати за деня: \r\n \r\nГрупа А: \r\n \r\nЧехия – Косово 2:1 \r\n0:1 Нухиу – 50’ 1:1 Крал – 71’ 2:1 Крал – 79’ \r\n \r\nАнглия – Черна гора 7:0 \r\n1:0 Окслейд-Чембърлейн – 11’ 2:0 Кейн – 19’ 3:0 Кейн – 24’ 4:0 Рашфорд – 30’ 5:0 Кейн – 37’ 6:0 Шофранац – 66’, а.г. 7:0 Абрахам – 84’ \r\n \r\nГрупа B: \r\n \r\nПортугалия – Литва 6:0 \r\n1:0 Роналдо – 7’, д. 2:0 Роналдо – 22’ 3:0 Пици – 52’ 4:0 Пасиенсия – 56’ 5:0 Силва – 63’ 6:0 Роналдо – 65’ \r\n \r\nСърбия – Люксембург 3:2 \r\n1:0 Митрович – 11’ 2:0 Митрович – 43’ 2:1 Родригес – 54’ 3:1 Радонич – 70’ 3:2 Турпел – 75’ \r\n \r\nГрупа H: \r\n \r\nТурция – Исландия 0:0 \r\n \r\nФранция – Молдова 2:1 \r\n0:1 Рата – 9’ 1:1 Варан – 35’ 2:1 Жиру – 79’, дузпа \r\n \r\nАлбания – Андора 2:2 \r\n1:0 Балай – 6’ 1:1 Мартинес – 18’ 1:2 Мартинес – 48’ 2:2 Манай – 55’", "date": "2019.11.15", "title": "Кои отбори се класираха предсрочно за Евро 2020"}
{"url": "https://www.standartnews.com/sport/lechkov-ostavka-ne-sm-podaval-406758.html", "text": "Първият вицепрезидент на БФС Йордан Лечков заяви след мача България - Парагвай 0:1, че не вижда смисъл да се провежда конгрес на централата, а трябва да се спази Уставът на организацията. Там е посочено, че след оставка на президента на централата, неговият първи заместник поема функциите до насрочването на нов конгрес. Но не се казва изрично, че е небоходим извънреден такъв. \"Имаше право треньорът да тества другите момчета. Мисля, че това не е основният състав за неделя. Резултатът е ясен, не вкарваме голове и така няма как да спечелим. Трябва да бъдем последователни в това, което говорим. Мисля, че се уверихте, че треньорът не е проблема. Изхарчихме още едно има като Балъков\", коментира Лечков загубата от Парагвай. Според него възможностите са били изравнени, но един футболист направи разликата, направи и впечатление. 23-и номер. \"Струва 28 милиона евро. Това е реалността, липсват играчите от големи първенства в нашия отбор\", каза Лечков, като визира голмайсторът на гостите Мигел Алмирон. България очаква съдбата си за евентуално и все по-реално участие в баражите през турнира Лига на Нациите, където зае 2-а позиция в групата си. \"Нека да изчакаме до вторник, за да видим дали сме 100 процента на баражите. Добре, че е тази Купа на нациите. И това наистина е шанс. Трябва да се концентрираме върху този шанс, колкото и да е минимален\", коментира Лечков. След това той беше попитан дали е била бурна последната седмица заради излязлото решение на съда Михаил Касабов да поеме президентския пост, но Лечков атакува в съда, че не е спазен Устава на БФС. \"Не бих казал, че седмицата е бурна. Той месецът е бурен. За мен е необяснимо защо. От 14 години съм първи вицепрезидент на БФС и все още съм на този пост. Никога не съм подавал оставка. Има устав и всичко това, което правя, е само и единствено по устав. Затова и изпълнявам своите задължения. Някой да е чул, че съм подал оставка? Футболният съюз е постигнал немалко като ръководство. Има подадена оставка на президента, която трябва да бъде гласувана на Конгреса. Както виждате продължаваме да караме мандата. Бърза работа нямаме. Има си устав и всичко това, което правя, е по Устав, който е гласуван на конгреса. Там са ме избрали, а президентът ме е предложил за първи вицепрезидент. Не съм представял аз лично Михаил Касабов, макар и да седях с него на една маса. Не всичко е трябва да стане пред вас. Доверете се на това, което ви казвам. Има си докладчик и стенограма и аз там оставка не съм подавал, може да се види. Не отговарям за другите. Ако някой е чул, че Йордан Лечков е подавал оставка, нека да каже. Защо трябва да бъде насрочван конгрес? Ние си караме мандата. Президентът Боби Михайлов е подал оставка и ако някой каже, че съм казал за конгрес, ще се хвърля под някоя кола\", каза още Лечков.", "date": "2019.11.15", "title": "Лечков: Оставка не съм подавал"}
{"url": "https://standartnews.com/sport/voleybolni-grandove-iskat-ostavkata-na-dancho-lazarov-406811.html", "text": "Волейболни клубове официално поискаха смяната на президента на федерацията Данчо Лазаров. Инициативата бе оповестена на специална пресконференция.  Искането е подкрепено от 10 от водещите клубове в страната. Това са ЦСКА, Левски, Хебър, Добруджа, Марек, Дунав, Пирин (Разлог), Черно море и Славия при мъжете и шампионът при жените Марица. Всички те настояват за свикване на извънредно общо изборно събрание, на което да се гласува оставка на 76-годишния Лазаров. \"Поканихме ви да обявим създаването на инициативен комитет, целящ да предизвика извънредно общо събрание на БФВ и на него да се избере нов председател на Управителния съвет, както и нови членове. Смятаме, че е крайно време да имаме една работеща федерация, която да спре спускането по нанадолнището на българския волейбол. В общи линии, ние вярваме, че имаме нужда от федерация, която се грижи за клубовете, която подпомага адекватно работещите клубове. И една федерация, която да насочи усилията си към ДЮШ, защото всички виждаме резултатите на представителните отбори, но тези резултати бяха заложени в миналото”, заяви президентът на ВК Левски Владо Николов, цитиран от БГНЕС. \r\n  \"Този инициативен комитет се зараждаше в последните месеци, може би и година, като моментът на сформирането му просто съвпадна с последните събития във федерацията. Това съвпадение едва ли е случайно. Вярваме, че то е показателно за това, че във федерацията наистина има нужда от обновяване и поставяне на едно ново начало\", допълни президентът на Марица Илия Динков. \"На първо място, бихме искали да видим създаването на една работеща федерация. Това означава сформирането на изпълнително бюро от професионалисти, на които са поставени конкретни цели за подобряване на работата на БФВ, както и развитието на волейбола в страната. Работеща федерация означава и наличието на активно работещи комисии към управителния съвет (треньорска, на делегатите, на състезателите, международна и т.н.), които заедно с един обществен съвет от изявени личности във волейбола, да работят за създаването на конкретни политики, проекти и усилия, целящи подобряването на работата по всички направления в нашия спорт\", обяви ръководителят на ЦСКА Александър Попов.", "date": "2019.11.15", "title": "Волейболни грандове искат оставката на Данчо Лазаров"}
{"url": "https://www.standartnews.com/sport/koi-otbori-se-klasirakha-predsrochno-za-evro-2020-406759.html", "text": "Отборите на Англия, Франция, Чехия и Турция предсрочно си гарантираха участие на Евро 2020, като най-интересно се оказа класирането на „петлите“. То стана факт още преди началото на домакинския им мач с Молдова, тъй като Турция и Исландия не си вкараха, което бетонира островитяните на третото място. \r\n \r\nГоляма радост имаше в Чехия, където Косово поведе, но позволи да се стигне до пълен обрат и домакините спечелиха битката за второто място в група А, където е още националният отбор на България. Очаквано на върха завърши големият фаворит Англия, разбил Черна гора със 7:0. \r\n \r\nЕто всички резултати за деня: \r\n \r\nГрупа А: \r\n \r\nЧехия – Косово 2:1 \r\n0:1 Нухиу – 50’ 1:1 Крал – 71’ 2:1 Крал – 79’ \r\n \r\nАнглия – Черна гора 7:0 \r\n1:0 Окслейд-Чембърлейн – 11’ 2:0 Кейн – 19’ 3:0 Кейн – 24’ 4:0 Рашфорд – 30’ 5:0 Кейн – 37’ 6:0 Шофранац – 66’, а.г. 7:0 Абрахам – 84’ \r\n \r\nГрупа B: \r\n \r\nПортугалия – Литва 6:0 \r\n1:0 Роналдо – 7’, д. 2:0 Роналдо – 22’ 3:0 Пици – 52’ 4:0 Пасиенсия – 56’ 5:0 Силва – 63’ 6:0 Роналдо – 65’ \r\n \r\nСърбия – Люксембург 3:2 \r\n1:0 Митрович – 11’ 2:0 Митрович – 43’ 2:1 Родригес – 54’ 3:1 Радонич – 70’ 3:2 Турпел – 75’ \r\n \r\nГрупа H: \r\n \r\nТурция – Исландия 0:0 \r\n \r\nФранция – Молдова 2:1 \r\n0:1 Рата – 9’ 1:1 Варан – 35’ 2:1 Жиру – 79’, дузпа \r\n \r\nАлбания – Андора 2:2 \r\n1:0 Балай – 6’ 1:1 Мартинес – 18’ 1:2 Мартинес – 48’ 2:2 Манай – 55’", "date": "2019.11.15", "title": "Кои отбори се класираха предсрочно за Евро 2020"}
{"url": "https://standartnews.com/sport/tomova-veche-e-na-polufinal-v-tayvan-406813.html", "text": "Първата ракета на България Виктория Томова за първи път в кариерата си се класира на полуфиналите на тенис турнир от сериите на WTA 125 K, като стигна до тази фаза на състезанието в зала в Тайван. Осмата поставена Томова се наложи над достигалата до №69 в света Далила Якупович от Словения с 6:0, 7:5 след 75 минути игра. Първата част продължи само 24 минути. В нея 24-годишната софиянка даде само седем точки на словенката. Във втората играта беше равностойна. Вики нанесе своя удар в заклбючителния гейм, когато поведе с 40:15 при сервис на Якупович и реализира още първия си мачбол. За успеха Томова взема 57 точки за световната ранглиста, където е №160 сега. \r\n \r\nЗа място на финала българката ще спори с втората в схемата Тимеа Бабош от Унгария, която отстрани британката Наикта Бейнс след 6:4, 4:6, 6:3.", "date": "2019.11.15", "title": "Томова вече е на полуфинал в Тайван"}
{"url": "https://standartnews.com/sport/bitkata-za-atp-finals-pryako-po-max-sport-1-406816.html", "text": "През уикенда зрителите на   ще могат да проследят на живо решаващите сблъсъци от ATP Finals в Лондон – турнирът, който събира на едно място първите осем в ранглистата на ATP. Трима от полуфиналистите в английската столица вече са ясни – това са Доминик Тийм и Роджър Федерер от група „Бьорн Борг” и Стефанос Циципас от група „Андре Агаси”. Последното място в четворката пък може да бъде заето от всеки един измежду Рафаел Надал, Данийл Медведев и Саша Зверев. От надпреварата в O2 Арена в Лондон вече отпаднаха Новак Джокович и Матео Беретини. Сърбинът, който загуби мачовете си с Доминик Тийм и Роджър Федерер, изпусна и теоретичния шанс да завърши 2019 г. като №1 в света. Полуфиналните мачове на ATP Finals са в събота от 16:00 и 22:00 часа, а голямата битка за титлата е в неделя от 20:00 часа, като всички двубои ще се излъчват пряко по  . През изминалия сезон трофеят грабна германецът Саша Зверев, който победи с 2:0 сета Новак Джокович. 2017-а пък беше годината на българската звезда Григор Димитров, който постигна най-големия си успех именно в O2 Арена, след като грабна титлата с успех над Давид Гофен. Със спечелването на трофея тогава Григор Димитров си гарантира и завършване на годината под №3 в света.", "date": "2019.11.15", "title": "Битката за титлата в ATP Finals пряко по MAX Sport 1"}
{"url": "https://standartnews.com/sport/blgariya-e-na-barazh-za-evro-2020-406842.html", "text": "Тимът на България получи шанс за класиране на Евро 2020 след победата на Финландия над Лихтенщайн с 3:0 и по този начин се класираха на Евро 2020 следващото лято. Така те заеха второто място в група \"J\", взeмaйки виза за шампионата на Стария континент заедно с лидера Италия. По този начин българският национален тим официално ще има шанс за класиране чрез плейофите в Лигата на нациите. Финландците заемаха четвъртата позиция в нашата Лига \"С\", но тъй като се класираха чрез квалификациите, петият отбор заема тяхното място, а това е България. На този етап не е ясно кой ще бъде съперникът на България. Той ще бъде определен чрез жребий, след който ще се разбере, дали страната ни отива в Лига \"А\" или Лига \"С\". Ако останем в нашата Лига \"С\", то ни предстои мач с Шотладния в Глазгоу. Победителят от него пък ще срещне някой измежду Норвегия и Сърбия. Ако обаче попадне в Лига \"А\", то въпросителни към днешна дата са доста и няма яснота кои точно ще са четирите отбора в нея. Единственото ясно е, че България ще е гост на 26 март, като сблъсъкът ще се реши в един мач.", "date": "2019.11.15", "title": "България е на бараж за Евро 2020"}
{"url": "https://standartnews.com/sport/gsta-kasha-i-kokal-s-meso-v-futbola-ni-406832.html", "text": "Кашата в БФС продължава да се сгъстява! Около месец след драматичните събития на мача с Англия, расизма, оставките и оттеглянето на Боби Михайлов, въобще не се знае кой дърпа конците на футбола ни, кой ще прави това за в бъдеще. В момента в търговския регистър като президент е посочен Михаил Касабов. Това е така, тъй като предишните вицепрезиденти Йордан Лечков, Атанас Фурнаджиев отказа да поемат поста и заяви, че ще подадат оставки. Касабов също обяви, че не иска да ръководи футбола ни, но ще бъде вписан по документи, за да насрочи нов Конгрес! Е, дата за такъв няма, а няма и индикации да бъде свикан Изпълком, на който тя да бъде определена. Вместо това, първият вицепрезидент Йордан Лечков обяви, че всъщност \"законите трябва да се спазват\" и той не бил подал оставка. Следователно, Лечков може би се цани да оглави футбола. В същото време обаче не трябва да забравяме, че сайтът на БФС - bfunion.bg разкри официално, че Лечков и Фурнаджиев се отказват от правото си да водят футбола ни (както се вижда от съобщението на сайта на Съюза на снимката). Да не забравяме и, че премиерът Бойко Борисов обяви, че с това ръководство на БФС, държавата не би работила. \r\nТака че, кой крив, кой прав, кой върти игри, кой не, предстои да се разбере! Едно е ясно, кашата във футбола ни е пълна, но явно има още месо по кокала.", "date": "2019.11.15", "title": "Гъста каша и кокал с месо във футбола ни"}
{"url": "https://standartnews.com/sport/lechkov-ima-namerenie-da-rkovodi-bfs-do-kraya-na-mandata-406828.html", "text": "Първият вицепрезидент на БФС Йордан Лечков внесе допълнителна яснота в неочакваното му намерение да остане начело на БФС, въпреки че първоначално се смяташе, че Михаил Касабов ще води футболната централа до свикване на извънредно заседание, което да определи ново ръководство на родния футбол. Той заяви, че е готов да ръководи БФС до края на мандата, който приключва в началото на 2022 година. Легендарният футболист каза, че няма никакво намерение да свиква извънредно заседание и призова желаещите да го направят, да следват устава. Той уточни, че няма намерения да се кандидатира за президент на БФС, но има желание да довърши мандата заради гласуваното доверие от „500-600 клуба“, обяви той пред dsport.bg. „Господин първи вицепрезидент и господин Лечков, нищо не се е променило за мен. Правя едно разграничение, че трябва да говорим за футбол на клубно ниво, на национално ниво, организационно и така нататък. Искам да казваме нещата с истинските им имена.“ „Когато дойдохме начело на футболния съюз, никак не бяха добре нещата. Нито в българския футбол, нито в първенството. Бих искал да изтъкна положителните неща за нас като ръководство, а това не е никак малко. Наистина, националният отбор не върви добре, но затова не виждам ние каква вина носим. Националният отбор се попълва и се викат футболисти, които играят в клубовете. Нека разграничим нещата.“ „Когато стъпихме, във футбола нещата бяха голяма каша. Бяхме на „Иван Асен“ с нула стотинки в касата, с един ред проблеми с телевизионни права. Сега футболният съюз е в супер излишък, имаме финансова стабилност, база, административна сграда. Първенството върви доста по-интересно, отколкото трябва . Не казвам, че сме безгрешни, но трябва да се коментират нещата, както са.“ „Защо трябва да има Конгрес? Аз говоря според моето разбиране. Ако някой иска да свиква конгрес и да става президент, има си начин. Аз нямам намерение да ставам президент и да се кандидатирам за президент на футболния съюз. А готов ли е да ръководи БФС до края на редовния мандат на сегашното ръководство, който е до началото на 2022-а? „Готов съм, както следва. Ние сме избрани. 500-600 клуба са гласували за нас, гласували са ни доверие. Лично на мен са ми гласували доверие.“ „Няма такова нещо, ако някой си е направил погрешни изводи...защо трябва някой отстрани да ни диктува. Начинът на свикване на конгрес е един. Ако някой иска конгрес, аз казвам, аз нямам намерение да се кандидатирам, да съм кандидат за президент на БФС занапред.“ Но съм готов, както уставът повелява. Този футболен съюз трябва да продължи да функционира.“ Лечков внесе уточнения и за случилото се на Конгреса, след който наглед цялото ръководство подаде оставките си. „Тези оставки са за пред конгреса. Трябва да се спазва уставът. За да има законен редовен следващ конгрес, трябва да се спазва законът, да се движат нещата по устав. Който има интерес, да слуша добре и да изпълнява. Не съм подавал оставка, нито съм давал писмен отказ.“ „Категорично казах, че няма да подам оставка. Защото съм отишъл подготвен на това заседание. Аз отговарям само и единствено за моите действия, моля да бъда разбран и да ми влезеш в положението. Може би. Колкото по-говорим, ще се разводни работата, нека го оставим за следващ етап.“", "date": "2019.11.15", "title": "Лечков смята да оглавява БФС до края на мандата"}
{"url": "https://standartnews.com/svyat/kuche-chaka-svoya-udavil-se-sobstvenik-406787.html", "text": "Новина, която разбива сърцата ни. Верността и любовта, които кученцата изпитват към своите хора, могат да ги накарат да чакат търпеливо, без да знаят, че с тях се е случило нещо лошо и, че никога няма да се върнат. Тази трогателна история стана популярна във Facebook. Mhee е кученце, което без да знае какво се е случило, застава търпеливо на брега на река, след като господарят му паднал и се удавил. Всичко започнало, когато собственикът му Сомпрасонг Сритонгхум отишъл до реката с кучето си, но се подхлъзва на стръмния бряг и падна във водата. Трагичната случка е разкрита от братовчед му Сомпорн, който е отишъл да го търси, тъй като не се е върнал в къщата и именно там е намерил семейното куче да плаче на брега. Виждайки кученцето да гледа към реката и до сандалите на братовчед си, Сомпорн веднага заподозрял, че братовчед му се е удавил. Веднага отишъл да уведоми властите и близките за случилата се трагедия. Така след няколко минути, спасителните екипи отидоха и намериха тялото на 56-годишния мъж, докато вярно кученце все още изглеждаше много тъжно, тъй като господарят му беше изведен от живота. \"Нашето ежедневие се състоеше в това да излезем да събираме каучукови гуми сутрин, но снощи той ми каза, че се чувства болен. Същата сутрин отидох да го видя, да му занеса, ако има нужда от лекарства, но не го намерих у дома. Разходих се да го търся и заварих Mhee да седи до сандалите му, сякаш му беше наредено да чака някой. Мисля, че братовчед ми случайно е паднал в езерото, когато отишъл, за да отвори клапана на системата, която напоява фермата “, каза Сомпорн. Предвид това, полицията изключи смъртта на мъжа да се разследва като умишлена. Семейството е приело, че това е трагичен инцидент.", "date": "2019.11.15", "title": "Куче чака своя удавил се собственик"}
{"url": "https://standartnews.com/kultura/zakarakha-i-stoyana-speshno-vv-voenna-bolnitsa-406757.html", "text": "97-годишната Стоянка Мутафова е била преместена от Правителствена болница във ВМА във вторник вечерта, съобщава Lupa.bg. Въпреки че е в много тежко състояние, 97-годишната легенда е била транспортирана във Военна болница по настояване на дъщеря й Мария Грубешлиева-Муки. Комедийната икона е преборила сепсиса, заради който в средата на октомври бе приета по спешност в Университетска болница „Лозенец”. Според източник на \"Лупа\" за смяната на лечебните заведения е съдействал лично шефът на Военномедицинска академия генерал-майор професор д-р Венцислав Мутафчийски. \"Да, преместихме мама във ВМА по лични причини. Благодарна съм на докторите от болница \"Лозенец\", но имах проблем в комуникацията с тях. А и Стоянка от години е пациент на Военна болница, там се чувства добре\", заяви пред Lupa.bg Муки. Според нея майка й се възстановява, но трудно и все още е рано да се правят изводи, че е стабилизирана. По ирония на съдбата във ВМА е и Стефан Данаилов. Информаторът в бяла престилка обясни, че двамата именити актьори дори са в съседни стаи. След като бе приета в болница, се оказа, че Мутафова имa ceпcиc - гнoйнa инфeкция нa oргaнизмa, кoйтo зaceгнaл и жлъчкaтa. Нaлoжилo ce aктриcaтa дa бъдe вкaрaнa зa oпeрaция и дa ce oтcтрaни жлъчкaтa. Иcтинcкo мeдицинcкo чудo e, чe Cтoянкa издържaлa oпeрaциятa и уcпялa дa ce cъбуди cлeд упoйкaтa. Овладяването на сепсиса се cлучвa мнoгo рядкo и cмъртнocттa oт тoвa зaбoлявaнe e изключитeлнo виcoкa. „Не може да се каже, че е много добре, на фона на състоянието й отпреди дни има известен прогрес, но е рано да се радваме”, призна нашият източник.", "date": "2019.11.15", "title": "Закараха и Стояна спешно във Военна болница"}
{"url": "https://standartnews.com/svyat/szvezdieto-lv-gotvi-blyaskav-spektakl-406788.html", "text": "В следващите няколко нощи можем да наблюдаваме звездното шоу на „Леонидите”, метеорния поток, кръстен на едноименното съзвездие „Лъв”. Земята е в обхвата на бляскавия звездопад от 6 до 30 ноември, а самата кулминация е в нощта на 17 срещу 18. „Леонидите” са най-известният „дъжд от падащи звезди”, открит още през 901 година. Космическият прах, който изгаря в атмосферата под формата на ярки метеори, е остатък от кометата „55P/Темпъл-Татъл”. „Падащите звезди” влитат в нашата атмосфера със скорост над 70 км/сек. Всяка година техният брой е различен, в зависимост от плътността на потока. За да се наблюдават „Леонидите” е необходимо място, изолирано от градските светлини. Подходящото време да погледнем към небето е след полунощ.", "date": "2019.11.15", "title": "Съзвездието Лъв готви бляскав спектакъл"}
{"url": "https://standartnews.com/biznes/sindikatite-v-stachna-gotovnost-za-bolnichnite-406768.html", "text": "Профсъюзите са в стачна готовност заради предложението на управляващата коалиция първият ден от болничния да се плаща от работника. Според президента на КНСБ Пламен Димитров идеята на управляващите по този начин да пресекат практиката за взимане на фалшиви болнични няма как да бъде оправдана и няма да доведе до нищо добро. „Смятам, че хората ще реагират и ние ще ги поведем. Ако някой си мисли, че така лесно ще мине този въпрос, е сбъркал”, каза Димитров пред бТВ. По думите му тази мярка ще доведе и до това хората, вместо три, да започнат да взимат повече дни болнични. Изчисленията на синдикатите показват, че годишно една майка ще бъде ощетена с около половин заплата. „Стотици хиляди хора ще пострадат, без да имат никаква вина. Как ще обясним на една майка, която трябва да си гледа болното дете, че първият ден няма да й бъде платен. Около 10 пъти в годината една майка взима болнични. Това означава да й вземем горе долу половин заплата на година, без да й обясним защо. Това е скандално”, заяви президентът на КНСБ. Според Пламен Димитров е нужна сериозна борба с кухите фирми, които източват НОИ. Той призова всички онези, които имат възможности да разследват, най-накрая да започнат да го правят. „Ако има воля, държавната машина може да покаже, че това няма как да продължава”, допълни Димитров. Според синдиката трите дни болнични трябва отново да се плащат от НОИ. От КНСБ искат среща с премиера, на която ще настояват предложението да бъде оттеглено. Ако това не се случи, синдикатите ще решат какви действия да предприемат. Междувременно шефът на АИКБ Васил Велев заяви пред Нова телевизия, че всеки човек е работил 2 дни по-малко заради такива измами това е процент от БВП, ние произвеждаме 1 млрд. по-малко. Докато се правим на болни, вместо да работим, ще ни е това дереджето, каза Велев. \"Тази мярка, макар и недостатъчно решителна, безспорно ще доведе до ограничаване на кражбите и до увеличаване на доходите на хората. Когато не крадеш от колегата си, това което той е изработил - ще си го получи. Второ, ще се произведе много повече\", обясни Велев. Президентът на КТ \"Подкрепа\" Димитър Манолов коментира, \"това решение има една сериозна слабост. Тя е, че според това предложение всички болнични са фалшиви. Че има такива - няма съмнение\". \"Виновни са тези, които издават фалшиви болнични. Трябва да понесе отговорност и този, който внася такъв фалшив лист. Нека помислим как да накажем тези хора. Защо трябва да наказваме някой, който не е виновен за това\", добави той. По думите на Велев, \"синдикатите трябва да решат кого защитават - дали тези които крадат, симулират и отиват за гъби с фалшив болничен или тези, които са коректни, съзнателни и идват на работа\".", "date": "2019.11.15", "title": "Синдикатите в стачна готовност за болничните"}
{"url": "https://standartnews.com/biznes/rezhat-finansiraneto-na-proekti-za-izkopaemi-goriva-406753.html", "text": "Европейската инвестиционна банка (ЕИБ) обяви в четвъртък, че спира финансирането на проекти, свързани с изкопаеми горива, от края на 2021 г., за да подпомогне борбата с климатичните промени, предаде Асошиейтед прес. Решението идва след дълги преговори между страните членки на ЕС, които са акционери на банката. ЕИБ ще спре финансирането на тези проекти една година по-късно от първоначално планираното, отбелязва агенцията. \"Спираме финансирането на проекти с изкопаеми горива и ще започнем най-амбициозната инвестиционна стратегия за климата от всяка друга финансова институция\", посочи в изявление президентът на ЕИБ Вернер Хойер. Той припомни предупрежденията на учените, че земята върви към средно годишно увеличение на температурата от 3-4 градуса по Целзий до края на века. \"Ако това стане, огромни територии на нашата планета ще станат необитаеми, с катастрофални последици за хората по света\", предупреди Хойер. Парижкото споразумение за климата, подписано през 2015 г., предвижда държавите да не допуснат повишаване на средната годишна температура на планетата до края на века с повече от два градуса по Целзий. Организации за защита на околната среда предпазливо приветстваха решението на Европейската инвестиционна банка и предупредиха, че в него има вратички за някои газови проекти.", "date": "2019.11.15", "title": "Режат финансирането на проекти за изкопаеми горива"}
{"url": "https://standartnews.com/biznes/volkswagen-group-puska-75-elektromobila-na-pazara-406815.html", "text": "Днес Volkswagen обяви, че планираните от компанията инвестиции в хибридни технологии, електрическа мобилност и дигитализация за периода 2020-2024 година ще бъдат увеличени и ще достигнат почти 60 млрд евро. 33 млрд евро от планираните инвестиции ще бъдат насочени единствено и само за нови решения в областта на изцяло електрическата мобилност. \"Ще увеличим темпото още веднъж през следващите години с нашите инвестиции. Хибридизацията, електрификацията и дигитализацията на шата флота стават все по-важна област за нашия фокус\", споделя Херберт Дийс, изпълнителен директор на VW Group, съобщава Агенция \"Автопрес 2001\". От Volkswagen Group споделят също така подробности за по-дългосрочният си- 10-годишен, план, според който до 2029 година групата ще представи до 75 изцяло електрически модела и модификации, както и около 60 хибридни предложения. \r\n \r\nПо отношение на изцяло новия си производствен комплекс, в който ще се сглобяват модели на различни марки, от VW Group анонсират, че решение за локацията му ще бъде взето до края на тази година.", "date": "2019.11.15", "title": "Volkswagen Group пуска 75 електромобила на пазара"}
{"url": "https://www.standartnews.com/sport/voleybolni-grandove-iskat-ostavkata-na-dancho-lazarov-406811.html", "text": "Волейболни клубове официално поискаха смяната на президента на федерацията Данчо Лазаров. Инициативата бе оповестена на специална пресконференция.  Искането е подкрепено от 10 от водещите клубове в страната. Това са ЦСКА, Левски, Хебър, Добруджа, Марек, Дунав, Пирин (Разлог), Черно море и Славия при мъжете и шампионът при жените Марица. Всички те настояват за свикване на извънредно общо изборно събрание, на което да се гласува оставка на 76-годишния Лазаров. \"Поканихме ви да обявим създаването на инициативен комитет, целящ да предизвика извънредно общо събрание на БФВ и на него да се избере нов председател на Управителния съвет, както и нови членове. Смятаме, че е крайно време да имаме една работеща федерация, която да спре спускането по нанадолнището на българския волейбол. В общи линии, ние вярваме, че имаме нужда от федерация, която се грижи за клубовете, която подпомага адекватно работещите клубове. И една федерация, която да насочи усилията си към ДЮШ, защото всички виждаме резултатите на представителните отбори, но тези резултати бяха заложени в миналото”, заяви президентът на ВК Левски Владо Николов, цитиран от БГНЕС. \r\n  \"Този инициативен комитет се зараждаше в последните месеци, може би и година, като моментът на сформирането му просто съвпадна с последните събития във федерацията. Това съвпадение едва ли е случайно. Вярваме, че то е показателно за това, че във федерацията наистина има нужда от обновяване и поставяне на едно ново начало\", допълни президентът на Марица Илия Динков. \"На първо място, бихме искали да видим създаването на една работеща федерация. Това означава сформирането на изпълнително бюро от професионалисти, на които са поставени конкретни цели за подобряване на работата на БФВ, както и развитието на волейбола в страната. Работеща федерация означава и наличието на активно работещи комисии към управителния съвет (треньорска, на делегатите, на състезателите, международна и т.н.), които заедно с един обществен съвет от изявени личности във волейбола, да работят за създаването на конкретни политики, проекти и усилия, целящи подобряването на работата по всички направления в нашия спорт\", обяви ръководителят на ЦСКА Александър Попов.", "date": "2019.11.15", "title": "Волейболни грандове искат оставката на Данчо Лазаров"}
{"url": "https://www.standartnews.com/sport/rafa-nadal-zavrshva-sezona-kato-1-406775.html", "text": "Испанският тенисист Рафаел Надал за пети път в кариерата си ще завърши сезон на първо място в ранглистата на Мъжката тенис асоциация (ATP). Левичарят от Майорка си осигури първата позиция след снощното поражение на Новак Джокович от Роджър Федерер на заключителния турнир на АТЛ в Лондон. Ноле можеше да стане първи само в случай на победа в турнира, но претърпя второ поражение в три срещи и не успя да се класира за полуфиналите.", "date": "2019.11.15", "title": "Рафа Надал завършва годината като №1"}
{"url": "https://standartnews.com/biznes/a1-e-prvi-ss-sertifikat-cisco-gold-partner-406814.html", "text": " става първият български телеком, който получава Gold Partner сертификат на Cisco за предоставяне на цялостни технологични решения за бизнеса в Югоизточна Европа. Придобиването на сертификата е поредна стъпка от стратегията на А1 да допринесе за дигитализацията на бизнеса у нас, като предложи цялостни технологични решения – от първоначален анализ, през внедряване и конфигуриране, до последващата поддръжка. Сертификатът за Gold Partner е атестат за висока степен на компетенции в сферата на хибридните услуги на Cisco, както и за способността на техническите специалисти на А1 да предоставят на своите бизнес клиенти богат набор от ICT решения, базирани на високотехнологичните продукти и услуги на компанията Cisco Systems. С придобиването на сертификата А1 има възможност да комбинира в предложенията към своите клиенти мрежови услуги с IT базирани решения и да затвори кръга от услуги, необходими за пълноценното функциониране на всеки съвременен бизнес. За клиентите на компанията това означава повече възможности, спестено време, гъвкавост и значителни икономии. Към портфолиото от ICT решения се добавят услуги като Cisco Umbrella, Cisco WebEx Meetings, A1 Smart Net, чрез които бизнес клиентите на А1 могат да оптимизират ежедневните си бизнес дейности и комуникация и да повишат степента на сигурност на данните, с които боравят. За своите корпоративни клиенти А1 е доставчик на високотехнологични и иновативни решения, с богато  портфолио от ICT услуги: софтуерни решения, IT Security, IaaS, PaaS, SaaS Cloud и IoT продукти. Фокус на бизнес услугите, които А1 развива, са цялостните ICT решения, които включват както комуникационни и мрежови услуги, така и дейности по IT консултиране и системна интеграция. А1 e предпочитан ICT партньор на най-големите компании в България от всички сектори на икономиката. Телекомът реализира комплексни ICT проекти, както на етап дизайн на техническото решение, така и на ниво изпълнение, проактивно наблюдение и поддръжка.", "date": "2019.11.15", "title": "A1 е първи със сертификат Cisco Gold Partner"}
{"url": "https://standartnews.com/biznes/bg-ikonomikata-silno-ustoychiva-no-ss-slabo-uskorenie-406808.html", "text": "Ако тряб­ва да нап­ра­вим прог­но­за как­ва ще е ико­но­ми­ка­та на Бъл­га­рия през след­ва­ща­та  го­ди­на, то до­ри са­мо през па­ра­мет­ри­те на Бю­джет 2020 лес­но мо­же да се от­гат­не - тя ще е ста­бил­на, ус­той­чи­ва на вън­ш­ни вли­я­ния, в рас­теж, но със сла­бо ус­ко­ре­ние. \"Кол­ко­то по­ве­че, тол­ко­ва по­ве­че\", ка­за­но с ду­ми­те на де­пу­та­та от ГЕРБ Алек­сан­дър Ива­нов, кой­то ци­ти­ра Ме­чо Пух. Или \"по­ве­че от съ­що­то\", спо­ред пред­се­да­тел­ка­та на бю­джет­на­та ко­ми­сия Мен­да Сто­я­но­ва. За пър­ви път здра­ве­о­паз­ва­не, об­ра­зо­ва­ние, от­б­ра­на и со­ци­ал­на по­ли­ти­ка, лес­но ми­на на пър­во че­те­не. След 5 ча­са в пле­нар­на за­ла по­лу­чи  126 гла­са \"за\" и 92 \"про­тив\". Лип­са­та на въз­дър­жа­ли се по­каз­ва, че ко­ле­ба­ния във фи­нан­со­ви­те циф­ри ня­ма. На фо­на на мак­ро­и­ко­но­ми­чес­ки­те ус­пе­хи през го­ди­на­та, фи­нан­со­ви­ят ми­нис­тър Вла­дис­лав Го­ра­нов е над­г­ра­дил с очак­ван 3,3 ръст на ико­но­ми­ка­та на ба­за­та на про­дъл­жа­ва­що уве­ли­че­ние на пот­реб­ле­ни­е­то от по-ви­со­ки до­хо­ди, ре­кор­д­но нис­ка без­ра­бо­ти­ца, неп­ро­ме­не­ни да­нъ­ци, бла­гоп­ри­ят­ни це­ни на внос­ни су­ро­ви­ни и рас­тящ обем на ек­с­пор­т­ни­те сто­ки. По­ред­ни­ят ре­корд на БВП му да­ва въз­мож­ност да пре­раз­п­ре­де­ли бли­зо 3 ми­ли­ар­да за при­о­ри­те­ти­те на ка­би­не­та към зап­ла­ти на учи­те­ли и чи­нов­ни­ци, па­ри за бол­ни­ци и ле­кар­с­т­ва, сред­с­т­ва за со­ци­ал­но сла­би и об­щи­ни, как­то и до­пъл­ни­те­лен ре­сурс за стра­те­ги­чес­ки пар­т­ньор­с­т­ва в об­ласт­та на от­б­ра­на­та. Ба­лан­си­ра­ни­ят бю­джет пък му да­ва бу­фер при евен­ту­ал­на кри­за на све­тов­ни­те па­за­ри и при в пос­лед­на­та го­ди­на на те­ку­щия прог­ра­мен пе­ри­од.    Пре­ди 5 го­ди­ни, ко­га­то от­че­тох­ме яс­ни­те приз­на­ци за края на пре­диш­на­та кри­за, по­до­бен бю­джет със си­гур­ност ще­ше да по­лу­чи 100 про­цен­та от гла­со­ве­те на на­род­ни­те пред­с­та­ви­те­ли. Но днес, в пе­ри­о­да на въз­ход на род­но­то сто­пан­с­т­во и за­ба­вен ръст на све­тов­на­та ико­но­ми­ка, то­ва ве­че не е дос­та­тъч­но. По ед­на при­чи­на, свър­за­на с най-из­тър­ка­на­та и де­вал­ви­ра­ла ду­ма на пре­хо­да - ре­фор­ма. Де­се­ти­ле­тия на­ред лип­са­та на съ­щес­т­ве­ни про­ме­ни в ос­нов­ни­те сек­то­ри на ико­но­ми­ка­та и об­щес­т­во­то, тор­пи­ли­ра­ха въз­мож­ност­та за прев­к­люч­ва­не на по-ви­со­ка ско­рост на раз­ви­тие, а де­фи­ци­тът на яс­на ви­зия на­къ­де вър­вим про­дъл­жа­ва да за­ко­па­ва в яма­та на не­е­фек­тив­ност­та вся­ко уве­ли­че­ние на раз­хо­ди­те. Не­със­то­я­ли­ят се раз­го­вор за бъл­гар­с­ка­та ико­но­ми­ка на ХХI век със си­гур­ност ще бъ­де ед­но от топ­съ­би­ти­я­та в ан­тик­ла­са­ци­я­та на го­ди­на­та. Об­съж­да­не­то на бю­дже­та про­во­ки­ра на­но­во де­ба­та и ма­кар че, как­то ви­на­ги се случ­ва в пле­нар­на за­ла, по­ли­ти­чес­ки­те ар­гу­мен­ти зах­лу­пи­ха ико­но­ми­чес­ки­те, чу­ха се мне­ния, ко­и­то да­ват ос­но­ва­ние да се мис­ли, че то­ва ще е но­ва­та го­ля­ма те­ма на об­щес­т­во­то за след­ва­ща­та го­ди­на. И не през приз­ма­та на ули­ца­та, а в сблъ­сък на прог­ра­ми: За ус­ко­ре­но­то и до­гон­ва­що раз­ви­тие - на ДПС, Ви­зия за Бъл­га­рия - на БСП, и Стра­те­гия 2030 - на уп­рав­ля­ва­щи­те. в пле­нар­на­та за­ла във втор­ник. И про­дъл­жи с пос­лед­ва­ло­то зна­ко­во из­каз­ва­не на де­пу­та­та Йор­дан Цо­нев.  Го­ра­нов при­пом­ни, че бю­дже­тът е ба­лан­си­ран, цел­та му е да се за­па­зи фис­кал­на­та прог­но­зи­ру­е­мост и ста­бил­ност. Да­нъ­ци ня­ма да се сва­лят, но до­хо­ди ще се вди­гат. Ико­но­ми­ка­та ра­бо­ти, рас­теж има, съ­би­ра­е­мост­та на при­хо­ди­те е доб­ра, а уве­ли­че­ни­те раз­хо­ди пок­ри­ват при­о­ри­те­ти­те на ка­би­не­та. Още в на­ча­ло­то той обяс­ни, че имен­но ба­лан­си­ра­ни­ят бю­джет да­ва бу­фе­ри при кри­за, а проб­ле­мът с лип­са­та на ре­фор­ми е в ръ­це­те на на­род­ни­те пред­с­та­ви­те­ли, ко­и­то имат пра­во­то и за­дъл­же­ни­е­то да пра­вят про­ме­ни в за­ко­ни­те. БСП му от­го­во­ри со­ци­ал­но-по­ли­ти­чес­ки, а ДПС - об­щес­т­ве­но-ико­но­ми­чес­ки. Йор­дан Цо­нев пох­ва­ли ста­бил­ност­та, но   ак­цен­ти­ра вър­ху раз­ли­ка­та меж­ду ус­той­чи­вост и ус­ко­ре­ние   За не­го ГЕРБ за­ла­га на ус­той­чи­во раз­ви­тие, ко­е­то пред­по­ла­га око­ло 3 про­цен­та ръст на ико­но­ми­ка, а ДПС нас­то­я­ва за ус­ко­ре­но и до­гон­ва­що раз­ви­тие, ко­е­то ще ни вдиг­не на но­ва ско­рост, за да стиг­нем стан­дар­ти­те на Ев­ро­па. Той се по­зо­ва на син­те­тич­ния по­ка­за­тел БВП на гла­ва от на­се­ле­ни­е­то, ка­то ка­за, че по не­го сме на 25% от сред­но­то в ЕС и с те­зи тем­по­ве ще стиг­нем за­пад­ни­те стан­дар­ти след 125 го­ди­ни. Цо­нев обяс­ни и кое от \"по­ве­че от съ­що­то\" не но­си плю­со­ве, а ми­ну­си за уп­рав­ля­ва­щи­те. На пър­во мяс­то, то­ва е не­е­фек­тив­ност­та на раз­ход­ва­не на пуб­лич­ни­те сред­с­т­ва. И при­чи­на­та не е без­с­то­пан­с­т­ве­ност, а лип­са­та на ре­фор­ми, ка­за Цо­нев. Спо­ред не­го те­зи по­ло­вин ми­ли­ар­да по­ве­че за здра­ве­о­паз­ва­не, ко­и­то се пред­виж­дат в но­вия бю­джет, ще по­тъ­нат, за­що­то ня­ма яс­на ви­зия на ре­фор­ма в сек­то­ра. Съ­що­то е и с до­ба­ве­ни­те сред­с­т­ва за об­ра­зо­ва­ние, за­що­то яс­на ви­зия за ди­ги­та­ли­за­ция лип­с­ва. - да­нъ­ци­те. Спо­ред не­го на­ло­зи­те не се из­пол­з­ват ка­то ико­но­ми­чес­ки лост и при­пом­ни ис­ка­не­то им за сва­ля­не на ДДС за хра­ни­те. Той под­чер­та, че сме ос­та­нах­ме  един­с­т­ве­на­та стра­на с уни­фи­ци­ра­на став­ка и ако ис­ка­ме да вдиг­нем хра­ни­тел­но вку­со­ва­та про­миш­ле­ност, тряб­ва да нап­ра­вим про­мя­на.  Заб­ра­ве­те те­ма­та до но­вия уп­рав­лен­с­ки ман­дат или чак до 2022 го­ди­на, бе­ше ла­ко­нич­ни­ят от­го­вор на Го­ра­нов. С дру­ми ду­ми - за ид­ва­ща­та 2020 го­ди­на про­мя­на ня­ма да има, но за пър­вия бю­джет на след­ва­щия ка­би­нет, кой­то тряб­ва да за­поч­не ра­бо­та през про­лет­та на 2021 го­ди­на, по­ле за пре­го­во­ри съ­щес­т­ву­ва. Лип­са­та на ре­фор­ми бе ак­цент и в кри­ти­ка­та на БСП към се­гаш­ния бю­джет. Ли­де­рът на пар­ти­я­та Кор­не­лия Ни­но­ва го оп­ре­де­ли ка­то бю­джет на зас­тоя. И обе­ща, че БСП ще вне­се за по­ред­на го­ди­на свой ал­тер­на­ти­вен бю­джет, кой­то е на раз­ви­ти­е­то. Ней­но­то из­каз­ва­не нед­вус­мис­ле­но под­с­ка­за и ка­къв е ак­цен­тът му - ле­ви­те по­ли­ти­ки за бор­ба­та с бед­ност­та.  С при­е­ма­не­то на бю­дже­та на пър­во че­те­не, тръг­ва раз­фа­со­ва­не­то му по чле­но­ве и али­неи от пар­ла­мен­тар­ни­те ко­ми­сии през след­ва­щи­те сед­ми­ци. И по­ток от пред­ло­же­ния за про­ме­ни­те, ка­са­е­щи вся­ка гил­дия. Окон­ча­тел­но­то му при­е­ма­не из­г­леж­да без проб­ле­ми, след ка­то пат­ри­о­ти­те се сни­ши­ха на де­ба­ти­те, а Ма­реш­ки сло­жи точ­ка­та с из­каз­ва­не­то, че вре­ме­то е про­пи­ля­но с \"по­ред­но­то без­с­мис­ле­но дър­до­ре­не\", бю­дже­тът е инер­ци­о­нен, но въп­ре­ки то­ва гла­со­ве­те на пар­ти­я­та му ще бъ­дат \"за\".  ", "date": "2019.11.15", "title": "БГ ико­но­ми­ка­та: Сил­но ус­той­чи­ва, но със сла­бо ус­ко­ре­ние"}
{"url": "https://standartnews.com/biznes/253-kshchi-za-gosti-sa-v-narushenie-406835.html", "text": "Държавен фонд \"Земеделие\" откри нарушения при 253 къщи за гости. Започнатите производства са за общо 46,4 млн. лв. От тях 158 проекта са с наложена пълна санкция от 100% за общо 43,1 млн. лв. Останалите 95 проекта са с частична санкция, която възлиза на 3,3 млн. лв. \r\nЕдва на 23 от проектите не е наложена никаква санкция. От ДФЗ съобщават, че от проверените през юни 288 проекта за къщи за гости по Програмата за развитие на селските райони 2007-2013 г. към момента са обработени резултатите за 276 от тях. Санкциите, които ДФ \"Земеделие\" налага, са в резултат на събраната информация по време на проверките от страна на ДФ \"Земеделие\" и са в съответствие с \"Правила за определяне на размера на подлежащата на възстановяване безвъзмездна финансова помощ при установени нарушения по чл. 27, ал. 6 и 7 от ЗПЗП по мерките на ПРСР 2007-2013г.\". Най-честите констатирани нарушения при проектите за къщи за гости са свързани с неизпълнение на показателите на одобрения бизнес план - неизпълнение на реализираните приходи от подпомогнатата дейност, неизпълнение на ангажимента за създаване на нови работни места, липса на активи, за които е изплатена субсидията, както и изкуствено създадени условия за получаване на предимство в противоречие с целите на мярката.  ", "date": "2019.11.15", "title": "253 къщи за гости са в нарушение"}
{"url": "https://www.standartnews.com/sport/tomova-veche-e-na-polufinal-v-tayvan-406813.html", "text": "Първата ракета на България Виктория Томова за първи път в кариерата си се класира на полуфиналите на тенис турнир от сериите на WTA 125 K, като стигна до тази фаза на състезанието в зала в Тайван. Осмата поставена Томова се наложи над достигалата до №69 в света Далила Якупович от Словения с 6:0, 7:5 след 75 минути игра. Първата част продължи само 24 минути. В нея 24-годишната софиянка даде само седем точки на словенката. Във втората играта беше равностойна. Вики нанесе своя удар в заклбючителния гейм, когато поведе с 40:15 при сервис на Якупович и реализира още първия си мачбол. За успеха Томова взема 57 точки за световната ранглиста, където е №160 сега. \r\n \r\nЗа място на финала българката ще спори с втората в схемата Тимеа Бабош от Унгария, която отстрани британката Наикта Бейнс след 6:4, 4:6, 6:3.", "date": "2019.11.15", "title": "Томова вече е на полуфинал в Тайван"}
{"url": "https://standartnews.com/biznes/merakliite-za-aramco-zagryavat-na-starta-406819.html", "text": "Най-го­ля­ма­та пет­рол­на ком­па­ния в све­та пуб­ли­ку­ва прос­пек­та си ми­на­лия уи­кенд, пре­ди две сед­ми­ци взе съг­ла­си­е­то на мес­т­ния ре­гу­ла­тор, а та­зи не­де­ля за­поч­ва най-ча­ка­но­то над­да­ва­не на све­тов­ни­те па­за­ри. Ма­кар че Saudi Aramco ще пред­ло­жи ед­ва 0.5% от кни­жа­та си на ин­ди­ви­ду­ал­ни ин­вес­ти­то­ри по вре­ме на сво­е­то пър­вич­но пуб­лич­но пред­ла­га­не, 100% то­зи ход ще се за­пи­ше със злат­ни бук­ви в ис­то­ри­я­та. За ин­ди­ви­ду­ал­ни ин­вес­ти­то­ри пред­ла­га­не­то ще про­дъл­жи до 28 но­ем­в­ри, за ин­с­ти­ту­ци­о­нал­ни­те - до 4 де­кем­в­ри. Це­на­та на пред­ла­га­не на ак­ци­и­те на На­ци­о­нал­на­та фон­до­ва бор­са Tadawul ще бъ­де офи­ци­ал­но обя­ве­но на 5 де­кем­в­ри. Обе­мът ще за­ви­си от тър­се­не­то на ин­вес­ти­тор, от­бе­ляз­ва The Wall Street Journal. Дру­ги из­точ­ни­ци пък твър­дят, че ком­па­ни­я­та се очак­ва Saudi Aramco пла­ни­ра да из­п­ла­ща по­не 75 млрд. до­ла­ра ка­то ди­ви­дент меж­ду ак­ци­о­не­ри­те на ком­па­ни­я­та, ка­то то­зи про­цес ще стар­ти­ра от ка­лен­дар­на­та 2020 г. Важ­но е да се от­бе­ле­жи, че Saudi Aramco пла­ща ди­ви­ден­ти­те в аме­ри­кан­с­ки до­ла­ри. Ако са­у­дит­с­ки­ят ри­ал спре да бъ­де свър­зан с щат­с­ка­та ва­лу­та, из­п­ла­ща­не­то би би­ло мно­го по-скъ­по и би уда­ри­ло фи­нан­со­во пет­рол­ния про­из­во­ди­тел. Прос­пек­тът по­соч­ва още, че пра­ви­тел­с­т­во­то на Са­у­дит­с­ка Ара­бия ня­ма да осъ­щес­т­вя­ва но­ви про­даж­би на кни­жа в след­ва­щи­те 6 ме­се­ца. Как­то и че пър­во­на­чал­но ком­па­ни­я­та ще се лис­т­ва на бор­са­та в Са­у­дит­с­ка Ара­бия, поз­на­та ка­то Tadawul, а след то­ва ще се на­со­чи и към чуж­дес­т­ра­нен па­зар. Очак­ва­ни­я­та на ана­ли­за­то­ри­те са, че Aramco ще пред­ло­жи меж­ду 1 и 2% от кни­жа­та си на мес­т­ни­те ин­вес­ти­то­ри, след ко­е­то ще се нап­ра­ви стъп­ка за лис­т­ва­не на бор­си­те в Ню Йорк, Лон­дон, Хон­конг и То­кио. Лис­т­ва­не­то на Aramco е част от пла­на Saudi Vision 2030, кой­то це­ли да се ди­вер­си­фи­ци­рат при­хо­ди­те на крал­с­т­во­то от из­точ­ни­ци, раз­лич­ни от пет­ро­ла. Днес Дру­жес­т­во­то има до­ка­за­ни ре­зер­ви от над 260 млрд. ба­ре­ла пет­рол. Нес­лу­чай­но крал­с­т­во­то е един от най-го­ле­ми­те пет­рол­ни про­из­во­ди­те­ли и из­но­си­те­ли, ка­то при­те­жа­ва и 18% от до­ка­за­ни­те пет­рол­ни ре­зер­ви в све­та. А из­но­сът на пет­рол и газ оси­гу­ря­ва поч­ти по­ло­ви­на­та от БВП на стра­на­та и със­тав­ля­ва 70% от всич­ки из­на­ся­ни сто­ки. Точ­но то­ва съ­от­но­ше­ние влас­ти­те в Ри­ад ис­кат да про­ме­нят с под­гот­вя­на­та сдел­ка.  За нея най-го­ле­ми­те спе­ку­ла­ции са по от­но­ше­ние на оцен­ка­та на ком­па­ни­я­та. За срав­не­ние, щат­с­ка­та Exxon Mobil се оце­ня­ва на 300 млрд. до­ла­ра, а Chevron - на 229 млрд. до­ла­ра. Са­у­дит­с­ки­ят прес­то­ло­нас­лед­ник принц Мо­ха­мед бин Сал­ман пре­ди вре­ме за­я­ви, че Aramco тряб­ва да бъ­де оце­не­на на 2 трлн. до­ла­ра, но бан­ке­ри­те, ко­и­то прог­но­зи­рат евен­ту­ал­на­та й па­зар­на стой­ност, до­пус­кат, че тя мо­же да стру­ва меж­ду 1,2 и 2,3 трлн. до­ла­ра. Из­точ­ни­ци на Фай­нен­шъл таймс за­я­ви­ха, че прин­цът ве­че е по­ни­жил очак­ва­ни­я­та си за ка­пи­та­ли­за­ция, след ка­то Мос­ков­с­ко­то \"Ве­до­мос­ти\" при­пом­ня, че при пос­лед­но­то ро­уд­шоу на Saudi Aramco е ста­на­ло яс­но, че ком­па­ни­я­та мо­же да бъ­де на стой­ност $1 500 000 000 000 при це­на на пет­ро­ла от $45 за ба­рел, $1760 ми­ли­ар­да - на це­на от $65 и $2 100 000 ми­ли­о­на - под $75. За срав­не­ние, це­на­та на су­ро­вия пет­рол тип Брент в края на тър­го­ви­я­та в сря­да бе $61.62 за ба­рел. И тъй ка­то е вид­но, че раз­ли­ка­та ид­ва най-ве­че от прог­ноз­на­та це­на на го­ри­ва­та, в прос­пек­та има ня­кол­ко сце­на­рия за пик в гло­бал­но­то тър­се­не на пет­рол ид­ни­те го­ди­ни, при­пом­ня Bloomberg. Аramco из­пол­з­ва прог­но­за­та на ин­дус­т­ри­ал­ния кон­сул­тант IHS Markit Ltd., спо­ред ко­я­то тър­се­не­то на пет­рол ще дос­тиг­не връх око­ло 2035 г, а  гло­бал­но­то тър­се­не на пет­рол ще се по­ни­жи през 2045 г. Въп­ре­ки че Aramco не под­к­ре­пя из­рич­но прог­но­за­та, включ­ва­не­то й в до­ку­мен­та прос­пект, съ­дър­жащ 658 стра­ни­ци, ще прив­ле­че вни­ма­ни­е­то на ин­вес­ти­то­ри­те по це­лия свят и ще на­ка­ра ди­рек­то­ри­те на ком­па­ни­я­та да твър­дят от­тук на­та­тък, че дан­ни­те са \"на­деж­д­ни\". Вто­ри­ят сце­на­рий пред­по­ла­га по-бърз пре­ход от из­ко­па­е­ми го­ри­ва към по-чис­ти енер­гий­ни из­точ­ни­ци, ко­е­то во­ди до Aramco приз­на­ва в до­ку­мен­та, че по­ли­ти­ки­те сре­щу из­ме­не­ни­е­то на кли­ма­та \"мо­гат да на­ма­лят гло­бал­но­то тър­се­не на въг­ле­во­до­ро­ди и да до­ве­дат до пре­ми­на­ва­не към из­ко­па­е­ми го­ри­ва с по-нис­ка въг­ле­род­на ин­тен­зив­ност, ка­то при­ро­ден газ или ал­тер­на­тив­ни енер­гий­ни из­точ­ни­ци.\" Те­за, ко­я­то ве­че за­щи­ти­ха Ев­ро­пейс­ки пет­рол­ни ком­па­нии ка­то Royal Dutch Shell Plc и Total SA. Но Aramco има с как­во да се уте­ши и при то­зи не­га­ти­вен ва­ри­ант - все пак то­ва е  про­из­во­ди­те­лят с най-нис­ки раз­хо­ди за до­бив на су­ро­ви­на­та, та­ка па­зар­ни­ят й дял със си­гур­ност ще на­рас­не с на­ма­ля­ва­не­то на тър­се­не­то. Спо­ред прог­но­зи­те в прос­пек­та се­гаш­ни­ят й дял от око­ло 15% ще стиг­не 20% до 2050 г. Слу­чай­но или не, в мо­мен­та, в кой­то све­тът шу­ми с прог­но­зи­те на Са­у­дит­с­ка Ара­бия за тър­се­не­то на пет­рол, рус­ки­ят пет­ро­лен ги­гант \"Лу­койл\" да­де прес­кон­фе­рен­ция по те­ма­та и то в ку­ло­а­ри­те на кон­фе­рен­ци­я­та ADIPEC в Абу Да­би. Ше­фът на ком­па­ни­я­та Ва­гит Алек­пе­ров обя­ви, че не об­мис­ля да ку­пу­ва ак­ции на са­у­дит­с­ка­та дър­жав­на ком­па­ния, за­що­то  \"Лу­койл\" не е ин­с­ти­ту­ци­о­на­лен ин­вес­ти­тор, а дейс­т­ва­ща ком­па­ния и за­то­ва ин­вес­ти­ра­ме са­мо в ре­ал­ни дей­нос­ти\". Но обя­ви пред ТАСС, че ще раз­ши­ри учас­ти­е­то си в про­ек­та за дъл­бо­ко­вод­ни сон­да­жи в Га­ша в Абу Да­би в пар­т­ньор­с­т­во с ADNOC. Алек­пе­ров прог­но­зи­ра це­на на пет­ро­ла от око­ло 50 до­ла­ра за ба­рел, ка­то ци­ти­ра очак­ва­ния, за­пи­са­ни в рус­кия бю­джет за 2020 г. При­чи­ни­те за то­ва са, че ком­па­ни­я­та пла­ни­ра ста­бил­но про­из­вод­с­т­во на пет­рол до­го­ди­на, ка­то очак­ва ОПЕК  да удъл­жи спо­ра­зу­ме­ни­е­то за на­ма­ля­ва­не на про­из­вод­с­т­во­то на пет­рол. Чо­век за­я­ви рус­ки­ят ми­нис­тър на енер­ге­ти­ка­та Алек­сан­дър Но­вак в ин­тер­вю за Рой­терс. Спо­ред не­го в дъл­гос­ро­чен план це­ни­те на пет­ро­ла ще се за­па­зят на се­гаш­но­то ни­во, тъй ка­то спа­дът в про­из­вод­с­т­во­то в Иран и Ве­не­цу­е­ла се за­ме­ня от уве­ли­ча­ва­не на про­из­вод­с­т­во­то в САЩ и дру­ги стра­ни. По­ли­ти­чес­ки бун­то­ве или те­ро­рис­тич­ни ата­ки ка­то на­па­де­ни­я­та от сеп­тем­в­ри сре­щу неф­топ­ре­ра­бот­ва­тел­на плат­фор­ма на Saudi Aramco би­ха на­нес­ли теж­ки ма­те­ри­ал­ни ще­ти и би­ха уда­ри­ли па­зар­на­та це­на на ак­ци­и­те, обяс­ня­ват още от ком­па­ни­я­та. Опа­се­ни­я­та за вли­я­ни­е­то на кли­ма­тич­ни­те про­ме­ни мо­гат да ог­ра­ни­чат гло­бал­но­то тър­се­не на ба­зи­ра­ни на въг­ле­во­до­род про­дук­ти. А бор­ба­та сре­щу кли­ма­тич­ни­те из­ме­не­ния би до­ве­ла и до съ­деб­ни про­це­си сре­щу Saudi Aramco и дъ­щер­ни­те й дру­жес­т­ва. Да­ли имат ос­но­ва­ния опа­се­ни­я­та на Са­у­дит­с­ка Ара­бия е ра­но да се ка­же. Се­га све­тът е впе­рил пог­лед в сдел­ка­та, ко­я­то тръг­ва 4 го­ди­ни след ка­то бе­ше анон­си­ра­на от принц Сал­ман бин Мо­ха­мед Ал  Са­уд. Ня­ма как да е ина­че. Все пак ста­ва ду­ма за ком­па­ния с ус­та­вен ка­пи­тал, спо­ред Financial Times, око­ло 60 ми­ли­ар­да са­у­дит­с­ки ри­а­ли (око­ло 16 ми­ли­ар­да щат­с­ки до­ла­ра), раз­де­лен на 200 000 000 000 обик­но­ве­ни ак­ции. Щас­т­лив­ци­те, ко­и­то ще ку­пят от тях, ще имат въз­в­ръ­ща­е­мост на ка­пи­та­ла меж­ду 30-35% го­диш­но. Ко­е­то е, ме­ко ка­за­но, меч­та в срав­не­ние с 5-10% в BP, Royal Dutch Shell и ExxonMobil.  ", "date": "2019.11.15", "title": "Ме­рак­ли­и­те за Aramco заг­ря­ват на стар­та"}
{"url": "https://standartnews.com/biznes/otpuskat-15-mln-lv-za-detski-kt-vv-firmata-406833.html", "text": "15 милиона лева от Оперативната програма „Развитие на човешките ресурси“ ще се предоставят на бизнеса от началото на следващата година, за да се разкриват детски кътове във фирмите. От 50 до 150 хиляди лева ще може да получи фирма, за да осигури почасово гледане на деца. Условието е детегледачът да се наеме през Бюро по труда, това ще гарантира, че той ще бъде обучен. Заместник-министърът на труда и социалната политика Зорница Русинова обясни: „Това е един добър модел, в който ако се наложи по-рано да се прибере дете от ясла или детска градина, може да бъде занимавано там, особено пък малките деца, които до четвърти-пети клас не всички от тях ходят на занимални и имат нужда също по няколко часа да прекарват. Средствата, които сме предвидили, се надяваме да стигнат за около 200 фирми и работодатели в България. Няма ограничение дали това ще са частни фирми, или държавни предприятия, администрация или общини“.", "date": "2019.11.15", "title": "Дават 15 млн. за детски кът във фирмата"}
{"url": "https://www.standartnews.com/sport/bitkata-za-atp-finals-pryako-po-max-sport-1-406816.html", "text": "През уикенда зрителите на   ще могат да проследят на живо решаващите сблъсъци от ATP Finals в Лондон – турнирът, който събира на едно място първите осем в ранглистата на ATP. Трима от полуфиналистите в английската столица вече са ясни – това са Доминик Тийм и Роджър Федерер от група „Бьорн Борг” и Стефанос Циципас от група „Андре Агаси”. Последното място в четворката пък може да бъде заето от всеки един измежду Рафаел Надал, Данийл Медведев и Саша Зверев. От надпреварата в O2 Арена в Лондон вече отпаднаха Новак Джокович и Матео Беретини. Сърбинът, който загуби мачовете си с Доминик Тийм и Роджър Федерер, изпусна и теоретичния шанс да завърши 2019 г. като №1 в света. Полуфиналните мачове на ATP Finals са в събота от 16:00 и 22:00 часа, а голямата битка за титлата е в неделя от 20:00 часа, като всички двубои ще се излъчват пряко по  . През изминалия сезон трофеят грабна германецът Саша Зверев, който победи с 2:0 сета Новак Джокович. 2017-а пък беше годината на българската звезда Григор Димитров, който постигна най-големия си успех именно в O2 Арена, след като грабна титлата с успех над Давид Гофен. Със спечелването на трофея тогава Григор Димитров си гарантира и завършване на годината под №3 в света.", "date": "2019.11.15", "title": "Битката за титлата в ATP Finals пряко по MAX Sport 1"}
{"url": "https://standartnews.com/kultura/detska-knizhka-na-makkartni-izliza-na-blgarski-406836.html", "text": "Музикалната легенда и основател на „Бийтълс“ Пол Маккартни издава първата си книга за деца „Хей, дядо Готин!“, съобщиха българските издатели. Илюстрациите са на Катрин Дърст. Дядо Готин е неуморен изследовател, който умее неподозирани вълшебства. С помощта на магическия си компас поема на пътешествие с четиримата си внуци в търсене на нови приключения. Да яздят летящи риби, да бягат от развилнели се бизони и да бъдат преследвани от лавини за децата е просто всекидневие, когато са в компанията на своя дядо. Накратко казано, книгата е за един герой, наречен дядо Готин, който олицетворява всички дядовци навсякъде по света, казва авторът. Той има четирима внуци и ги нарича хлапаци. Те много го обичат и заедно поемат на какви ли не приключения, а той си пада малко нещо магьосник. Исках да напиша тази история за всички дядовци и баби, и за техните деца, за да могат да им я четат преди лягане, допълва Маккартни. От момента, в който пише първата си песен на 14 години, той поема по стъпките на кариера, несравнима със своето многообразие, креативност и влияние. През 60-те години Пол променя света завинаги с „Бийтълс“. Не спира дотам, а продължава да покорява връх след връх и като соло изпълнител, като основател на „Уингс“, а също и в сътрудничество с много световни артисти. До момента Пол Маккартни е носител на 18 награди „Грами“, а през 1996 г. получава звание от кралицата за заслугите му към музикалното наследство на Великобритания.", "date": "2019.11.15", "title": "Детска книжка на Маккартни излиза на български"}
{"url": "https://standartnews.com/kultura/3000-aplodirakha-kurkinski-406805.html", "text": "3000 аплодираха Мариус Куркински в НДК, който представи филма си „Засукан свят“ за старта на Киномания. Човекът оркестър извика на сцената многобройния си екип от звезди – Камен Донев, Ани Пападопулу, Виктория Колева, Велислав Павлов, Вяра Коларова, Димитър Николов – и родопчани, участвали в сътворяването на лентата по прозата на Николай Хайтов. В зала номер едно бяха още Здравец и Елена Хайтови, които истински са подкрепили Мариус в продукцията.   „Всеки си има по една орисница. Моите трябва да са били две“ – така започва филмът, в който Милю от едноименния разказ на Хайтов, ще преживее и превъзмогне почти 70-годишен период от историята на България и метаморфозите в народопсихологията. От всяка реплика и от всеки кадър става ясно, че по нашенските географски ширини всяко зло е за добро и че фаталността за едни е тотален късмет за други – по-точно за Хайтовия Милю, чийто образ наистина е без аналог в литературата, а вече и в киното. Куркински обаче никога не се е срещал очи в очи с легендарния писател. Нито пък през бурните по-младежки години му е хрумвало, че би се осмелил да прави  спектакъл или кино по негово произведение. Докато една вечер открива в домашната библиотека на брат си няколко сборника на Хайтов. И попада на „Сътресение“. Веднага усеща, че е тъкмо за него, макар че тогава е само на 30. През 2006-а започва да го играе на сцена – много много пъти, има и телевизионна версия. И ако дотогава се прекланя пред текстовете на Чехов, Платонов, Достоевски, Джулиан Барнс, в миг разбира, че по-директният му път му към публиката минава през Хайтов. „Стана ми скъп и съкровен“, признава Мариус. В „Засукан свят“ голямата идея на Куркински е да представи целия живот на главния герой - с всичките му радости и неволи, обрати и абсурди. Всъщност да представи вселената на България. Самият той е Милю – от 28 до 68. Зад образа обаче се крие собствения му дядо. Той е неговият идеал: мъдрец, който е разбрал, че светът няма нужда от омраза – въпреки всичко. Дядото на Куркински е човекът, постигнал така лелеяната хармония – с „аз“-а си, с природата, със семейството. Той му отваря очите за вярата. Когато бъдещия артист е на 10, го води в църквата в Преслав, за да го кръсти. Комунизмът е навсякъде, но няма как да изплаши врелия и кипелия Стоян. „С баба ми, маминка Мария, бяха изумително работливи.  Той ставаше в четири часа сутринта и  започваше да шие – целият шуменски окръг си поръчваше панталони при него. В малкото свободно време беше в градината. Както казва Хайтов в есетата си, спасението на българина е в труда и във въздържанието“, връща лентата Куркински.  Той винаги припомня, че стои зад ценностите, прокламирани от Хайтов - семейство, родолюбие, родова памет, почит към Бога. И е щастлив, че може да защити важни неща от философията на Хайтов в „Засукан свят“. Защото писателят не е съгласен, че българинът не може да различава добро от зло. И казва: „Мътната вода рано или късно ще спре и ще дойде бистрата“. А и за Хайтов нацията е над всичко. „За него тя е месията“, категоричен е Мариус. И добавя за филма: „Изпълних почти целия си начален замисъл за „Засукан свят“. Мога сам да се оценя. Снимките бяха много тежки – по 12 часа на ден, от 5 до 5 активен труд по  график. Не ми се мисли какво щеше да стане и при най-малкия провал. Но бяхме програмирали и разкадровали и последния детайл. Иначе нямаше да издеяна на напрежението. В Ивайловград хората ни обожаваха. Буквално заживяха с нас  -носеха баници, мед, вино. Беше сложно, но и много приятно. Господ беше с нас. Когато пристигнахме в Родопите в края на октомври, валеше като из ведро. В първия ден слънцето изгря, лятото се върна, останахме по къси ръкави. В мига, в който си тръгнахме, небето отново се изля върху земята“, разказва Мариус, който е не само режисьор, но и съсценирист на „Засукан свят“ заедно с Емил Бонев. Куркински е благодарен на Хайтов и заради собственото си спасение. Излиза пред публиката за „Сътресение“ в деня, в който майка му напуска засукания ни свят. Толкова е травмиран, че се отказва от спектакъла. От бездната на отчаянието и покаянието, от денонощната мъка го вади  „Черното пиле“. Днес той е усмихнат, че естествено е прекрачил границата между сцената и екрана. Усеща се като човек, който е хванал киното в ръцете си. А преди е мислел, че ще бъде изплашен от него.", "date": "2019.11.15", "title": "3000 аплодираха Куркински"}
{"url": "https://www.standartnews.com/sport/lechkov-ima-namerenie-da-rkovodi-bfs-do-kraya-na-mandata-406828.html", "text": "Първият вицепрезидент на БФС Йордан Лечков внесе допълнителна яснота в неочакваното му намерение да остане начело на БФС, въпреки че първоначално се смяташе, че Михаил Касабов ще води футболната централа до свикване на извънредно заседание, което да определи ново ръководство на родния футбол. Той заяви, че е готов да ръководи БФС до края на мандата, който приключва в началото на 2022 година. Легендарният футболист каза, че няма никакво намерение да свиква извънредно заседание и призова желаещите да го направят, да следват устава. Той уточни, че няма намерения да се кандидатира за президент на БФС, но има желание да довърши мандата заради гласуваното доверие от „500-600 клуба“, обяви той пред dsport.bg. „Господин първи вицепрезидент и господин Лечков, нищо не се е променило за мен. Правя едно разграничение, че трябва да говорим за футбол на клубно ниво, на национално ниво, организационно и така нататък. Искам да казваме нещата с истинските им имена.“ „Когато дойдохме начело на футболния съюз, никак не бяха добре нещата. Нито в българския футбол, нито в първенството. Бих искал да изтъкна положителните неща за нас като ръководство, а това не е никак малко. Наистина, националният отбор не върви добре, но затова не виждам ние каква вина носим. Националният отбор се попълва и се викат футболисти, които играят в клубовете. Нека разграничим нещата.“ „Когато стъпихме, във футбола нещата бяха голяма каша. Бяхме на „Иван Асен“ с нула стотинки в касата, с един ред проблеми с телевизионни права. Сега футболният съюз е в супер излишък, имаме финансова стабилност, база, административна сграда. Първенството върви доста по-интересно, отколкото трябва . Не казвам, че сме безгрешни, но трябва да се коментират нещата, както са.“ „Защо трябва да има Конгрес? Аз говоря според моето разбиране. Ако някой иска да свиква конгрес и да става президент, има си начин. Аз нямам намерение да ставам президент и да се кандидатирам за президент на футболния съюз. А готов ли е да ръководи БФС до края на редовния мандат на сегашното ръководство, който е до началото на 2022-а? „Готов съм, както следва. Ние сме избрани. 500-600 клуба са гласували за нас, гласували са ни доверие. Лично на мен са ми гласували доверие.“ „Няма такова нещо, ако някой си е направил погрешни изводи...защо трябва някой отстрани да ни диктува. Начинът на свикване на конгрес е един. Ако някой иска конгрес, аз казвам, аз нямам намерение да се кандидатирам, да съм кандидат за президент на БФС занапред.“ Но съм готов, както уставът повелява. Този футболен съюз трябва да продължи да функционира.“ Лечков внесе уточнения и за случилото се на Конгреса, след който наглед цялото ръководство подаде оставките си. „Тези оставки са за пред конгреса. Трябва да се спазва уставът. За да има законен редовен следващ конгрес, трябва да се спазва законът, да се движат нещата по устав. Който има интерес, да слуша добре и да изпълнява. Не съм подавал оставка, нито съм давал писмен отказ.“ „Категорично казах, че няма да подам оставка. Защото съм отишъл подготвен на това заседание. Аз отговарям само и единствено за моите действия, моля да бъда разбран и да ми влезеш в положението. Може би. Колкото по-говорим, ще се разводни работата, нека го оставим за следващ етап.“", "date": "2019.11.15", "title": "Лечков смята да оглавява БФС до края на мандата"}
{"url": "https://standartnews.com/svyat/moshchen-tsiklon-nad-toskana-406834.html", "text": "Опустошителни бури удариха централните райони на Италия, пишат медиите на Апенините. Силно засегната е областта Тоскана, която се оказа в епицентъра на мощен средиземноморски циклон и понесе ураганни ветрове и проливни валежи. Торнадо отвя ресторант и плажни заведения по крайбрежието на Лигурско море. Отнесени са и покриви на сгради в района, вихърът е изкоренил дървета. Няма пострадали хора. Пожарникари продължават с разчистването. В района на Гросето реките са излезли от коритата си. Наводнени са къщи, а спасителни екипи помагат на заклещени автомобили. В курорта Сатурния има сигнали за свлачища, които са затворили част от пътната мрежа. Навсякъде в Тоскана работата на пожарникари и спасители продължава. На този етап информацията е само за материални щети след мощните пориви на бурите.", "date": "2019.11.15", "title": "Мощен циклон над Тоскана"}
{"url": "https://www.standartnews.com/sport/gsta-kasha-i-kokal-s-meso-v-futbola-ni-406832.html", "text": "Кашата в БФС продължава да се сгъстява! Около месец след драматичните събития на мача с Англия, расизма, оставките и оттеглянето на Боби Михайлов, въобще не се знае кой дърпа конците на футбола ни, кой ще прави това за в бъдеще. В момента в търговския регистър като президент е посочен Михаил Касабов. Това е така, тъй като предишните вицепрезиденти Йордан Лечков, Атанас Фурнаджиев отказа да поемат поста и заяви, че ще подадат оставки. Касабов също обяви, че не иска да ръководи футбола ни, но ще бъде вписан по документи, за да насрочи нов Конгрес! Е, дата за такъв няма, а няма и индикации да бъде свикан Изпълком, на който тя да бъде определена. Вместо това, първият вицепрезидент Йордан Лечков обяви, че всъщност \"законите трябва да се спазват\" и той не бил подал оставка. Следователно, Лечков може би се цани да оглави футбола. В същото време обаче не трябва да забравяме, че сайтът на БФС - bfunion.bg разкри официално, че Лечков и Фурнаджиев се отказват от правото си да водят футбола ни (както се вижда от съобщението на сайта на Съюза на снимката). Да не забравяме и, че премиерът Бойко Борисов обяви, че с това ръководство на БФС, държавата не би работила. \r\nТака че, кой крив, кой прав, кой върти игри, кой не, предстои да се разбере! Едно е ясно, кашата във футбола ни е пълна, но явно има още месо по кокала.", "date": "2019.11.15", "title": "Гъста каша и кокал с месо във футбола ни"}
{"url": "https://www.standartnews.com/sport/blgariya-e-na-barazh-za-evro-2020-406842.html", "text": "Тимът на България получи шанс за класиране на Евро 2020 след победата на Финландия над Лихтенщайн с 3:0 и по този начин се класираха на Евро 2020 следващото лято. Така те заеха второто място в група \"J\", взeмaйки виза за шампионата на Стария континент заедно с лидера Италия. По този начин българският национален тим официално ще има шанс за класиране чрез плейофите в Лигата на нациите. Финландците заемаха четвъртата позиция в нашата Лига \"С\", но тъй като се класираха чрез квалификациите, петият отбор заема тяхното място, а това е България. На този етап не е ясно кой ще бъде съперникът на България. Той ще бъде определен чрез жребий, след който ще се разбере, дали страната ни отива в Лига \"А\" или Лига \"С\". Ако останем в нашата Лига \"С\", то ни предстои мач с Шотладния в Глазгоу. Победителят от него пък ще срещне някой измежду Норвегия и Сърбия. Ако обаче попадне в Лига \"А\", то въпросителни към днешна дата са доста и няма яснота кои точно ще са четирите отбора в нея. Единственото ясно е, че България ще е гост на 26 март, като сблъсъкът ще се реши в един мач.", "date": "2019.11.15", "title": "България е на бараж за Евро 2020"}
