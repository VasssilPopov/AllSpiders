{"url": "https://www.standartnews.com/biznes/9-strakhotni-smartfon-predlozheniya-ot-vivakom-379298.html", "text": "Не се нуждаем от черни петъци, когато VIVACOM предлага цяла оранжева седмица. В новата промоция на телекома с най-бързата мобилна мрежа в България за третото тримесечие на 2018 г. според анализ на информацията от Speedtest Intelligence® на Ookla®  , могат да бъдат открити 9 страхотни предложения на смартфони от брандовете на HTC, MOTOROLA, NOKIA, PHILIPS и SAMSUNG. Цените на избраните устройства вече са в сила и ще важат до 30.11. Те могат да бъдат закупени от магазинната мрежа на Виваком или онлайн както в брой, така и на изплащане с мобилните планове Smart L, L+, XL, XL+, U.  Motorola Z2 Play е смартфон, който се трансформира в компактна конзола за видеоигри с Moto Gamepad. Той разполага с 5.5“ FHD Super AMOLED дисплей, изцяло метален корпус, батерия, която издържа цял ден и камера с двойна LED светкавица. Основната камера е 12MP с лазерен и двоен автофокус, които гарантират бързо фокусиране и впечатляващи резултати. Селфи камерата е 5 MP широкоъгълна с LED светкавица за селфита при всякаква светлина. Благодарение на двата контролера, D-пад и 4 екшън бутона се осигурява истинско гейминг изживяване. Вградената 1035 mAh батерия позволява игра до 9ч., без да се изтощава батерията на смартфона. Той се предлага за 369.98 лв. в брой с мобилен план Smart L+ и може да бъде закупен както от магазинната мрежа на ВИВАКОМ, така и онлайн на www.vivacom.bg .  \r\n                                                                                                                                                                                                                                                                                      \r\nMotorola Z3 Play е с 6 инчов дисплей, който се простира от край до край, което позволява да се вижда повече съдържание с по-малко превъртане. Основната 12 MP камера +5 MP, както и подобреният софтуер за снимки, позволяват да бъдат променяни слоевете и да се сменят цветовете на изображенията за по-голям творчески контрол. Двойната светодиодна светкавица и 8 MP предна камера пък позволяват заснемането на перфектни селфита. В допълнение към всичко това, устройството е в комплект с Moto power pack - ултратънка преносима батерия, която се прикрепя към гърба на телефона почти незабележимо. Тя е с капацитет от 2220 mAh, осигуряваща допълнителни 16 часа, или обща работа до 40 часа. Motorola Z3 Pplay е на цена от 619.98 лв. в брой с мобилен план Smart L+ и може да бъде закупена от физическите магазини и онлайн от сайта на телекома.  \r\nNokia 6.1 Здрав и гладък, смартфонът е изработен от цяло парче алуминий с изваян D Corning Gorilla Glass дисплей. С оптиката ZEISS и двутоналната светкавица всяка снимка заслужава да бъде публикувана. Устройството позволява едновременното заснемане през предната и задната камерата с режима Dual-Sight, използвайки основната 16MP и 8MP задна камера. Записването на 4K видео и  висококачествени кадри се случва за секунди, а след това могат да бъдат редактирани без компромиси с качеството. Устройството може да бъде закупено на цена от 189.98 лв. в брой с мобилен план Smart L+ от физическите магазини и онлайн от сайта на телекома. \r\n  \r\nSamsung Galaxy J7 2017  е 5.5“ предложение в средния клас смартфони на Samsung. Моделът е с ярък Full HD Super AMOLED дисплей, корпус от алуминий, който предава премиум усещане, 3GB RAM и камери – 2х13MP. Основната 13MP камера с F1.7 обектив заснема ясни и детайлни снимки дори в тъмни условия. Samsung Galaxy J7 е оборудван със сензор за пръстови отпечатъци за удостоверяване на самоличността на потребителя, с което се гарантира, че само той ще има достъп до личните си данни. Устройството може да бъде закупено от магазинната мрежа на Виваком за 219.98лв. в брой с мобилен план Smart L+.   ", "date": "2018.11.27", "title": "9 страхотни смартфон предложения от Виваком "}
{"url": "https://www.standartnews.com/sport/rezultati-ot-shampionska-liga-379304.html", "text": "Изиграха се 8 мача от груповата фаза в Шампионската лига. Ето и резултатите: АЕК Атина – Аякс 0:2 Байерн – Бенфика 5:1 Хофенхайм – Шахтьор 2:3 Лион – Манчестър Сити 2:2 ЦСКА Москва – Виктория Пилзен 1:2 Рома – Реал Мадрид 0:2 Ювентус – Валенсия 1:0 Манчестър Юнайтед – Йънг Бойс 1:0", "date": "2018.11.27", "title": "Резултати от Шампионска лига"}
{"url": "https://www.standartnews.com/regionalni/minori-i-energetitsi-izlizat-na-protest-za-zapazvane-na-rabotnite-379290.html", "text": "Cиндиĸaлнитe cтpyĸтypи нa KHCБ в „Mини Mapицa-изтoĸ” и държавната TEЦ „Mapицa изтoĸ-2” opгaнизиpaт пpoтecтeн митинг за защита на своите работни места. Протестът е обявен за 10 ч. утре сутринта пpeд aдминиcтpaтивнaтa cгpaдa нa въглeдoбивнoтo дpyжecтвo в Paднeвo.  \r\nMиньopитe и eнepгeтицитe нacтoявaт зa зaпaзвaнe нa вcичĸи paбoтни мecтa в двeтe дъpжaвни дpyжecтвa, яcни и ĸoнĸpeтни мepĸи зa гapaнтиpaнe paбoтaтa нa ĸoмплeĸca „Mapицa изтoĸ”. Cпopeд пpeдcтaвитeли нa cиндиĸaтa това че, дъpжaвaтa щe плaти eмиcиитe нa TEЦ „Mapицa изтoĸ-2” зa eднa гoдини не решавал проблема. Слeд тoвa бъдeщeтo нa цeнтpaлaтa било нeяcнo, a оттам и нa минитe. \r\n  „Mиниcтъpът нa eнepгeтиĸaтa Teмeнyжĸa Πeтĸoвa пoтвъpди, чe щe пpиcъcтвa нa митингa и oчaĸвaмe oт нeя paзпиcaнa пoзиция нa Бългapия, ĸoятo пpeзидeнтът Pyмeн Paдeв щe пpeдcтaви нa пpeдcтoящaтa cpeщa нa Koнфepeнциятa пo измeнeниeтo нa ĸлимaтa в Kaтoвицe, зaщoтo дo мoмeнтa тя нe e пyбличнo oпoвecтeнa”, зaяви днес нa пpecĸoнфepeнция в Cтapa Зaгopa пpeдceдaтeлят нa Haциoнaлнaтa фeдepaция нa eнepгeтицитe Гeopги Πeтpoв. Toй дoбaви, чe нa фopyмa в Полша cе oчaĸвaло дoпълнитeлнo зaтягaнe нa aнгaжимeнтитe, пoeти oт cтpaнитe пo Paмĸoвaтa ĸoнвeнция нa OOH пo измeнeниe нa ĸлимaтa в ĸoнтeĸcтa нa Πapижĸoтo cпopaзyмeниe. Това пpяĸo щяло да peфлeĸтиpa въpxy бългapcĸaтa eнepгeтиĸa. B пpecĸoнфepeнциятa yчacтвaxa oщe вицeпpeзидeнтът нa KHCБ Baлeнтин Hиĸифopoв, пpeдceдaтeлитe нa KHCБ в TEЦ \"Mapицa изтoĸ 2\" Дeян Дяĸoв и в \"Mини Mapицa-изтoĸ\" Hacĸo Mитeв. \r\n B ĸoмплeĸca „Mapицa изтoĸ” ce пpoизвeждa 45% oт eлeĸтpoeнepгиятa в cтpaнaтa и тoй нe мoжe дa бъдe зaмecтeн oт дpyги мoщнocти, ĸaтeгopични ca пpeдceдaтeлитe нa cиндиĸaлни cтpyĸтypи. Споредтях,аĸo бългapcĸитe цeнтpaли нe пoлyчaт дepoгoция oт Диpeĸтивaтa зa eмиcиитe oт пpoмишлeнocттa, щe бъдe пaгyбнo зa eнepгийнaтa cиcтeмa в cтpaнaтa. \r\n Oт KHCБ нacтoявaт oщe зa изpaбoтвaнe нa eнepгийнa cтpaтeгия, c яcнa визия дo 2050 г", "date": "2018.11.27", "title": "Миньори и енергетици на протест утре"}
{"url": "https://www.standartnews.com/sport/chuzhdenets-poema-voleybola-379303.html", "text": "Чужденец ще е следващият селекционер на България по волейбол, съобщи \"Нова\". Очаква се назначението да е ясно до Нова година. Сред членовете на Управителния съвет на федерацията са били обсъждани няколко имена на свободни в момента треньори. Наред с коментираните Силвано Пранди и Стефано Антига, на дневен ред са излезли още две номинации. Едната е добре позната – тази на бившия помощник, а в последствие и национален селекционер Камило Плачи.  Другото обсъждано име за поста, овакантен от Пламен Константинов, е на черногореца Игор Колакович, чийто договор с Иран изтече. Очаква се новият треньор да получи договор до Игрите в Токио през 2020 година.", "date": "2018.11.27", "title": "Чужденец поема волейбола"}
{"url": "https://www.standartnews.com/kultura/silviya-artamontseva-s-izlozhba-v-mvnr-379272.html", "text": "„Граници“ се нарича изложбата на Силвия Артамонцева в галерия „Мисията“ при МВнР. В експозицията могат да се видят 22 творби - рисунки и колажи, представящи усещането на известната художничка за границите на оброзимото и безграничността на въображаемото. „С появата си на този свят всеки индивид съществува и се репродуцира в определена среда, затворен в рамки, наречени условно граници. Граници на обозримата битийност, в които се чувстваме комфортно – опознаваеми, достъпни, константни на пръв поглед. Това обаче е измамна сигурност. Стремежът да преодолеем границите движи човека напред – в науката, в изкуството, носи обновяване, дава смисъл на живота. Водата, която носи живот, е течащата - неподвижната се заблатява и вони. Така, вярвам, е и в живота на човека, създаден по образ и подобие на Твореца. Затова търся новото, неизследваното в работите си – и като послание, и като изразни средства и техники“, споделя Силвия Артамонцева.", "date": "2018.11.27", "title": "Силвия Артамонцева с изложба в МВнР"}
{"url": "https://www.standartnews.com/biznes/rayfayzenbank-s-obshch-proekt-ss-sofiyskiya-universitet-379268.html", "text": "Райфайзенбанк стартира проект в сътрудничество със студенти от Стопанския факултет на Софийския университет „Св. Климент Охридски“, от специалността „Моделиране на големи данни в бизнеса и финансите“, съобщават от пресцентъра на банката. Екип на банката представи реален практически казус в сферата на Big Data/Advanced Analytics, свързан с кредитните карти. Върху тази задача студентите ще работят по време на семестъра, а разработилите най-добрия модел за обработка на големи бази данни ще имат възможността да представят работата си пред управителния съвет на Райфайзенбанк и да тестват модела си в реална бизнес среда. „Даваме възможност на студентите да тестват знанията си в практиката. Ние като бизнес, от своя страна, можем да използваме иновативно решение на младите хора в областта на анализа на големи бази данни“, коментира Даниел Алексиев, началник отдел „Дигитално банкиране и Иновации“ в Райфайзенбанк. Проектът за сътрудничество със Стопанския факултет е част от инициативата на банката Тинк танк (Think Tank), която обединява служители от различни отдели, с цел прилагането на иновации и нови технологии.", "date": "2018.11.27", "title": "Райфайзенбанк с общ проект със Софийския университет"}
{"url": "https://www.standartnews.com/biznes/dobivt-na-med-tazi-godina-spadnal-s-60-379258.html", "text": "Добивът на мед в страната ни през 2018 г. средно е спаднал с около 60%, съобщи в интервю за БНР Николай Куменов – председател на Федерацията на българските пчелари. Като причина за сериозния спад той посочи продължителните валежи през годината. „Минали години сме изнасяли около 12-15 хил. тона мед, сега ще са около 7-8 хил. тона“, каза председателят на Федерацията. Куменов посочи още, че и смъртността на пчелите се е увеличила драстично. По думите му това е станало заради употребата на пестициди, забранени в ЕС. Пчеларите обаче не са получили подпомагане от държавата по схемата „де минимис“, която се прилага при неблагоприятна година. „Министърът на земеделието се обоснова с факта, че БАБХ е регистрирала много малка смъртност“, обясни той. Разминаването на данните идва от това, че част от пчеларите не регистрират всяка една смъртност на пчелно семейство заради бюрокращината, обясни Куменов. В протестна декларация на пчеларите е вписано искане за заплащане на такса „Опрашване“ за всяко регистрирано пчелно семейство – по 60 евро годишно да получават в сектора. Според него на европейско ниво предложението има шанс. В декларацията се съдържа и искане за криминализиране на нерегламентирано третиране на земеделски култури. Пчеларите настояват и да се следи за нелегалния внос на забранени пестициди в България: „Пчеларят не подозира, че някой някъде е третирал с такова нещо – взима си меда, тръгва да го продава и в един момент се оказва, че в меда има такива пестициди. Тогава този мед той няма какво да го прави“. Национален пчеларски протест е насрочен за 10 декември. Той ще финализира една много тежка година за пчеларите в България.", "date": "2018.11.27", "title": "Добивът на мед тази година спаднал с 60%"}
{"url": "https://www.standartnews.com/sport/mirela-demireva-e-atlet-1-na-blgariya-379215.html", "text": "Вицешампионката на Европа в скока на височина Мирела Демирева бе избрана за атлет на България за 2018-а година в 21-ото издание на традиционната анкета на списание „Атлетика“. Демирева е начело на класацията за втора година след 2016-а, когато спечели олимпийското сребро в Рио де Жанейро и стана атлет и спортист на България във вота на спортните специалисти. Тази година Мирела оглави анкетата на списание „Атлетика“ с 276 точки пред световната шампионка на троен скок за девойки Александра Начева (243 точки) и петата от финала на 200 м от еврошампионата за мъже и жени Ивет Лалова-Колио (224 точки). В допитването, организирано от списанието, гласуваха 28 експерти и журналисти отразяващи атлетиката в България, а към техния глас бе прибавен още един от вота на феновете в гласуването на сайта  През тази година атлет номер едно на България Мирела Демирева показа световна класа в повечето състезания, в които участва. Най-значимите постижения и класирания на Демирева през 2018-а: - вицешампионка на европейското първенство; - шесто място на световното първенство в зала; - победа в турнир от „Диамантената лига“ и още три втори места на турнири от веригата; - балканска шампионка; - за първи път преодоля 2.00 м в кариерата си - на турнир от \"Диамантената лига\" и на финала на еврошампионата;   - с най-силен резултат от всички български атлети по сравнителната таблица на ИААФ. Втората в класирането Александра Начева също бе един от хитовете на европейската и световната атлетика. Пловдивчанката спечели сребро на еврошампионата за девойки под 18 години и световна титла при девойките под 20 години на троен скок още преди да навърши 17 години. В края на сезона Начева заслужи и златния медал на младежките олимпийски игри, а през годината коригира няколко пъти собствените си национални рекорди и записа на сметлат си няколко балкански титли вз девойки в хоризонталните скокове. Носителката на четири звания \"Атлет на България\" Ивет Лалова-Колио също бе на висота през сезона с пето място на 200 м на европейското първенство, призови класирания в \"Диамантената лига\", финала на веригата и Континенталната купа.  Шестицата на анкетата бе оформена от финалистите от еврошампионата за мъже и жени Габриела Петрова (троен скок) – 166 т. и Радослава Мавродиева (гюле) – 138 т., а между тях се вклини вицешампионът от младежките олимпийски игри и европейския шампионат за юноши под 18 години Валентин Андреев (чук) – 164 т.  В десетката на анкетата са атлет номер едно на България за 2017-а Тихомир Иванов (скок височина), който се състезава само през зимата, трикратната балканска шампионка в спринта Инна Ефтимова, Митко Ценов, който отново записа уникални класирания в бяганията и талантливият млад спринтьор Веселин Живков.   Класиране: 1.    Мирела Демирева (скок височина) – 276 точки 2.    Александра Начева (скок дължина и троен скок) – 243 3.    Ивет Лалова-Колио (100 м и 200 м) – 224 4.    Габриела Петрова (скок дължина и троен скок) – 166 5.    Валентин Андреев (чук) – 164 6.    Радослава Мавродиева (гюле) – 138 7.    Тихомир Иванов (скок височина) – 107 8.    Инна Ефтимова (60 м, 100 м и 200 м) – 48 9.    Веселин Живков (60 м, 100 м и 200 м) – 45 10. Митко Ценов (бягания на средни дълги разстояния) – 42 11. Яна Копчева (гюле) – 38 12. Иво Балабанов (бягания на средни и дълги разстояния) – 12 13. Маринела Нинева (бягания на дълги разстояния) – 12 14. Момчил Караилиев (троен скок) – 10 15. Добромир Николов (седмобой и 110 м с препятствия) – 10 16. Изабела Соколова (60 м с препятствия и 100 м с препятствия) – 7 17. Милена Миткова (скок дължина) – 5 18. Антонио Иванов (100 м и 200 м) – 5 19. Силвия Георгиева (бягания на средни и дълги разстояния) – 4 20. Георги Цонов (троен скок) – 2 21. Денис Ерадири (скок дължина) – 1 22. Денис Димитров (100 м и 200 м) – 0 (19 гласа във вота на феновете)", "date": "2018.11.27", "title": "Мирела Демирева е Атлет №1 на България"}
{"url": "https://www.standartnews.com/sport/vorskla-priema-arsenal-vpreki-voennoto-polozheniya-379198.html", "text": "Мачът от петия кръг на груповата фаза на Лига Европа по футтбол между украинския Ворскла и Арсенал ще се проведе в Полтава на 29 ноември, въпреки въведеното военно положение в Украйна. \"УЕФА потвърждава, че мачът ще се проведе в четвъртък в съответствие с графика на състезанието. Както във всички други мачове, ще се вземат всички необходими мерки за сигурност\", се казва в изявлението от евроцентралата. Арсенал е лидер в класирането на група Е, като спечели 10 точки от четири мача. Ворскла е на трето място с едва три точки. Военното положение в Украйна бе въведено на 26 ноември с решение на Съвета за национална сигурност и отбрана. Първоначалният срок е от 60 дни, който може да бъде отменен по всяко време, при положение, че ситуацията се нормализира", "date": "2018.11.27", "title": "Ворскла приема Арсенал въпреки военното положения"}
{"url": "https://www.standartnews.com/regionalni/namerikha-plastelin-v-kashkaval-vv-vrachanskiya-zatvor-379235.html", "text": "Откриха пластелин в пита кашкавал във врачанския затвор при проверката, за която първоначално имаше съмнения, че се търси взрив, предаде БНР. Щателната проверка на правосъдното министерство установила, че паниката е напразна и става дума „медицинска глина“, каквото е другото название на пластелина. Засега остава тайна дали чрез „пратката“ някой се е пошегувал, или е опитал да провери колко стриктни са във врачанския затвор. Питата кашкавал била предназначена за съкилийник на добилия медийна популярност затворник Стефан Емилов-Мачката. Проверката от столични експерти в Главна дирекция „Изпълнение на наказанията“ била предприета след изрично настояване на директора на затвора комисар Ангел Кабатлийски.", "date": "2018.11.27", "title": "Намериха пластелин в кашкавал във Врачанския затвор"}
{"url": "https://www.standartnews.com/sport/taekuondistite-otivat-na-svetovno-za-voenni-379248.html", "text": "За първи път България ще бъде представена на Световното първенство по таекуондо за военни, което ще стартира на 29 ноември в Рио де Жанеро, Бразилия. Родната чест ще защитават, най - добрият таекуондист за 2018, Калоян Бинев  и световният медалист Владимир Далаклиев.  През 2018 двамата се класираха и представяха страната  на  най-престижните серии на Гран  при , а в последното издание, Кало Бинев отбеляза победа над олимпийския медалист и световен шампион Карлос Наваро. Сега двамата ще мерят сили с военизираните бойци в света.  Успоредно в Испания 17 български таекуондисти в категория кадети, ще играят за победа на европейското  първенство. Националите ни придружават Теодор Георгиев селекционер на националния тим  и Димитър Михайлов", "date": "2018.11.27", "title": "Таекуондистите отиват на световно за военни"}
{"url": "https://www.standartnews.com/sport/sportt-po-tv-za-27-noemvri-379238.html", "text": "Диема спорт 2 \r\n21,45 Футбол, Англия, Карабао Къп: Лестър Сити - Саутхямптън (пряко) MaxSport1 \r\n18,30 Волейбол, Световно клубно първенство за жени: Кучине Лубе - Зенит Казан; 21,30 Факел - СКРА Белхатув (пряко) MaxSport2 \r\n19,55 Футбол, ШЛ: ЦСКА М - Виктория Пилзен; 22,00 Ювентус - Валенсия (пряко) MaxSport3 \r\n19,55 Футбол, ШЛ: АЕК - Аякс; 22,00 Рома - Реал Мадрид (пряко) Kanal 3 \r\n21,15 \"Спорт в обектива\" Ring.BG \r\n20,30 УЕФА Лига Европа - магазинно предаване", "date": "2018.11.27", "title": "Спортът по тв за 27 ноември"}
{"url": "https://www.standartnews.com/biznes/zhenite-v-blgariya-pechelyat-s-144-po-malko-ot-mzhete-379276.html", "text": "Жените в България печелят с 14,4 на сто по-малко от мъжете, докато разликата в заплащането между двата пола в Европа е 16,2 на сто в полза на мъжете. Това заяви вицепрезидентът на КНСБ Чавдар Христов по време на конференция на тема \"Ден на равното заплащане между жените и мъжете - българският отговор\", съобщават от пресцентъра на КНСБ. Дискусията, посветена на Деня на равното заплащане между мъжете и жените, е организирана от Конфедерацията и Фондация \"Фридрих Еберт\". Акцент в конференцията е бил поставен върху факторите, на които се дължи разликата в заплащането между жените и мъжете и върху механизмите за минимизиране на различията. Според вицепрезидента КНСБ Чавдар Христов проблем у нас са утвърдените стереотипи, момичетата да се насочват към образование и професии, които са по ниско платени. 44 на сто от жените у нас са в риск от бедност - повече от половината заети жени са концентрирани в ниско платените отрасли, в които средната работна заплата е от 670 до 900 лева, при средна заплата 1135 лева. Заетостта на жените преобладава в две от трите най-ниско платени икономически дейности, при това с по-ниска работна заплата от тези на мъжете. По думите на Христов всички тези данни кореспондират с по-ниската пенсия на жените с 27,7 на сто от тези на мъжете, по-голямата бедност и социално изключване. \"На пазара на труда у нас равното заплащане за един и същи труд все още не е реалност. Причините за това са комплексни. Стереотипите въз основа на пол могат да отредят на жените и мъжете предварително определени роли, като по този начин ограничават свободата им да избират своя професионален път. Друга причина е дисбалансът между професионалния и личния живот. Необходимо е да работим за преодоляване на стереотипите при избор на образование и професия\", е заявила заместник социалният министър Султанка Петрова, цитирана в съобщението. Според директора на фондацията за България д-р Хелене Кортлендер въпреки, че двата принципа \"равно заплащане за равна работа\" и \"равно заплащане за работа с еднаква стойност\" са правно фиксирани с Договора за Европейския съюз още от самото начало, в ЕС все още има средна разлика в заплащането на жените и мъжете от 16,3 на сто, т.е. почасовото заплащане на работещите жени е с 16,3 процента по-ниско от това на мъжете. Тя е отбелязала, че съществуват огромни различия между 28-те държави-членки: Докато разликата в заплащането на жените и мъжете в Италия и Люксембург е само 5,5 на сто, то в Естония е 26,9 на сто. България e малко под средата с разлика около 14,4 процента .От друга страна в България тази разлика се увеличава, вместо да намалява - така че има основания за безпокойство, е посочила още Кортлендер. Според доц. Лилия Димова секторите в България с най-голяма разлика в заплащането са здравеопазване (30 на сто), преработваща промишленост (25 на сто) и финанси (22 на сто). Има обаче и обратни различия - в строителството мъжете получават с 13 процента по-малко от колегите си жени , а в административните дейности - с 25 на сто.", "date": "2018.11.27", "title": "Жените в България печелят с 14,4% по-малко от мъжете"}
{"url": "https://www.standartnews.com/sport/blgarskite-futbolisti-vzimat-nad-90-bona-na-godina-379246.html", "text": "Малко над 90 хил. лева, или по-точно 46 058 евро, е средната годишна заплата на футболистите в родната Първа лига. Това показва последното проучване на Sport Intelligence за 2018 година. В статистиката са включени месечните възнаграждения на играчите от първите тимове на клубовете в българския елит, като в това число не са отбелязани бонусите, които взимат играчите при определени условия. Данните нареждат България на 41-во място в света. С подобни годишни заплати са играчите в държави като Унгария, Норвегия, Чехия, Кипър, ЮАР, Азербайджан. В тях се плаща малко по-добре, отколкото у нас. След България остават страни като Сърбия, Словакия, Беларус, Финландия, Ирландия и др. Очаквано Висшата лига на Англия е лидер по този показател. В Премиършип средната годишна заплата възлиза на 3 379 520 млн. евро. Следват първенствата на Испания, Италия, Германия, Франция, Китай, Русия, Турция и Бразилия.", "date": "2018.11.27", "title": "Българските футболисти взимат над 90 бона на година"}
{"url": "https://www.standartnews.com/regionalni/tovaren-vlak-pregazi-mzh-379237.html", "text": "Товарен влак  е блъснал фатално мъж, който  е починал от удара малко по-късно в спешния медицински център в Казанлък. Трагичният инцидент е станал минути след полунощ в понеделник в близост до жпгара Казанлък. 27.11.2018 г., в 00.10 ч., в РУ - Казанлък е получено съобщение за блъснато от влакова композиция лице При огледа на място е било установено, че товарен влак, управляван от 31-годишен машинист, при влизане в гара Казанлък е ударил 37-годишен мъж от с. Горно Сахране. Пострадалият е откаран във филиала на спешения медицински център в града, където е починал. По случая е било образувано досъдебно производство срещу неизвестен извършител по чл.127, ал.1 от НК - за подпомогне или склоняване към самоубийство. \r\n ", "date": "2018.11.27", "title": "Товарен влак прегази  мъж"}
{"url": "https://www.standartnews.com/regionalni/obshcho-57-videokameri-v-silistra-shche-respektirat-narushiteli-379245.html", "text": "  \"В 18 точки на Силистра са разположени общо 57 камери, няколко все още не са свързани, но до края на месеца цялата система ще бъде въведена в експлоатация\". Това съобщи в ефира на Радио Шумен заместник-кметът на Силистра инж. Тодор Борачев. Предвидено била да има видеокамери на все още недовършеното младежко пространство до Новата баня в града, което преди ден е било обект на вандалска проява. Неизвестни хулигани са нашарили със спрей монтираните и боядисани от неформалната младежка група \"МЕГА-Креатив“ пейки в недовършеното младежко пространство. То се изгражда по проект „Щастливата пейка“, спечелен по линия на конкурсна сесия \"Младежта срещу насилието и наркотиците\".  \r\n ", "date": "2018.11.27", "title": "Общо 57 видеокамери в Силистра  ще респектират нарушители"}
{"url": "https://www.standartnews.com/regionalni/dg-sinchets-se-vklyuchi-v-operatsiya-plyusheno-meche-379247.html", "text": "Деца, родители и учители от ДГ „Синчец“ подкрепиха активно Операция „Плюшено мече“. Това съобщиха от пресцентъра на община Благоевград. Те се включват в инициативата за втора поредна година. Обединени от каузата за сбъдване на детски мечти на деца и младежи в неравностойно положение, всички доброволци се заеха с набавянето на подаръци за деца от три социални услуги в Благоевград. С общи усилия всеки един подарък беше старателно опакован. \r\nНакрая всички доброволци си обещаха следващата година да бъдат по-многобройни, а зарадваните деца умножени. \r\nСдружение „Операция Плюшено мече\" започва като гражданска доброволческа инициатива преди 11 години с подаръци за 40 деца от един дом, а днес вече е сдружение в обществена полза, което не просто връща Коледата на 8 000 деца и младежи всяка година, но освен това развива уменията на талантливи младежи в неравностойно положение и им дава шанс за професионална реализация чрез целогодишната менторска програма “Скритите таланти на България”.", "date": "2018.11.27", "title": "ДГ \"Синчец\" се включи в операция \"Плюшено мече\""}
{"url": "https://www.standartnews.com/regionalni/dariteli-maystori-i-dobri-khora-pomognakha-na-postradali-ot-pozhar-379239.html", "text": "Пострадалите семейства от пожара в Момчиловци вече имат покрив над главите си. Той е готов благодарение на общите усилия на дарители, майстори и добри хора от цялата страна. Собственик на магазин за строителни материали от Пловдив пое инициативата и дари керемидите за целия покрив, предаде bTV. Примера му след това решили да последват много фирми и доброволци. „Само за две седмици беше изграден нов покрив, благодарение на труда на много хора, при минусови температури, от местни майстори, приятели на семейството, хора с добри сърца. Всеки е помогнал с каквото може – кой със средства, кой с материали. Дървопреработващи фирми се включиха, дървеният материал също е от дарения”, разказа Сийка Суркова, кмет на с. Момчиловци. В благотворителните инициативи за пострадалите семейства се включиха деца от местното училище, които събраха над 50 лв., както и ученици от Смолян. Доброволците успяха да съберат кухненски уреди, прибори и одеала. \r\nВъпреки подкрепата, най-възрастната стопанка на дома – 74-годишната Шина Трампаджиева се тревожи най-много сега за сина си, тъй като заради стреса от пожара той отключва тежко заболяване и в момента е в болница. „Само здрав син, само здраве и какво друго да ви кажа. Нужда от всичко има човек, но най-важното от здраве и благодарим на всички, на всички”, каза жената през сълзи. Кампанията в помощ на пострадалите от Момчиловци продължава. Над  20 000 лв. ще са необходими за пълното възстановява на дома, в който живеят три семейства.", "date": "2018.11.27", "title": "Дарители, майстори и добри хора помогнаха на пострадали от пожар"}
{"url": "https://www.standartnews.com/regionalni/otkrikha-kt-za-otdikh-v-selo-bryagovo-379240.html", "text": "Нов кът за отдих бе открит в село Брягово, съобщиха от общинската администрация в Хасково . Паркът е обновен с близо 10 хиляди лева по проект, финансиран по ПУДООС, пише Марица.  \r\nВодосвет отслужи отец Петър. На откриването присъства кметът на общината Добри Беливанов. Поставени са нови пейки, беседка, ограда, посадени са и дървета. \r\nКметът на селото Делчо Митев се похвали , че паркът е под денонощно видеонаблюдение и вече са засечени и санкционирани нарушители, които си позволили да допуснат животните си в новите градинки.  \r\nВ село Динево също се ремонтира детска площадка за около 10 хиляди лева по проект, финансиран от ПУДООС. \r\nМиналата година по тази програма бе изградена спортна площадка до стадион \"Хасково“ и парк с детска площадка в село Манастир", "date": "2018.11.27", "title": "Откриха кът за отдих в село Брягово"}
{"url": "https://www.standartnews.com/biznes/60-po-malko-med-sme-proizveli-prez-2018-g-379232.html", "text": "През 2018 г. е отчетен   Това съобщи председателят на Федерацията на българските пчелари Николай Куменов за БНР. Според него причината за сериозния спад са  през годината. Куменов посочи, че за разлика от минали години, когато България е изнасяла между 12 и 15 хиляди тона мед, през 2018 г. се очакват  . Друг от сериозните проблеми, който изтъкна, е драстичното увеличение на смъртността на пчелите. Той е на мнение, че това се дължи на употребата на пестициди, забранени в Европейския съюз. Въпреки неблагоприятната година обаче пчеларите   по схемата \"де минимис\", допълни Куменов и посочи, че обяснението на министъра на земеделието е, че БАБХ е регистрирала много малка смъртност. Разминаването в данните идва от това, че част от пчеларите не регистрират всяка една смъртност на пчелно семейство заради бюрокращината, категоричен е Куменов. Той съобщи, че в протестна декларация пчеларите са поискали   за всяко регистрирано пчелно семейство. В сектора искат да получават по 60 евро годишно. Куменов смята, че предложението има шанс на европейско ниво. Пчеларите настояват и за криминализиране на нерегламентираното третиране на земеделските култури, както и за следене на нелегалния внос на забранени пестициди в България, уточни председателят на федерацията. Пчеларят не подозира, че някой някъде е третирал с такова нещо - взима си меда, тръгва да го продава и в един момент се оказва, че в меда има такива пестициди. Тогава този мед той няма какво да го прави, обясни Куменов и посочи, че  , с който ще завърши една много тежка година за пчеларите в България.", "date": "2018.11.27", "title": "60% по-малко мед сме произвели през 2018 г."}
{"url": "https://www.standartnews.com/balgariya/prototip-na-koraba-na-marko-polo-otkrikha-izsledovateli-379274.html", "text": "Около 65 древни плавателни съда \"спят\" на дъното на Черно море, разкри Проектът Black Sea MAP Огромен кораб от ХІV век, чиято конструкция се счита за прототип на този на Марко Поло, откриха  изсредователи. Това стана ясно днес на пресконференция в Националния археологически музей, където бяха представени резултатите от Black Sea MAP, най-големият и най-високотехнологичен проект за подводна археология, реализиран в света досега. Той продължи три години и приключи в края на това лято. В международния екип изследователи участваха Центърът за морска археология в Университета Саутхемптън, Центърът за подводна археология в Созопол, водещи учени от цял свят.  С помощта на най-модерни технологии, използвани досега само за индустриални цели, проектът Black Sea Maritime Archaeology Project (Black Sea MAP) е изследвал над 2000 квадратни метра от морското дъно. Учените са намерили 65 плавателни съда на дъното на Черно море край Созопол. С откритите серия корабокрушения постави България на картата на морските изследвания, твърдят учените. \"Много малко и изключително редки са подобен тип находки, и те не могат да бъдат намерени на други места\", каза директорът на Центъра за подводна археология в Созопол д-р Калин Димитров. Според него причината за това е в условията на Черно море, които запазват останките, и така тук находката е самият кораб, а не само части от товара, както е на други места.  \r\nНай-старинните плавателни съдове, открити от експедицията, са от античността. Единият е най-вероятно от времето на гръцката колонизация от четвърти век преди н.е.. Другият е от римското присъствие по нашите земи от около I - II в. н.е. \"Най-старият кораб, намерен на дъното, е на възраст 2400 години\", сподели доц. д-р Людмил Вагалински, директор на Археологическия институт с музей при БАН. \r\nДиректорът на центъра за морска археология в Саутхемптън проф. Джон Адамс каза, че са взети сондажни проби, които учените наричат ядки, и те са били изследвани в Университета Саутхемптън. Сред откритията са вулканични материали от два периода. Има вулканично изригване от преди 22 500 години, както и по-късно от 3500 години. Според професор Адамс второто изригване е предизвикало срива на минойската цивилизация.   \r\nИма доказателства че нивото на Черно море е било със 110 метра по-ниско отколкото е днес, а бреговете му са се намирали на 70-80 км навътре от сегашния бряг, твърдят учените. В изследването не са намерени доказателства за катастрофално заливане на Черно море, категорични са специалистите.  \r\nВ рамките на експедицията бяха открити уникални бактерии, които живеят в суровата безкислородна среда на дъното на Черно море. \r\nДо няколко седмици в Музейко гостите ще разглеждат корабите, открити край Созопол,с очила за виртуална реалност. \r\n ", "date": "2018.11.27", "title": "Прототип на кораба на Марко Поло в Черно море"}
{"url": "https://www.standartnews.com/regionalni/razgrad-i-vitenberge-obmenyat-dobri-sotsialni-praktiki-379255.html", "text": "  Обмен на добри практики от социалната сфера договориха кметът на Разград доктор Валентин Василев и колегата му градоначалник на германския град Витенберге доктор Оливър Херман. Споразумението за съ трудничество е подписано по време на подсещението на българска делегация, посетила побратимения с Разград град миналата седмица, съобщават от кметството на лудогорската община. Кметът доктор Василев, заместникът му Галина Георгиева и шефове ва социални звена са разгредали „Къщата на поколенията” във Витенберге, където под един покрив са събрани всички социални услуги, които местната власт в германския град предлага на общността. Водени са разговори с австрийска компания, която администрира дейността на социалните предприятия там. Споделянето на практики в социалната сфера е нова стъпка в сътрудничеството между Разград и Витенберге. Двата града са побратимени преди 15 години и досега връзките между тях се осъществяваха главно в културния обмен. Предстоящата размяна на посещения на специалисти от социалната сфера ще помогне на Разград да подобри обслужването в социалната сфера, съобщават от кметството.", "date": "2018.11.27", "title": "Разград и Витенберге обменят добри социални практики"}
{"url": "https://www.standartnews.com/regionalni/trgna-obshchestvena-konsultatsiya-za-premestvaemite-obekti-v-sofiya-379261.html", "text": "Столична община обявява обществена консултация за промяна на „Наредбата за преместваемите обекти, за рекламните, информационните и \r\nмонументално-декоративните елементи и за рекламната дейност на територията на Столична община“.  Това е втората промяна в Наредбата от приемането й на 26.07.2018г. През лятото тя беше спряна от и.д. кмета Евгени Крусев с писмо до СОС от 08.08.2018г., за да се реши по-коректно проблемът със зонирането на столицата и какви такси да плащат търговците за тротоарно право. През септември съветниците решиха, че няма да разглеждат други промени и на 27.09.2018г. прегласуваха Наредбата – без спорния текст за цените на тротоарното право. \r\nОще тогава беше казано, че ще се наложи цялостно преразлеждане, но без ангажимент кога точно. Сега се внася за обществена консултация промяна, като съветниците отрито признават, че има „противоречия“ в тази нормативна \r\nуредба.  До 5 декември бизнеса, гражданите и  неправителственият сектор могат да дават становища и предложения за контретни промени.   засяга пряко над 6 000 фирми и граждани в столицата.", "date": "2018.11.27", "title": "Тръгна обществена консултация за преместваемите обекти в София"}
{"url": "https://www.standartnews.com/regionalni/arestuvakha-vidinchanin-demontirashch-pten-znak-379259.html", "text": "Рано тази сутрин, около 03.30 часа в района на пешеходна пътека на ул. “Цар Симеон Велики“ във Видин, патрулиращи полицаи забелязали мъж, качен на метален стълб, крепящ светещите знаци, обозначаващи пешеходната пътека. При последвалата проверка униформените установили самоличността му – 63-годишен жител на областния град. Констатирано било, че той е демонтирал захранващ фотоволтаичен (соларен) панел с придържащата го стойка. В торбичка полицаите открили вещите и инструменти, съобщи БНР. Мъжът е задържан в ареста за срок до 24 часа, по случая в Районно управление-Видин е образувано бързо производство.", "date": "2018.11.27", "title": "Арестуваха видинчанин, демонтиращ пътен знак"}
{"url": "https://www.standartnews.com/sport/taybrek-reshava-svetovnata-titla-po-shakhmat-379190.html", "text": "Магнус Карлсен и Фабиано Каруана не успяха да се победят и в дванадесетата партия помежду си, в спора за световната шахматна корона. Американецът получи възможност да спечели първата си световна титла с белите фигури, но норвежкият му съперник удържа до 31-я ход с черните и двамата разделиха по половин точка. След 12 партии резултатът продължава да бъде равен 6:6 и двубоят ще продължи в тайбрек. Следващата партия е насрочена за 28-и ноември, а утре е почивен ден.", "date": "2018.11.27", "title": "Тайбрек решава световната титла по шахмат"}
{"url": "https://www.standartnews.com/sport/rado-yankov-stana-maneken-379263.html", "text": "  Звездата на зимните спортове в България Радослав Янков влезе в ролята на манекен по време на стилното ревю Winter Fashion Show на бутиковата верига Maxsport. В него бяха показани най-новите колекции на световните брандове за сезон 2018/2019. Ревюто се състоя в централния магазин на веригатана  бул. „България” в София. Тази година в ролята на манекени бяха приятели, клиенти и партньори на  . Над 100 гости присъстваха на ексклузивното събитие, изцяло издържано в алпийски стил и придружено с изискано вино, специални отстъпки и добро настроение, подкрепено от сетовете на DJ Rud Fellah. Събитието се осъществи с подкрепата на Smart Lady от Fibank и Diners Club International First Lady. Луксозният бранд Emporio Armani 7 тази година залага на камуфлажни екипи – в сиво за мъжете и в бебешко синьо за дамите. ЕА7 продължава колекцията с изчистени модели в традиционни цветове. За младите и разчупени скиори марката предлага сигнални шарки, с които няма как да останат незабелязани на пистата. За елегантните ценители на удобството и топлината в колекцията на бранда присъстват изчистени линии и голям избор от цветове.    Италианците диктуват модата и всеки риск при тях е добре премерен, защото знаят, че бързо ще се превърне в хит. След миналогодишната класическа колекция на VIST, издържана предимно в сиво и черно, тази година виждаме богатство от цветове - бяло, сиво, синьо, черно и червено, но и някои много дръзки и екстравагантни модели за пистата - пух, пера, леопардов принт и крещящи нотки по италиански. VIST успешно комбинира града и планината и всичките им модели наподобяват стилно спортно-елегантно градско облекло. Брандът скъсява границите между класическото ски оборудване и градското ежедневие. VIST отново е на висота при екипировката за състезатели и за поредната година облича нашите алпийци, сноубордисти, ски бегачи и скачачи.   Новата революционна технолoгия на Atomic за този сезон се нарича Prolite - олекотена конструкция с усилени ключови зони. Ще я откриете както в бетселъра при ски обувките от последните сезони – серията Hawk, така и в някои от моделите ски в серията Vantage. Технологията Prolite прави обувките по-леки и здрави, олекотява завоите и стабилизира стойката. Класика при марката си остават състезателните ски, които обраха всички купи през последните години на краката на големите звезди Михаела Шифрин и Марсел Хиршер. Много очаквания за този сезон има и към хитовата серия Redster X - X означава \"кръстосан завой\", перфектната комбинация от гигантски слалом и слалом, за която мечтае всеки напреднал любител на белите спортове. Продължава и сътрудничеството на ATOMIC с американската фрирайд суперзвезда Крис Бенчетлър, като през новия сезон Atomic излиза с три варианта на модела Bent Chetler, както и с нови автомати, за скиорите, които искат да скъсат границите, изграждайки перфектен баланс при каране. Fisher също не забравят, че скиорите искат всяка година да усъвършенстват усещането за свободата си при каране. Независимо дали става въпрос за пистите или за фрийрайд новите продукти на бранда са точно съобразени с индивидуалните нужди на всеки скиор. След като само преди година KJUS разбиха традициите на пух и прах, въвеждайки новото поколение плетени якета Freelite с воден стълб 20 000 mm и спечелиха награди за иновативния продукт на най-голямото зимно изложение на спортни стоки ISPO, тази година продължават да развиват и впечатляват с този модел. С повече избор при цветовете, Freelite ще продължи да събира погледите на пистите и този сезон. Основен акцент в новата колекция KJUS е и сътрудничеството с италианския моден диктатор Loro Piana, известен с изключително качествените и скъпи материали. Издържана в класическите цветове синьо и сиво, комбинацията на вълна с други материали ще впечатли както дамите, така и господата.   Легендарната марка ръчно направени ски Volant излезе с нова колекция от четири модела за  всички скиори – от опитният любител до амбицирания начинаещ. Изборът на точния модел - между царя на ските Black Spear, хита на сигурността Silver Spear, игривия вариант Silver и луксозния Platinum, дават категорична елегантност, удобство и стил при каране, какъвто може да осигурят само Volant.   Този сезон LEKI представя поредната иновация при щеките с модела Tour Stick Vario Carbon. Компактният продукт дава възможност за индивидуално определяне на дължината на щеката. При дамите комплектът се предлага и с розови елементи. Ръкавиците на LEKI отдавна извоюваха привилегията да са предпочитаната марка щеки и ръкавици за най-добрите скиори в белият керван. LEKI са и спонсор на българският национален отбор и младата ни звезда Алберт Попов, който само преди седмица завърши на 20-то място в първия за сезона слалом за Световната купа, който се проведе в Леви /Финландия/ и с това стана първият българин от 32 години насам с точки в тази дисциплина след Петър Попангелов.   Доказаният японски лидер Phenix отново не изневерява на своята мисия да предложи изключително комфортно спортно облекло, карайки състезатели и любители да се наслаждават на планината дори при екстремни атмосферни условия. Специалната колекция за норвежкият ски отбор, издържана предимно в синьо, гарантира на професионалистите максимално добро представяне . В мъжката и дамската колекция за новия сезон също няма компромис с материите, като цветовете са преобладаващо в сиво, червено, бяло и синьо с различни акценти. Детската серия смело може да се нарече „Цитрус”, заради пъстротата на моделите.   Танците също са спорт, но в снежни условия е по-добре да се спортува с ботуши. От 70-те години на миналия век Moon Boot серията на италианската Technica е вечен хит за всички възрасти в планината. Феерия от цветове – от бяло до черно, преминавайки през неоново зелено, пурпурно червено, розово, синьо, бежово, златно, сребърно и какво ли още не... Мoon Boot нямат конкуренция по отношение на топлината и стабилността в планински условия. С шикозната си визия, с красиви детайли – пух, косъм, ластични въжета, бляскави елементи, те безспорно са сред любимите продукти през зимния сезон.   Брандовете, предлагани от  , оставят впечатление на пистите и предлагат варианти за всеки вкус. Дръзки, стилни, класически, щури, елегантни, топли, спортни и удобни, моделите имат различни предимства. Водещата детска марка за облекло Reima този сезон залага на дизайнерски решения, съчетани с  функционалност, безопасност, иновации и свеж финландски дизайн в топлите цветове на природата. От тази година сред луксозните брандове, предлагани в  , е и J.Lindeberg. Брандът носи името на своя основател Йохан Линедеберг, станал световно известен с провокативните си послания като маркетинг директор на един от световните гиганти при джинсовите облекла. Отегчен от органиченията при разработване на негови визии и модели, Линдеберг решава да създаде своя марка. Започва с облекла за голф, но бързо разширява дейността си и завладява успешно модата и при зимните спортове от няколко години насам. Линиите са изчистени и много стилни, подходящи както за спорт, така и за ежедневието.", "date": "2018.11.27", "title": "Радо Янков стана манекен"}
{"url": "https://www.standartnews.com/svyat/99-godini-ot-noyskiya-dogovor-379196.html", "text": "Преди 99 години на 27 ноември 1919 г. се подписва една от най-пагубните спогодби в цялата българска история - Ньойският договор. В края на Първата световна война, българската държава е от страната на загубилите най-големия дотогава световен конфликт. Тя, както и останалите съюзници от Централните сили, е принудена да сключи договор, който предначертава бъдещето на Европа, договор, който поставя крайно жестоки клаузи върху победените страни и години по-късно дава отражението си върху целия свят. Ньойският договор е наказанието за погрешния избор от лятото на 1915 г., когато цар Фердинанд и правителството на Васил Радославов вкарват България във войната на страната на Тройния съюз, казва историкът акад. Георги Марков, цитиран от БГНЕС. Това, според него, е стратегическа грешка на управляващите. Но цар Фердинанд се прибира в Кобург, а Васил Радославов намира убежище в Баден-Баден. А плаща българският народ. Този договор е поредната национална катастрофа за страната. Той откъсва от България Струмишко, Босилеградско, Царибродско и половината от Кулско. Отнема излаза към Бяло море през Западна Тракия, потвърждава разделянето на Македония между Сърбия и Гърция и отнема Южна Добруджа, житницата на България. В края на 1919 г. българска делегация, начело с министър-председателя Александър Стамболийски е изпратена към Франция. Отношението на французите към пратениците е било като към военнопленници. Техният достъп до външния свят е бил изключително ограничен, като още с пристигането си в Париж на българите е било забранено да излизат от хотела, в който са настанени, без специално разрешение. 11 278 кв. км. територия е откъсната от България, 600 хиляди българи остават извън границите. Репарациите, които трябва да изплати страната ни на съюзниците възлизат на 2,25 милиарда златни франка. Според Ньойския договор губим Южна Добруджа, но и Струмишко и Западните покрайнини. Западна Тракия е окупирана от френски войски, а на конференцията в Сан-Ремо през 1920 г. Антантата я предава на Гърция с уговорката тя да осигури на България свободен и безмитен излаз на Бяло море - нещо, което никога не става. От военна гледна точка на българите е забранено да притежават тежки въоръжения, да притежават наборна армия, а професионалната войска е ограничена до 20 000 души. С течение на времето родните политици успяват да се договорят и за 10 000 жандармеристи и 3000 души гранични войски.", "date": "2018.11.27", "title": "99 години от Ньойския договор"}
{"url": "https://www.standartnews.com/kultura/nova-art-instalatsiya-smenya-bronzovata-kshcha-379256.html", "text": "Нова временна арт инсталация сменя провокиращата полюсни реакции и емоции „Бронзова къща“ на площадката на бившия мавзолей на Георги Димитров в София. Това ще се случи през март догодина, обяви председателят на групата на ГЕРБ в Столичния общински съвет Малина Едрева. \"Бронзовата къща\", която беше поставена през лятото в партньорство с австрийското посолство, ще бъде демонтирана в началото на 2019-та. От кметството обаче продължават акциите от програмата \"Навън\". До момента на \"Московска\" 33 са получени 17 предложения за знаковото място, които ще бъдат оценявани от специална комисия към дирекция \"Култура\" с участието на експерти по визуални изкуства и урбанизъм. Изборът им ще стане ясен до Коледа. Всички обаче ще могат да видят предложенията след 10 януари 2019 година, когато ще има обществено представяне на резултатите от конкурса. \"До края на февруари ще имаме решение, а в началото на март договорите трябва да са подписани\", уточнява Едрева. Финансирането по програма \"Навън\" е в размер на 100 000 лева. \"Единствена инсталация може да остане и през цялата година, но ако има много силни проекти, то площадката ще бъде разделена между два от тях за 2019-а“, добава Едрева. Подкрепените проекти ще бъдат изложени на площад \"Княз Александър I\".  ", "date": "2018.11.27", "title": "Нова арт инсталация сменя Бронзовата къща"}
{"url": "https://www.standartnews.com/kultura/katrin-zita-dzhouns-otvrli-napadkite-sreshchu-maykl-dglas-379271.html", "text": "Катрин Зита-Джоунс разкри как е овладяла ситуацията след атаката срещу Майкъл Дъглас за неморално сексуално поведение. Актрисата признава, че обвиненията към съпруга й здраво са раздрусали домашния им уют. Тя сподели в британския \"Times\" как движението #MeToo е нахлуло в семейния й живот с Майкъл и почти ги е разделило. “Децата и аз бяхме дълбоко опустошени от тези твърдения. Разкъсвах се от терзания за това къде отива моят собствен абсолютен морал”, казва красавицата от Уелс. През януари някоя си Сюзън Брауди разказа на „Today“ за времето, когато носителят на \"Оскар\" е мастурбирал пред нея. Тя твърдеше още, че Дъглас \"многократно е използвал неподходящ сексуален език\" и \"я тормозел\", докато е била служител в продуцентската му компания. По-късно Дъглас отрече исковете срещу него. В „Deadline“ той заяви тогава: \"Това е пълна лъжа, измислица. Няма никаква истина в това\". Зита-Джоунс продължава: \"Тази жена се появи от нищото и обвини съпруга ми. Проведохме много сериозен разговор с него и с децата. Запитах ги: \"Разбирате ли какво ще стане, ако излезе още нещо?\". Звездите са родители на 18-годишния Дилън Дъглас, който е първокурсник в университета Браун и 15-годишния Карис Дъглас.", "date": "2018.11.27", "title": "Катрин Зита-Джоунс отвърли нападките срещу  Майкъл Дъглас"}
{"url": "https://www.standartnews.com/kultura/mono-po-elin-rakhnev-super-khit-na-bg-broduey-379234.html", "text": "„Никой не е пълно 6“ е новият проект на Елин Рахнев, в който избухват талантът, гласът, чарът и сексапилът на Иванка Шекерова. „Роди се Стоянка Мутафова на XXI век“, бяха отзивите от софийската премиера в Студио 5 на НДК. Овациите бяха многоминутни, а след тях обаятелната актриса раздаде десетки автографи и се снима със старите и новите почитатели. Всеки от тях й обеща истинска фенска вярност – защото Шекерова и Рахнев вече тръгнаха из родината, а скоро поемат и из Европа и света: за да разнасят словото и страстите български, за които сънародници по наши или чужди земи бленуват тайно или явно. Ефектната брюнетка е безкрайно комична, но и драматична като Райна Апостолова-Поборникова от Копривщица. Героинята й е родена във втората къща до първата пушка и се озовава в големия град, за да учи на родолюбие. „Тя винаги води любовни битки и винаги ги печели. Жена на честта, супер герой. За нея никой мъж не е пълно 6 и никога няма да бъде“, разказва изгряващата звезда. Цялата история е за трепетите на сърцето и за кипването на барута – запазени марки на българския модел. Иванка извисява глас за известни родни поп парчета и, разбира се, за \"Хубава си, моя горо\". Рахнев отново демонстрира дарбата си да поднася сложните житейски истини чрез непосилната лекота на битието, а Шекерова му партнира, както в думите, така и в идеите и посланията. Изтънчената поетика на Елин неусетно се прелива във философската му горчиво-смешна проза, в която се оглежда животът ни – едно към едно, без подправките на илюзиите. Следващите представления са на 30 ноември в Дома на хумора и сатирата в Габрово от 19 часа, на 21 декември в Бургас, на 16 и 30 януари в Студио 5 на НДК.", "date": "2018.11.27", "title": "Моно по Елин Рахнев – супер хит на БГ „Бродуей“"}
{"url": "https://www.standartnews.com/kultura/mezhduzvezdni-voyni-otivat-na-trg-379264.html", "text": "Непоказвани досега скици на най-известните герои от \"Междузвездни войни\" вероятно ще достигнат огромни суми на предстоящ търг. Рисунките, естествено, са на Джон Моло - британския дизайнер на костюмите в космическата сага, който е носител на „Оскар“. Творенията с молив са в личните тетрадки на емблематичния научно-фантастичен франчайз и показват мигновено разпознаваемите фигури на Дарт Вейдър, Хан Соло, принцеса Леа и Оби-Уан Кеноби. Дарт Вейдър се кипри в спортен аутфит с големи рамене, а лицето на Чубака прилича на това на E-Wok. Една от книжките с проекти за оригиналния филм от 1977-ма е оценена между 100 000 и 150 000 паунда, докато друга от \"The Empire Strikes Back\" може да бъде продадна между 80 000 и 120 000 паунда. Скицниците са останали в семейството на Моло след смъртта му през октомври миналата година и това е първият път, когато ще излязат пред широката публика. Синът му Том Моло споделя: „Колекцията е много личен поглед в творческия процес на баща ми. Както личи от тези прекрасни скици, той беше човек с безгранично въображение, но никога не забравяше практическата страна на дизайна - актьорите трябва да могат да се движат, да дишат и да говорят. А това, че целият свят ги познава, той коментира с типичното за него самонедооценяване: „Свърших добра работа.“  Свръхредките тефтери с рисунки, бележки и дизайни, датирани от 1975 до 1979 година, ще бъдат продадени на аукциона в Бонам в Лондон на 11 декември. Те са уникална част от историята на киното. Очаква се търгът буквално да подлуди колекционерите. Джон Моло е избран от Джордж Лукас да създаде костюмите за \"Междузвездни войни\", след като преди това работи върху „The Charge of the Light Brigade“. По това време той не е запознат с научнофантастичния жанр и смята филма за \"нещо като космически уестърн\", добавяйки, че \"един от героите е кошче за боклук\", говорейки за R2-D2. Лукас призовава Моло да избягва клишетата и да се фокусира върху основната концепция за битката между светлината и тъмнината. Лукас моли Моло да убеди сър Алекс Гинес да играе Оби-Уан Кеноби.  „Сглобих Дарт Вейдър, след като посетих складовете, в които се пазеха църковни одежди, костюми за мотоциклетисти и аксесоари от Втората световна война - немска каска и газова маска\", разказва приживе Моло. В тетрадките му има скици още от „Бари Линдън“ на Стенли Кубрик, \"Извънземното\" на Ридли Скот и \"Zulu Dawn\" на Дъглас Хикокс.  ", "date": "2018.11.27", "title": "„Междузвездни войни“ отиват на търг"}
{"url": "https://www.standartnews.com/svyat/zalovenite-ukrainski-moryatsi-ostavat-2-mesetsa-v-aresta-379299.html", "text": "Съдът в Симферопол, главният град на Крим, постанови 12 от задържаните в неделя от руската брегова охрана край Керченския проток украински моряци да останат в предварителния арест за срок от два месеца, предаде РИА Новости. Матросите са обвинени ва \"незаконно пресичане на границата, извършено от група лица по предварителен сговор или от организирана група, с използване на насилие или със заплаха от използване (на такова)\".  Мерки за неотклонение на останалите задържани украинци, които са офицери, някои от които контраразузнавачи, ще бъдат определени утре, съобщи ТАСС. Междувременно от руската Федерална служба за сигурност обявиха, че на борда на един от трите задържани украински кораби е намерена заповед за тайно преминаване през Керченския проток. Според Москва това потвърждава, че властите в Киев целенасочено са търсели провокация. Трима от украинците дадоха показания в тази насока при разпитите, които бяха огласени от ФСС. Инцидентът между руската брегова охрана и украински военни кораби стана в неделя вечерта в Черно море край бреговете на Крим.  Руската брегова охрана задържа две украински моторни лодки и влекач по обвинение, че са навлезли незаконно в руски териториални води, а 23-мата моряци и офицери на борда им бяха арестувани. Инцидентът беше определен от Русия като \"провокация\". Украйна го квалифицира като \"акт на агресия\" от руска страна и настоя за освобождаване на моряците и връщане на плавателните съдове.  ", "date": "2018.11.27", "title": "Заловените украински моряци остават 2 месеца в ареста"}
{"url": "https://www.standartnews.com/regionalni/remontirat-prez-2019-ptya-razgrad-kubrat-379266.html", "text": "Деветкилометровата пътна отсечка между Разград и Кубрат край селата Каменово и Топчии, която е силно разрушена, ще бъде ремонтирана през 2019 година. Това съобщават от пресцентъра на АПИ. Ямите по шосето между двата общински центъра в област Разград изкараха на протест три пъти през тази година жителите на Кубрат. Намерението на пътната агенция е да рехабилитира асфалтовата настилка по пътя, перидзикал силно недоволство сред хората от региона. В момента в АПИ се изработва технологичният проект, по който ще се обнови участъкът, който е най-компрометиран. Вече приключи ремонтъ на пътя Разград- Търговище. Със средства от Европейския фонд за регионално развитие там бяха напълно обновени 21 километра шосе. Стойността на проекта е 15 млн. лв лева, напомнят от пътната агенция.", "date": "2018.11.27", "title": "Ремонтират през 2019 пътя Разград-Кубрат"}
{"url": "https://www.standartnews.com/svyat/trima-ukrainski-prezidenti-protiv-voennoto-polozhenie-379208.html", "text": "Трима украински президенти – Леонид Кравчук, Леонид Кучма и Виктор Юшченко, са заявили позиции против обявеното вчера от Петро Порошенко военно положение в Украйна с мотива, че това ще развърже ръцете му в предстоящата предизборна кампания. Редица анализатори също разчетоха решението на украинския държавен глава като предизборен ход. А повод за реакцията на Порошенко стана напрежението в Азовско море и блокираните украинските плавателни съдове от руски военни кораби. „Тук има много нюанси в конфликта”, анализира в предаването „Тази сутрин” журналистът Валери Тодоров. От една страна Украйна е предупредила за преминаването на катерите, от друга страна обаче Русия ревностно защитава границите около анексирания през 2014 г. Крим. „След анексията на Крим над 70% от украинския военноморски флот остана в ръцете на Русия и не само това, но Русия прехвърля кораби и от други региони, включително и от Каспийско море. Русия значително превъзхожда не само Украйна в Черно море, но и други страни, дори взети заедно. Не предвиждам някакъв конфликт по море, което не означава, че в други точки на съприкосновение няма да има някакъв конфликт”, посочи бившият военен министър Тодор Тагарев. По думите му Украйна е демонстрирала работеща демокрация, защото въпреки настояването на Порошенко за 60-дневно военно положение, представители на Върховната рада са се обявили против толкова дълъг срок и той е бил съкратен на 30 дни. Тагарев оприличи ситуацията в Азовско море като свада между двама съседи – единият от които по-влиятелен и с възможност да налага свои правила на иначе споделена от двамата съседи територия. Но според Валери Тодоров нещата всъщност не са толкова прозаични: „Тук има много политика и бих казал геополитика. Украйна се опита да предизвика по-силна реакция на международната общност срещу Русия – тоест засилване на санкциите. И двете страни сезираха Съвета за сигурност. Русия се опитва да предотврати нови санкции. Украйна търси внимание и това внимание е насочено към предстоящата среща в Аржентина, където се очаква да се видят Путин и Тръмп”, посочи журналистът.", "date": "2018.11.27", "title": "Трима украински президенти против военното положение"}
{"url": "https://www.standartnews.com/svyat/trmp-ne-kharesva-situatsiyata-mezhdu-rusiya-i-ukrayna-379210.html", "text": "Президентът на САЩ не харесва  , предаде Ройтерс. \r\nНа излизане от Белия дом той заяви пред медиите, че . Днес Русия пренебрегна западните \r\nПрез уикенда , че заговорничи със западните си съюзници с цел да предизвика конфликт. \"Не ни харесва какво се случва и от двете страни. Надяваме се нещата да се уредят\", каза Тръмп. \r\nОсвен това Тръмп заяви пред медиите, че споразумението за Брекзита може да затрудни търговията между Вашингтон и Лондон. Той добави, че сделката изглежда добра за Европейския съюз. \"Мисля, че трябва хубаво да проверим дали на Великобритания ще е позволено да търгува. Защото ако сега погледнете споразумението, може да се окаже, че те не могат да търгуват с нас. А това не би било добре. Не мисля, че целта им е била такава\", заяви Тръмп, без да уточни коя част от споразумението за Брекзит го безпокои. \r\nГоворителка на канцеларията на британския премиер Тереза Мей заяви, че постигнатото с ЕС споразумение за Брекзит позволява на Великобритания да сключва търговски споразумения с други страни по света, включително със САЩ. \r\nРуският президент Владимир Путин изрази надежда в телефонен разговор с германският канцлер Ангела Меркел, че Германия ще окаже въздействие на Украйна да се въздържа от необмислени стъпки по ситуацията в Керченския проток след задържането на три украински военни кораба и екипажите им от Русия, съобщи пресслужбата на Кремъл, цитирана от ТАСС. \r\n\"Владимир Путин оцени провокационните действия на украинската страна като грубо нарушение на нормите на международното право от нейни военни кораби, които преднамерено са пренебрегнали правилата на мирното преминаване през териториални води на Руската федерация\", се казва в изявлението. \"Владимир Путин изрази надежда, че Берлин ще окаже въздействие на украинските власти да се удържат от по-нататъшни необмислени стъпки\", добави кремълската пресслужба. \r\nРазговорът се е състоял по инициатива на германската страна. В него Путин също така е изразил загриженост от решението на Киев да приведе въоръжените си сили в пълна бойна готовност и да въведе военно положение в страната. Той е изразил предположението, че това се прави в контекста на кампанията за президентските избори в Украйна.", "date": "2018.11.27", "title": "Тръмп не харесва ситуацията между Русия и Украйна"}
{"url": "https://www.standartnews.com/regionalni/robot-ulesnyava-trudnopodvizhni-khora-379277.html", "text": "Стълбищен робот ще подпомага вече достъпа на трудноподвижни хора до съдебната палата в Шумен. Съоръжението заменя досегашната платформа, която е изчерпила техническата си годност, поясняват от съдебната палата. Роботът ще се ползва в сградата, а до нея хората в инвалидни колички могат да стигнат по подходяща рампа с парапет. \r\n Преди месец от Комисията по дискриминация изнесоха шокиращи данни, според които от 538 обществени обекта в страната, в 478 няма осигурен подходящ достъп за хора с инвалидни колички, припомня Радио Шумен. Не правел изключение и района на Лудогорието. В Русе недостъпните сгради са 15, в Разград - 22, в Шумен – 18, в Търговище - 10 и в Силистра - 20.  \r\n ", "date": "2018.11.27", "title": "Робот улеснява трудноподвижни хора"}
{"url": "https://www.standartnews.com/regionalni/obvinikha-petima-za-trafik-na-migranti-379283.html", "text": "Спецпрокуратурата повдигна обвинения на петима души за участие в организирана престъпна група за трафик на мигранти през територията на България. Те са задържани при специализирана операция на ГДБОП под ръководството на Специализираната прокуратура и със съдействието на служители от Гранично полицейско управление в Трън. Събраните доказателства сочат, че участниците в престъпното сдружение са се занимавали както с превеждане на чужденци през държавните граници, така и с подпомагане на тяхното пребиваване и придвижване в страната. При претърсвания на четири адреса – два в София и два в Перник, са иззети фалшиви служебни карти, мобилни телефони, СИМ-карти и други предмети, доказващи организираната престъпна дейност. В хода на специализираната операция на ГДБОП и Специализираната прокуратура, на територията на община Трън е бил засечен джип \"Чероки\", зад волана на който седял един от участниците в групата. При опит да бъде спрян, шофьорът опитал да избяга, но бил задържан със съдействието на гранични полицаи от ГПУ-Трън. Полицейската проверка установила, че в колата пътуват седем чужденци, граждани на Афганистан и Ирак. Всички петима участници в групата са осъждани. На четирима от тях Специализираният наказателен съд определи „Задържане под стража“. На петия участник е наложена мярка за неотклонение „Домашен арест“.", "date": "2018.11.27", "title": "Обвиниха петима за трафик на мигранти"}
{"url": "https://www.standartnews.com/regionalni/remontirakha-ulitsite-kray-stadiona-v-razgrad-379286.html", "text": "Всички улици в района на стадион „Лудогорец – Арена” в Разград са ремонтирани. Рехабилитацията на асфалтовата настилка и изграждането на нови тротоари, които кметството започна в края на лятото приключиха успешно, установи инспекция на кмета доктор Валентин Василев, съобщиха от пресцентъра на общината. Подновена е асфалтовата настилка на трите улици, които ограждат игрището. Сменено е осветлението с енергоспестяващи LED лампи. Достъпът до стадиона, на който играе тимът шампион е сигурен и безопасен, съобщават от местната управа.", "date": "2018.11.27", "title": "Ремонтираха улиците край стадиона в Разград"}
{"url": "https://www.standartnews.com/regionalni/detsa-ot-maltsinstvata-opoznavat-izkustvata-379285.html", "text": "Деца от \"Столипиново\" ще влязат в Градската художествена галерия, Операта, библиотека „Иван Вазов“ и Етнографския музей. Четирите културни институции се включват в проекта „пАРТньорство“. Инициативата е на Фондация „Пловдив 2019“, съобщава Марица. \r\nИнституциите ще провеждат творчески и образователни занимания с деца от ОУ „Найден Геров“ и ОУ „Кирил Нектариев“. Предстоят 12 събития до юни догодина. В групи от 1. до 4. клас учениците ще посетят институциите и ще се включат в културната им програма.  \r\nДецата ще могат да опознаят непозната и недостъпна досега за тях материя, да развият любопитство към изкуството, да открият свои таланти.  \r\nИнициативата тръгва утре от Стария град с Градската художествена галерия. На 3 декември е срещата в операта, където децата ще се запознаят с артистите и ще надникнат зад кулисите на мултимедийния спектакъл „Снежанка и седемте джуджета“.", "date": "2018.11.27", "title": "Деца от малцинствата опознават изкуствата"}
{"url": "https://www.standartnews.com/svyat/putin-km-merkel-deystviyata-na-ukrayna-sa-provokatsiya-379218.html", "text": "Руският президент Владимир Путин изрази надежда в телефонен разговор с германската канцлерка Ангела Меркел, че Германия ще окаже въздействие на Украйна да се въздържа от необмислени стъпки по ситуацията в Керченския проток след задържането на три украински военни кораба и екипажите им от Русия, съобщи пресслужбата на Кремъл, цитирана от ТАСС. \"Владимир Путин оцени провокационните действия на украинската страна като грубо нарушение на нормите на международното право от нейни военни кораби, които преднамерено са пренебрегнали правилата на мирното преминаване през териториални води на Руската федерация\", се казва в изявлението. \"Владимир Путин изрази надежда, че Берлин ще окаже въздействие на украинските власти да се удържат от по-нататъшни необмислени стъпки\", добави кремълската пресслужба. Разговорът се е състоял по инициатива на германската страна. В него Путин също така е изразил загриженост от решението на Киев да приведе въоръжените си сили в пълна бойна готовност и да въведе военно положение в страната. Той е изразил предположението, че това се прави в контекста на кампанията за президентските избори в Украйна. Междувременно   Владимир Путин и Петро Порошенко пряко да участват в решаването на ситуацията в Керченския проток, където Русия задържа три украински военни кораба и екипажите им по обвинение, че са навлезли неправомерно в руски териториални води, предадоха Ройтерс и ТАСС. В отговор Украйна въведе военно положение за 30 дни. \"Призоваваме и двете страни да проявят сдържаност и да спазват своите международни задължения. Призоваваме президентите Порошенко и Путин пряко да участват в решаването на тази ситуация. В тази връзка отново заявяваме подкрепата си за формата на \"нормандската четворка\", се казва в изявление на Помпейо. Задържането на три украински военни кораби от Русия е \"опасна ескалация и нарушение на международното право\", заяви Помпейо. \"САЩ осъждат тези агресивни действия на Русия . Призоваваме Русия да върне на Украйна нейните кораби и задържаните членове на екипажите, както и да уважава суверенитета и териториалната цялост на Украйна в международно признатите й граници, което обхваща и нейните териториални води\", заяви Помпейо. По-рано Държавният департамент на САЩ отказа да отговори на въпрос на ТАСС какво е отношението на Вашингтон към решението на Порошенко да въведе военно положение в Украйна, отбелязва руската агенция. В същото време  , Парламентарната асамблея на Съвета на Европа, Парламентарната асамблея на Организацията за сигурност и сътрудничество в Европа, Парламентарната асамблея на НАТО, Организацията за демокрация и икономическо развитие (ГУАМ) и националните парламенти на страните по света заради ситуацията в Керченския проток, където Русия задържа три украински военни кораба и екипажите им по обвинение, че са навлезли неправомерно в руски териториални води, предаде ТАСС. Решението бе подкрепено от 272 депутати при необходими 226. \"Постановлението на парламента моли международните организации да окажат помощ на задържаните в Русия украински матроси, да засилят санкциите срещу Русия, да изпратят наблюдатели в района на Керченския проток с цел избягване на ескалация на напрежението и да предоставят военна помощ на Украйна\", заяви председателката на парламентарната комисия за международна политика Анна Гопко.", "date": "2018.11.27", "title": "Путин към Меркел: Действията на Украйна са провокация"}
{"url": "https://www.standartnews.com/regionalni/ubikha-ss-streli-slivenskiya-otets-evgeniy-379289.html", "text": "Протосингелът на Сливенската митрополия и престоятел на катедралния храм \"Свети Димитър\" отец Евгений e станал жертва на трагикомично недоразумение.\"Преди няколко дни негова снимка се появи в сайт със стряскащо заглавие, че рибари са убили поп със стрели, съобщи днес \"Сливен прес\".От самата информацията ставало ясно, че американски проповедник е бил убит от туземно племе край Индия.Самата новина била напълно достоверна и от сериозен източник, но как се появила снимката на сливенския отец, не е ясно. По-късно фотосът е бил свалена от сайт. Самият отец Евгений, към когото често са били \"хвърляни стрели\" заради борбата му в защита на Православието, приел с усмивка и снизхождение \"новината\" и дори сам я разпространил сред свои приятели. \r\n ", "date": "2018.11.27", "title": "\"Убиха\" със стрели сливенския отец Евгений"}
{"url": "https://www.standartnews.com/svyat/zhena-general-zastava-na-chelo-na-slovenskata-armiya-379224.html", "text": "Словенският министър на отбраната Карл Ерявец потвърди информацията, че възнамерява да предложи жена за началник на Генералния щаб на армията, предаде БГНЕС. \"Още утре, по време на правителственото заседание, ще предложа генерал-майор Аленка Ерменц да заеме поста началник на ГЩ на въоръжените сили\", каза Ерявец. Тя ще заеме поста на генерал-майор Алан Гедер, който встъпи в длъжност едва на 22 февруари тази година. Аленка Ерменц е част от въоръжените сили на Словения от 27 години. Тя е завършила университета в Любляна, след което е специализациализирала в Лондон. От март тази година заема поста на заместник-началник на ГЩ.", "date": "2018.11.27", "title": "Жена генерал застава на чело на словенската армия"}
{"url": "https://www.standartnews.com/svyat/svett-e-v-predpraznichna-treska-379223.html", "text": "По-малко от месец до Коледа светът е обхванат от предпразнична треска. В Берлин беше открит традиционният Коледен базар.  \r\nОсвен празничните щандове с греяно вино и сезонна храна, посетителите са обградени и от допълнителни мерки за сигурност. Те бяха подсилени след терористичния акт на Коледния базар преди две години, при който загинаха 12 души.  \r\nВъв Вашингтон първата дама на Съединените щати Мелания Тръмп представи коледната украса на Белия дом. Тя е на тема \"Съкровищата на Америка\" и включва типични дръвчета от различни американски градове, както и такова, украсено от семейства, изгубили близки във войната в Ирак. Акцент е коледната елха на Белия дом, висока 5 метра и 50 сантиметра.", "date": "2018.11.27", "title": "Светът е в предпразнична треска"}
{"url": "https://www.standartnews.com/sport/reshavashchi-bitki-v-shampionskata-liga-tazi-vecher-379269.html", "text": "Тази вечер се подновяват битките от петия предпоследен кръг в групи от Е до Н на Шампионската лига, в които ще се определят някои от сигурните участници в осминафиналите. Няколко отбора са вече много близо до следващата фаза. \r\nСред тях е италианският шампион Ювентус, който в миналия кръг допусна изненадваща загуба у дома с 1:2 срещу Манчестър Юнайтед в група Н и днес има нужда само от точка срещу Валенсия, за да продължи напред кръг преди края. В същото време “червените дяволи” приемат аутсайдера Йънг Бойс и победата за тях е задължителна. Манчестър Юнайтед ще се класира напред, ако победи, а в същото време Валенсия не успее да победи в Торино. Йънг Бойс е извън битката за плейофите, но има минимален шанс за третото място, като той минава през победа на “Олд Трафорд”. \r\nВ група G вниманието приковава битката за върха в Рим между местния Рома и действащия носител на трофея Реал Мадрид. През септември Реал победи в Мадрид с 3:0, но оттогава тимът бележи спад, като същото може да се каже и за “джалоросите” в Серия А.  Шампионската лига обаче е друг турнир и двата тима са длъжни да покажат ново лице. \r\nВ другия мач от групата ЦСКА Москва приема Виктория Пилзен. Руският тим има минимални шансове за осминафиналите, но победа или едно минимално равенство ще им гарантира продължаване в Лига Европа.  \r\nИзключително интересен сблъсък се очертава в група F, където един от главните фаворите за трофея Манчестър Сити гостува на Лион. “Гражданите” ще търсят реванш от французите за загубата у дома с 1:2 на 19 септември. Лион трябва да постигне поне точка, за да запази шансове за осминафинал, а тя може да се окаже и достатъчна, ако в другия мач от групата Хофенхайм и Шахтьор Донецк също не се победят. \r\nВ група Е пък Байерн приема Бенфика. Баварците са лидер в групата с 10 точки и им е нужно поне равенство за 1/8-финал. Тимът от Лисабон върви трети с 4 и се нуждае от задължителен успех, последван от победа на гръцкия АЕК над Аякс, за да запази някакви имагинерни шансове да продължи напред. Двубоят е важен за баварците, които са под напрежение в Бундеслигата, а в Германия вече открито търсят заместник на треньора Нико Ковач. Група Е АЕК - Аякс \r\nБайерн - Бенфика Група F \r\nХофенхайм - Шахтьор Донецк \r\nЛион - Манчестър Сити Група G \r\nЦСКА Москва - Виктория Пилзен \r\nРома - Реал Мадрид Група Н \r\nЮвентус - Валенсия \r\nМанчестър Юнайтед - Йънг Бойс", "date": "2018.11.27", "title": "Решаващи битки в Шампионската лига тази вечер"}
{"url": "https://www.standartnews.com/sport/berbo-vleze-v-istoriyata-na-angliya-predi-8-godini-379273.html", "text": "На днешния ден преди 8 години Димитър Бербатов нахлу в европейската футболна история. Българинът наниза 5 гола с екипа на Манчестър Юнайтед срещу Блекбърн при победата със 7:1. Митко се разписа във 2-ата, 27-ата, 47-ата, 62-ата и 70-ата минути. Така българинът е един от петимата футболисти, които имат по 5 гола в един мач. Другите играчи с такова постижение са Серхио Агуеро, Джърмейн Дефо, Алън Шиърър и Анди Коул. Преди 8 години Бербатов имаше основна заслуга за триумфа на \"червените дяволи\" за титлата, като завърши шампионата с 20 попадения. Той раздели голмайсторския приз с бившия си съотборник на \"Олд трафорд\" Карлос Тевес, който тогава играеше за градския съперник \"Сити\".", "date": "2018.11.27", "title": "Бербо влезе в историята на Англия преди 8 г. (ВИДЕО)"}
{"url": "https://www.standartnews.com/sport/14-g-zatvor-za-atentatora-atakuval-avtobusa-na-borusiya-d-379294.html", "text": "Извършителят на бомбената атака срещу клубния автобус на Борусия (Дортмунд) през 2017 година получи присъда от 14 години затвор. Германският гражданин Сергей Венерголд бе намерен за виновен по 28 обвинения за предумишлено убийство, след като детонира три експлозивни устройства, докато автобусът се е запътвал за четвъртфиналния двубой от Шампионската лига с Монако. След 11-месечно дело, електротехникът, родом от Русия, бе признат за виновен за предизвикването на взрива и по две обвинения за нанасянето на сериозни травми, след като огънят рани испанския защитник Марк Бартра и полицейски служител. Според информации, Венерголд е отседнал в същия хотел, в който са били и футболистите на Борусия, а вечерта на 11 април, 2017 година задействал бомбения механизъм. Всеки един от трите експлозива е съдържал близо килограм водороден пероксид, комбиниран с около 65 метални болта с размера на цигари. Руснакът е оставил писма, в които е пуснал фалшива информация, че атаката е дошла от ислямистки терористи, което първоначално отведе разследващите към потенциален атентат от джихадистите. Адвокатът на Венерголд, Карл Хайденрайх настоя, че клиентът му е искал да предизвика паника, а не да убива невинни хора. Полицията арестува извършителя 10 дни след нападението. Няколко футболисти на Борусия Дортмунд дадоха показания за емоционалните травми, които са преживели след трагичния инцидент. Ден след атаката, те в крайна сметка изиграха двубоя си с Монако и загубиха, което предизвика и остра реакция от тогавашния наставник на ,,жълто-черните\" Томас Тухел, който обвини УЕФА, че не са дали повече време на играчите да се съвземат след случилото се. Венерголд се призна за виновен през януари, като сподели в съда, че съжалява за стореното. ,,Бих искал да се извиня на всички“, обърна се той в съдебната зала. ", "date": "2018.11.27", "title": "14 г затвор за атентатора атакувал автобуса на Борусия (Д)"}
{"url": "https://www.standartnews.com/sport/chekhi-i-levskar-zakopakha-tsska-v-moskva-379301.html", "text": "Един любимците на феновете на Левски Роман Прохазка, който до скоро носеше „синия“ екип закопа ЦСКА в Москва. Новият му тим Виктория Пилзен обърна руснаците от 0:1 до 2:1 в руската столица. Мачът бе от група „G“ в Шампионската лига. Влашич откри за домакините от дузпа в 10-ата минута. Прохазка обаче изравни в 56-ата, а Хейда донесе успеха на чехите 9 минути преди края. След нея ЦСКА загуби всякакви шансове за класиране на осминафиналите в турнира. Тимът има 4 точки, а толкова вече събраха и чехите. В последния кръг ще се разбере кой от двата тима ще продължи в Лига Европа и кой ще отпадне. В другия ранен мач от турнира Аякс постигна важна победа с 2:0 като гост на АЕК в Атина. Душан Тадич се превърна в герой за холандците с попадения през второто полувреме. Едното дойде от дузпа, която бе направена от Ливая, който получи и втори жълт и съответно червен картон. В класирането в група „Е“ Аякс вече има 8 точки, а АЕК остава без актив и вече загуби шансове да играе и в Лига Европа.", "date": "2018.11.27", "title": "Чехи и левскар закопаха ЦСКА в Москва"}
{"url": "https://www.standartnews.com/svyat/mvnr-ogranichete-ptuvaniyata-si-do-ukrayna-379265.html", "text": "Препоръчва се на българските граждани да ограничат пътуванията си до Украйна заради обявеното военно положение. Това съобщиха от пресцентъра на Министерството на външните работи. По информация на българското посолство в Киев, от 09.00 часа на 28 ноември 2018 г. до 09.00 часа на 28 декември 2018 г. в Украйна е въведено военно положение. То обхваща следните области: Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска. Възможно е ограничаване правата и свободите на гражданите, а именно правото на свободно придвижване, неприкосновеността на кореспонденцията, включително телефонна и електронна, изразяване на убеждения и др. Препоръчва се на българските граждани да ограничат пътуванията си до Украйна и особено в областите, за които е обявено военно положение. Правомощията на военното командване в условията на военно положение включват:     организиране на блок-постове и контрол на автомобилния транспорт по всички пътища на територията; - засилен контрол по всички гранични контролно-пропускателни пунктове;     евакуация на населението и предприятията от опасни райони;     въвеждане на комендантски час; - въвеждане на контрол върху средства за масова информация;     възможно е изземване за временно ползване имущество на физически и юридически лица за нуждата на армията;     използване на помещения и оборудвания на заводи, офиси и др. за целите на отбраната. Министерството на външните работи на Република България съветва българските граждани пребиваващи на територията на Украйна или пътуващи за страната да предприемат следните мерки:     да се регистрират на сайта на МВнР или в българските дипломатически представителства като посочат периода и мястото на пребиваване и оставят актуален телефон за връзка;     да избягват райони, в които се провеждат демонстрации и протестни действия, както и участие в такива;     да следят за актуална информация в медиите;     да следват инструкциите на местните власти, в това число полиция и военни патрули, като проявяват спокойствие и търпение. При необходимост сънародниците ни могат да се свържат с българското посолство в Киев на следните телефони: +380 44 246 72 37 и +380 44 246 76 72, както и с българското Генерално консулство в Одеса на телефон +380 68 293 00 48.", "date": "2018.11.27", "title": "МВнР: Ограничете пътуванията си до Украйна"}
{"url": "https://www.standartnews.com/sport/bomba-grmna-na-stadiona-v-atina-379302.html", "text": "Ужасяващи сцени станаха в гръцката столица Атина. Двубоят между АЕК и Аякс в Шампионската лига бе белязан от сериозен взрив на бензинова бомба. Огненото кълбо се появи непосредството до агитката на холандския гранд. Това не беше всичко. В интернет се появи  , на което ясно се вижда как ултрас на домакините се приближава по пистата до сектора с гостуващите фенове и хвърля димка в центъра му. Нещо също трудно за вярване, когато говорим за среща от ШЛ. Всичко това постави под сериозен въпрос провеждането на мача на \"Олимпийския стадион\", но в крайна сметка бе взето решение първият съдийски сигнал да бъде даден. Гръцките медии информират за безредици по улиците на Атина, където хулигани блокираха трафика в центъра и предизвикаха ексцесии, хвърляйки бомби по съперникови фенове и служители на реда. Съобщава се и за ранени холандци. По всичко изглежда, че домакините ще отнесат солено наказание заради всичко, което се случи на \"Спиридон Луис\".", "date": "2018.11.27", "title": "Бомба гръмна на стадиона в Атина"}
{"url": "https://www.standartnews.com/sport/levski-bez-slavisha-sreshchu-dunav-379287.html", "text": "Очаквано, изгоненият по време на мача с Ботев Вр /1:3/ старши треньор на Левски Славиша Стоянович няма да може да стои на пейката в следващия кръг срещу Дунав. Специалистът бе наказан от Дисциплинарната комисия за една среща и е глобен с 1000 лв. Милош Цветкович и Хали Тиам пък няма да могат да играят срещу русенци за \"сините\" поради наказания. За хвърлен предмет, на основание чл.37, ал.1, т.4, б.А, предложение 1 от ДП /2018-2019/ ДК наказва ПФК \"Славия\" гр. София с имуществена санкция в размер на 500 лева.ПО ДОКЛАД За нерегламентирано използване на факли и димки, на основание чл.37, ал.1, т.22.2, б.А от ДП /2018/2019/ – ДК наказва  ОФК \"Дунав\" гр. Русе с имуществена санкция в размер на 300 лева. За нерегламентирано използване на факли и димки, на основание чл.37, ал.1, т.22.2, б.А от ДП /2018/2019/ – ДК наказва  ПФК \"ЦСКА-София\" гр. София с имуществена санкция в размер на 300 лева.  За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК \"Локомотив\" гр. Пловдив  с имуществена санкция в размер на 1000 лева. За нерегламентирано използване на факли и димки, на основание чл.37, ал.1, т.22.2, б.А от ДП /2018/2019/ – ДК наказва  ФК \"Етър\" гр. Велико Търново с имуществена санкция в размер на 300 лева. За нерегламентирано използване на факли, на основание чл.37, ал.1, т.22.2, б.А от ДП /2018/2019/ – ДК наказва  ПФК \"Левски\" гр. София с имуществена санкция в размер на 300 лева. За оспорване на съдийско решение, на основание чл. 34, ал.1, т.3 от ДП /2018/2019/ – ДК наказва Славиша Стоянович – ст.треньор на ПФК „Левски“ София със забрана за изпълняване на функции като треньор за 1 среща и с глоба в размер на 1000 лева.", "date": "2018.11.27", "title": "Левски без Славиша срещу Дунав"}
{"url": "https://www.standartnews.com/chudesata_na_balgariya/prototip-na-koraba-na-marko-polo-otkrikha-izsledovateli-379274.html", "text": "Около 65 древни плавателни съда \"спят\" на дъното на Черно море, разкри Проектът Black Sea MAP Огромен кораб от ХІV век, чиято конструкция се счита за прототип на този на Марко Поло, откриха  изсредователи. Това стана ясно днес на пресконференция в Националния археологически музей, където бяха представени резултатите от Black Sea MAP, най-големият и най-високотехнологичен проект за подводна археология, реализиран в света досега. Той продължи три години и приключи в края на това лято. В международния екип изследователи участваха Центърът за морска археология в Университета Саутхемптън, Центърът за подводна археология в Созопол, водещи учени от цял свят.  С помощта на най-модерни технологии, използвани досега само за индустриални цели, проектът Black Sea Maritime Archaeology Project (Black Sea MAP) е изследвал над 2000 квадратни метра от морското дъно. Учените са намерили 65 плавателни съда на дъното на Черно море край Созопол. С откритите серия корабокрушения постави България на картата на морските изследвания, твърдят учените. \"Много малко и изключително редки са подобен тип находки, и те не могат да бъдат намерени на други места\", каза директорът на Центъра за подводна археология в Созопол д-р Калин Димитров. Според него причината за това е в условията на Черно море, които запазват останките, и така тук находката е самият кораб, а не само части от товара, както е на други места.  \r\nНай-старинните плавателни съдове, открити от експедицията, са от античността. Единият е най-вероятно от времето на гръцката колонизация от четвърти век преди н.е.. Другият е от римското присъствие по нашите земи от около I - II в. н.е. \"Най-старият кораб, намерен на дъното, е на възраст 2400 години\", сподели доц. д-р Людмил Вагалински, директор на Археологическия институт с музей при БАН. \r\nДиректорът на центъра за морска археология в Саутхемптън проф. Джон Адамс каза, че са взети сондажни проби, които учените наричат ядки, и те са били изследвани в Университета Саутхемптън. Сред откритията са вулканични материали от два периода. Има вулканично изригване от преди 22 500 години, както и по-късно от 3500 години. Според професор Адамс второто изригване е предизвикало срива на минойската цивилизация.   \r\nИма доказателства че нивото на Черно море е било със 110 метра по-ниско отколкото е днес, а бреговете му са се намирали на 70-80 км навътре от сегашния бряг, твърдят учените. В изследването не са намерени доказателства за катастрофално заливане на Черно море, категорични са специалистите.  \r\nВ рамките на експедицията бяха открити уникални бактерии, които живеят в суровата безкислородна среда на дъното на Черно море. \r\nДо няколко седмици в Музейко гостите ще разглеждат корабите, открити край Созопол,с очила за виртуална реалност. \r\n ", "date": "2018.11.27", "title": "Прототип на кораба на Марко Поло в Черно море"}
