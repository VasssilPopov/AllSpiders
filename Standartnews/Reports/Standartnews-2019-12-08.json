{"url": "https://standartnews.com/biznes/svinskoto-za-koleda-s-30-po-skpo-ot-minalata-godina-408544.html", "text": "Няколко седмици преди коледните и новогодишните празници цената на свинското месо у нас е с 30 % по-висока от тази през миналата година и продължава да расте. Една от причините е африканската чума, която доведе до унищожаването на хиляди прасета в индустриалните комплекси, пише Блиц. Това са най-високите цени на свинското месо у нас за последните 10 години. Килограм от него струва над 10 лева, а цените на дребно достигат до 13 лв.Причината за по-високите цени е африканската чума по свинете, която доведе до унищожаването на една пета от тях. На българския пазар внасяме по-евтино месо, предимно от Испания. \r\nАфриканската чума удари не само родното производство, но и пазарите в Азия. Търговците се оплакват, че все по-малко потребители си купуват от по-скъпото свинско. Има и клиенти, които държат на трапезата си, да имат месо. \r\nПредседателят на Комисията по стоковите борси и тържищата е категоричен, че до няколко месеца паниката на пазара ще затихне. \r\nОпасенията на производители и търговци са, че в следващите 1-2 години цените на свинското месо у нас ще останат високи, докато стадата напълно се възстановят.", "date": "2019.12.07", "title": "Свинското за Коледа с 30 % по-скъпо"}
{"url": "https://standartnews.com/biznes/pet-modela-iphone-izlizat-dogodina-408496.html", "text": "Apple се очаква да пусне пет нови модела за iPhone от следващо поколение за 2020 година. Това пише сайтът Macrumors, като се позовава на доклада на анализатора на компанията TF Securities Минг-Чи Куо. Американската корпорация ще предложи на пазара смартфон с три камери за екраните от 6,7 инча. За тези, които са до 6,1 инчови пък се очаква да има нова джаджа с две камери. Най-малкият смартфон от новото поколение ще бъде с екран от 4,7 инча. Според анализатора, очакта се и голяма промяна за iPhone SE, който вече ще е  с 4-инчов диагонал и ще се нарича iPhone SЕ2, като този смартфон ще има по-мощен процесор от А13. Той ще излезе на пазара през първата половина на 2020. Останалите четири модела ще се появат втората поливина на идната година, а всички нови продукти ще работят с мрежата 5G.", "date": "2019.12.07", "title": "Пет модела iPhone излизат догодина"}
{"url": "https://standartnews.com/biznes/koi-sa-nay-bogatite-pokoleniya-v-amerika-408550.html", "text": "Най-богатото поколение в САЩ и за 2019 година остава това на  Бейби бумерите, най-многобройното поколение в историята на САЩ, на родените между 1944 и 1964 година. Преди тридесет госдини те са били на същата възраст като Милениалите (родените между 1981 и 1996 г. през настоящата 2019 година. Въпреки това през 1989 г. Бейби бумерите са притежавали 21% от американското богатство, което е 7 пъти повече от 3%, които принадлежат на Милениалите днесг., написа в блога си Алекс Табарок, цитиран от „Бизнес инсайдър\". Така нареченото Тихо поколение (родените от 1923 до 1943 г.) притежава все по-малко богатство - техният дял намалява от 80% на 25% за последните 30 години. Това се дължи на естественото намаляване на техния брой, заради възрастта, както и заради факта, че те са изразходвали почти всичките си пенсионни спестявания. С напредване на възрастта делът на Бейби бумерите нараства от 20% до почти 60%. На Поколението X в момента се пада само около 16% от американското богатство. И което е по-изненадващо – делът на на Милениалите не расте през последните 5 години и възлиза на по-малко от 5% от общото богатство на хората в САЩ. Макар да става дума за по-младото поколение, тенденцията е налице – младите днес притежават много по-малко, отколкото връстниците им преди 20 или 30 години.  ", "date": "2019.12.07", "title": "Кои са най-богатите  поколения в Америка"}
{"url": "https://standartnews.com/biznes/danchni-proveryavat-verigi-zavedeniya-v-sofiya-408540.html", "text": "Дългове за близо 15 милиона лева вкараха данъчни в четири вериги заведения в столицата. От едно от заведенията, намиращо се в столичен мол, са били изнесени маси, столове и оборудване, които ще бъдат обявени за публична продан, съобщава Нова тв. Общото между веригите е, че регистрират нови фирми, които оперират едни и същи обекти и трупат дългове за данъци и осигуровки. Данъчните официално отказват коментар, но източници твърдят, че предстоят ревизии на собствениците на заведенията и още запечатвания и конфискуване на оборудване. Според източници на БНТ и четирите вериги са клиенти на една адвокатска кантора. Издавали касови бонове и отчитали оборота на заведенията, но не внасяли дължимите данъци и осигуровки. След натрупването на задължения прекратявали дейността на фирмата и регистрирали нова, която поемала работата на заведенията. На следващ етап приложили и нов модел - една фирма била собственик на оборудването и обзавеждането, друга на помещението, а трета фирма оперирала като заведение за хранене.", "date": "2019.12.07", "title": "Данъчни изнасят маси от заведения с борчове"}
{"url": "https://www.standartnews.com/sport/shveytsarets-specheli-i-spuskaneto-v-biyvr-kriyk-408554.html", "text": "Във втори пореден ден швейцарец спечели за Световната купа в Бийвър Крийк. Ден след като Марко Одермат победи на Супер-Г в спускането триумфира неговия сънародник Беат Фойц. Световният шампион в дисциплината за 2017-а бе най-бърз по пистата \"Бърдс ъф прей\" и вече има 12 успеха за СК. На второ място с равно време на 0,41 сек от победителя завършиха Йохан Кларе (Фр), който след месец става на 39 и Винсент Крихмайер (Ав). Утре в Бийвър Крийк е гигантския слалом. Евроспорт1 ще го излъчва пряко от 18,15 и 21,30 ч.", "date": "2019.12.07", "title": "Швейцарец спечели и спускането в Бийвър Крийк"}
{"url": "https://standartnews.com/biznes/tomas-kuk-bavi-obezshcheteniyata-opna-nervite-na-vsichki-408526.html", "text": "2/3 от клиентите на фалиралия туроператор „Томас Кук“ ще получат обратно парите си в неделя. Останалите няма да видят сумите преди Коледа. Закъснението е огромно – над 60 дни, съобщи ВВС. На 23 септември „Томас Кук“ обяви несъстоятелност. На всички, предплатили своята почивка, беше обещана пълна компенсация. От 7 октомври бе отворена онлайн система за подаване на заявления от пострадали от фалита. Именно чрез нея беше съобщено, че основната цел е до 60 дни да се изплатят всички дължими суми. Представители на Сдружението по гражданска авиация (САА) съобщиха, че са получили над 67 хил. иска още в първия ден. Две трети ще бъдат изплатени до този неделя, а общата сума ще достигне 160 млн. паунда. Директорът на САА Ричард Мориарти призна, че е наясно колко много хора ще са притеснени, че няма да получат парите си преди Коледа. Потребителите в социалните мрежи са категорични, че е трябвало да бъдат предупредени по-рано, че процесът ще отнеме повече от 60 дни.", "date": "2019.12.07", "title": "\"Томас Кук\" бави обезщетенията, опъна нервите на всички"}
{"url": "https://standartnews.com/biznes/proverete-do-koga-vi-e-validna-e-vinetkata-408488.html", "text": "С наближаване на Коледните и Новогодишни празници, когато много шофьори тръгват на път, Агенция „Пътна инфраструктура“ напомня на водачите на автомобили, че  могат проверят валидността на електронната винетка на сайта  www.bgtoll.bg. От бутона „Проверка на винетка“, чрез въвеждане на регистрационния номер на автомобила и държавата, в която е регистриран той, всеки може да получи информация за крайния срок на електронната винетка, независимо откъде е купена – от търговски обекти на Агенция „Пътна инфраструктура“ или в търговската мрежа на партньорите на АПИ. Статусът може да е „активен“, „с изтекъл срок“ или „неизползван“ в случаите, когато винетката е купена с отложен старт до 30 дни начална дата на валидност. Собствениците на автомобили, които имат е-винетки, издадени чрез Агенцията за социално подпомагане, могат да проверят валидността им на сайта на АПИ –  . Бутонът е с надпис „Проверка на е-винетка, издадена чрез Агенция за социално подпомагане“. Информацията за срока на годишната безплатна винетка се появява след въвеждане на регистрационния номер на автомобила. През януари и февруари 2020 г. изтича срокът на над един милион годишни е-винетки за леки автомобили. Цените на е-винетките за всички категории пътни превозни средства остават непроменени и през 2020 г. Собствениците или водачите на леки коли може да купят уикенд винетка за 10 лв., седмична – за 15 лв., месечна – за 30 лв., тримесечна – за 54 лв. или годишна – за 97 лв. Камионите и автобусите с обща технически допустима максимална маса над 3,5 т ще продължат да ползват е-винетка до въвеждането на тол системата, не по-късно от 1 март 2020 г. Цените на дневните, седмичните и месечните винетките за тях остават без промяна. Дневната винетка за всички превозни средства над 3,5 тона струва 23 лв. За превозните  средства с обща технически допустима максимална маса между 3,5 и 12 т, екокатегория Евро 0, I или II, седмичната е-винетка остава 53 лв., а месечната - 105 лв. За екокатегория Евро III, IV, V или EEV – седмичната е-винетка е 40 лв., а месечната – 80 лв. Седмичната винетка за тежкотоварните камиони с маса над 12 т и с екокатегория Евро 0, I или II  струва 87 лв,. а месечната – 174 лв. За емисионен клас Евро III, IV, V или EEV седмичната винетка е 67 лв., а месечната – 134 лв. Е-винетки могат да бъдат купени по няколко начина, предлагани от АПИ – чрез сайта bgtoll.bg, чрез мобилното му приложение, както и на пунктове за продажба – на гише срещу плащане в брой или чрез терминал за самотаксуване – с карта. Гишета има на 13 контролно-пропускателни гранични пункта, както и в 27 Областни пътни управления в цялата страната. Терминалите за самотаксуване са близо 500 на брой. До момента през всички канали за продажба водачите на леки и тежкотоварни автомобили са купили 7,8 млн. е-винетки на стойност близо 380 млн. лв.", "date": "2019.12.07", "title": "Проверете до кога ви е валидна e-винетката"}
{"url": "https://standartnews.com/regionalni/kshcha-v-sofiya-na-kosm-ot-izpepelyavane-408507.html", "text": "Пожар едва не изпепели покрива на сграда, намираща се на улица \"Цар Симеон\" 151 в столицата. Сигналът е подаден към 11 ч. Горя подпокривното пространство на жилищната сграда. Огнеборци с две противопожарни коли се бореха с пламъците, полиция  отцепила района. Няма данни за пострадали.  ", "date": "2019.12.07", "title": "Къща в София на косъм от изпепеляване"}
{"url": "https://standartnews.com/balgariya-obshtestvo/penchev-evala-na-kabineta-za-balansiraniya-byudzhet-408491.html", "text": "„Еваларката им правя на правителството за балансирания бюджет. България е една от малкото, които има балансиран бюджет – харчи толкова, колкото вади. Малко неща са по-безотговорни от това да изхарчиш парите на децата си”. Това каза в интервю за предаването „Тази събота” по бТВ бизнесменът Ивайло Пенчев по повод Бюджет 2020. Относно скандалите около размера на минималната пенсия той каза: „Всякакви обещания, че държавата ще се погрижи за вас като възрастни, са за наивници. Солидарната система не работи. Хората трябва да носят отговорност за своите пари. Те трябва да преценят къде да внесат спестяванията си, но не да се надяват на държавата”. По думите му солидарната осигурителна система има фундаментално грешен принцип. По повод партийните субсидии Пенчев заяви, че това е противоречив въпрос, за който няма едностранчиво мнение. „Само веднъж съм давал пари за партия – на „Да, България” преди 5 години дадох 10 000 лв. И си дадох сметка, че съм сбъркал, те са неуспешен стартъп”, обяви бизенсменът. и това беше грешка, те са неуспешен стартъп”, каза бизнесменът. Ивайло Пенчев има четирима синове, септември тази година се ожени за майката на най-малкия. Малко след това се оженил и най-големият му син. „Пътят на моите деца е пътят, който те си избират, на мен ми е важна на душата да им е добре”, подчерта Пенчев.", "date": "2019.12.07", "title": "Пенчев: Евала на кабинета за балансирания бюджет"}
{"url": "https://standartnews.com/regionalni/pari-za-kolezha-samo-ako-e-obshchinski-408516.html", "text": "Пари за ремонт на стадион \"Христо Ботев\" в Пловдив, известен като „Колежа”, ще бъдат отпуснати, но само ако общината отново влезе във владение на спортното съоръжение. Това заяви премиерът Бойко Борисов в интервю за в. „Марица” малко преди извънредното заседание на министрите днес. Борисов уточни, че в момента се търси законен начин за прекратяване на концесията, за да може Общинския съвет да поиска официално помощ от държавата. В присъствието на Борисов и на министъра на младежта и спорта Красен Кралев, феновете на \"Ботев\" получиха уверение през лятото на 2019 г., че ремонтът на стадиона ще започне. До момента обаче старт не е даден. \"Аз моя ангажимент ще го изпълня, каквото съм казал, ще стане. Стадион \"Христо Ботев\" ще бъде построен, защото съм обещал. Ще осигурим парите, но при едно условие - стадионът да е общински. Вече сме обсъдили това с кмета Здравко Димитров. За да се случи всичко, сегашната концесия трябва да бъде прекратена. Видя се, че собственикът на \"Ботев\" не можа да построи стадиона. Така е с бизнеса - ако хвърли 20 или 30 милиона, първи смята как ще си ги върне. Ясно е, че при сегашния интерес към футбола, това не може да стане от билетите\", заяви Борисов пред в. „Марица”. Вижте какво още каза Борисов пред в. „Марица”: - - Живеем в демокрация и всеки е свободен да протестира. Аз моя ангажимент ще го изпълня. Каквото съм казал, ще стане. Стадион \"Христо Ботев\" ще бъде построен, защото съм обещал. Ще осигурим парите, но при едно условие - стадионът да е общински. Вече сме обсъдили това с кмета Здравко Димитров. За да се случи всичко, сегашната концесия трябва да бъде прекратена. Видя се, че собственикът на \"Ботев\" не можа да построи стадиона. Така е с бизнеса - ако хвърли 20 или 30 милиона, първи смята как ще си ги върне. Ясно е, че при сегашния интерес към футбола, това не може да стане от билетите. - Първо юристите трябва да намерят законово решение за прекратяване на сегашната концесия, за да не се влиза в съдебни дела. После Общинският съвет трябва да вземе решение за строителството и да поиска помощ от държавата. Ще осигурим парите, а общината ще построи стадиона. После може да го отдаде на футболния клуб под наем. Това е единственият начин стадионът да стане с държавна помощ. А за реакциите - сигурен съм, че ще има хейт, но дано е по-малък. Аз лично смятам, че Пловдив има по-голяма нужда от нов мост над Марица и Околовръстно шосе, защото градът се разраства и се задъхва. Но съм такъв - когато съм обещал нещо, го правя. Не мога да се отмятам като другите и затова хората ми вярват. Знам, че ще има реакции и от другите клубове. Наскоро се срещнах с президента на Локомотив Пд Христо Крушарски. Там също ще помогнем. Лошото е, че футболът не се управлява ефективно и клубовете не могат да се издържат. Макар че Лудогорец показа как когато собственикът лично държи нещата под контрол и се интересува за какво се харчат парите му, клубът върви нагоре и се самоиздържа. Точно обратното е в Левски - през две-три години сменят собствениците, всеки сезон въртят по два отбора и пак не вървят. Футболът може да се издържа сам, но се иска работа. Преди години като младеж идвах в Пловдив за гостуванията на Левски и помня пълните стадиони. Входовете оставаха отворени до средата на първото полувреме, за да могат да влязат всички. Нямаше и едно свободно място. Ако се прави продукт, ако хората се върнат по стадионите, клубовете ще печелят. - Аз си обичам Пловдив, макар че помагам и на другите. Като говорим за футбол, ясно е, че той не се прави в центъра на София. Там родителите са богати, не искат децата им да се мъчат по стадионите. Дори най-добрите софийски футболисти през годините са от покрайнините. В Пловдив е друго. Тук винаги се раждат големи таланти. - Да. Не случайно два пъти съм депутат от Пловдив. Държавата направи много за града през последните години. Всички виждат как Пловдив се промени. Центърът е като кукла. Ще продължаваме да помагаме, но и общината трябва да надгражда над направеното със собствени проекти и сили. - - Работим сериозно по този проект. Съвсем скоро ще бъде завършено кръговото на Асеновградско шосе и продължаваме с югоизточния обход и връзката с пътя за Истанбул. - Ситуацията е добра. Справихме се отлично на изборите и ги спечелихме убедително. В Пловдив ГЕРБ е първа политическа сила с огромно предимство пред основния си опонент БСП. Вярвам, че Здравко Димитров ще е добър кмет. - Това си е работа на местните структури. Да седнат и да се разберат как да работят за Пловдив.", "date": "2019.12.07", "title": "Пари за \"Колежа\" – само ако е общински"}
{"url": "https://standartnews.com/sport/cherno-more-izmkna-11-na-ludogorets-408537.html", "text": "Лудогорец и Черно море направиха 1:1 в мач от 19-ия кръг на efbet Лига. Резултата откри Актау в 43-ата минута, а Якуб Шверчок изравни в 84-ата минута. \r\n \r\nРазградчани изиграха слаб двубой, но въпреки това имаха достатъчно ситуации, за да спечелят срещата. Това обаче не се случи, тъй като реферът Георги Кабаков на няколко пъти ощети домакините - включително отменяйки им гол в 87-ата минута за \"нарушение\" на защитник на моряците срещу собствения му вратар. \r\n \r\nПреди това съдията подмина и спорно положение в наказателното поле на варненци, когато Андраде игра с ръка, но Кабаков показа с жестове, че тя е неумишлена и не възнамерява да отсъди дузпа. \r\n \r\nРеферът завърши поредицата си от гафове в 92-ата минута, когато показа директен червен картон на Сиисиньо, твърдейки, че бразилецът е изритал без топка Иса. ТВ повторенията обаче показаха, че това не е така и допир между нападателя и защитника нямаше, а Иса е симулирал. В тази ситуация Сисиньо действително посегна към своя съперник и по-скоро трябваше да види жълтия цвят.", "date": "2019.12.07", "title": "Черно море измъкна 1:1 на Лудогорец"}
{"url": "https://standartnews.com/regionalni/bibliotekata-v-sevlievo-se-obogati-s-novi-knigi-408546.html", "text": "Стотици нови книги по програма на Министерство на културата получи градската библиотека в Севлиево. Сдружението за градски читални също дари книги на библиотеката. Общо 599 книги от 52 издателства попълват заглавията в библиотечния фонд. 240 от тях са от български автори.  Общата стойност на получените книги е близо 11 000 лева. Те са осигурени по програма на Министерството на културата, която цели чрез обновяването на библиотечните колекции да активизира интереса към книгата и четенето. Набавена е художествена литература за деца и възрастни, учебна литература, научни и научно-популярни издания от различни области на знанието. Още 100 нови заглавия са на разположение на читателите в Севлиево, благодарение на инициативата на Сдружение за градски читални „Да съберем 2020 нови книги за библиотеките до края на годината“.", "date": "2019.12.07", "title": "Библиотеката в Севлиево се обогати с нови книги"}
{"url": "https://standartnews.com/svyat/56-beli-mechki-se-sbrakha-v-chukotka-408473.html", "text": "56 бели мечки се събраха край селище в Чукотка в североизточната част на Русия, където са хранени от местни жители вследствие на забавеното формиране на ледена покривка в района, предаде Франс прес. \r\n \r\nСпоред руски медии и Световния фонд за природата, 56 полярни мечки в момента са близо до селището Риркайпи, тъй като в резултат на климатичните промени морският лед не е достатъчно стабилен, за да им позволи да тръгнат на лов. След идването на мечките местни жители оставили на разстояние от селището трупове на моржове, за да ги нахранят. \r\n \r\n\"Заедно с други организации създадохме пункт за храна, който снабдихме с намерени на брега трупове на моржове\", разказа Татяна Миненко от местната асоциация \"Мечи патрул\". Мъжките екземпляри обаче не допускали женски и бебета мечки до труповете. \r\n \r\nСпоред Миненко, събирането на много мечки вече не е изключителен феномен, защото от години ледената покривка се формира по-бавно вследствие на климатичните промени. ", "date": "2019.12.07", "title": "56 бели мечки се събраха в Чукотка"}
{"url": "https://standartnews.com/sport/shveytsarets-specheli-i-spuskaneto-v-biyvr-kriyk-408554.html", "text": "Във втори пореден ден швейцарец спечели за Световната купа в Бийвър Крийк. Ден след като Марко Одермат победи на Супер-Г в спускането триумфира неговия сънародник Беат Фойц. Световният шампион в дисциплината за 2017-а бе най-бърз по пистата \"Бърдс ъф прей\" и вече има 12 успеха за СК. На второ място с равно време на 0,41 сек от победителя завършиха Йохан Кларе (Фр), който след месец става на 39 и Винсент Крихмайер (Ав). Утре в Бийвър Крийк е гигантския слалом. Евроспорт1 ще го излъчва пряко от 18,15 и 21,30 ч.", "date": "2019.12.07", "title": "Швейцарец спечели и спускането в Бийвър Крийк"}
{"url": "https://standartnews.com/sport/zografski-s-prvi-tochki-za-svetovnata-kupa-za-sezona-408539.html", "text": "Силното представяне на Влади Зографски в квалификацията за Световната купа по ски скок в Нижни Тагил вчера продължи и днес. Влади зае 30-о място в крайното класиране и взе първата си точка за Световната купа през сезона. Днес Зографски постигна 118,5 м и 110 м, като за тях получи 185 т. Първи с 251,6 т (126,5 и 132 м) е Юкиуя Сато (Яп). Утре в Нижни Тагил има още един старт за СК.", "date": "2019.12.07", "title": "Зографски с първа точка за Световната купа за сезона"}
{"url": "https://standartnews.com/sport/valuev-s-prognoza-za-ruis-i-dzhoshua-408530.html", "text": "Боксовият свят е вперил поглед към изключителния мач-реванш между Антъни Джошуа и Анди Руис. Двамата се изправят един срещу друг в Дирия (Саудитска Арабия) на специално построено съоръжения за двубоя. Според последните новини двубоят струва над 100 милиона долара, а хонорарите на двамата ще достигнат космически суми.   Срещата “залага” четирите шампионски титли във версиите WBA Super, IBF, IBO и WBO. Те са притежание на мексиканеца Анди Руис, който през месец юни нокаутира изненадващо за специалистите Джошуа. След това промотърите договориха реванш между двамата, в който британецът ще има възможност да си върне титлите. Бившият световен шампион в тежка категория Николай Валуев прогнозира за сайта Букмейкър Рейтинги доста изненадващо нова победа за Анди Руис (при коефициент 2.88 в  ). Руският боксьор, който е част от екипа на сайта, смята, че мексиканецът съвсем не е обречен и има големи шансове за втори път в рамките на няколко месеца да надвие считания за фаворит опонент. Към момента Антъни Джошуа има 22 победи (21 с нокаут) и само 1 загуба – именно от Руис. Мексиканецът е с 33 победи (22 с нокаут) и също с 1 загуба – от Джоузеф Паркър. Не по-малко интересен двубой е между Александър Поветкин и Майкъл Хънтър. Двамата ще подгреят чакания сблъсък между Джошуа и Руис на същия ринг в саутидтския град Дирия. Двубоят е част от галавечерта, на която по-късно в Дирия (Саудитска Арабия) ще излязат един срещу друг Антъни Джошуа и Анди Руис. За всички руснаци мачът на нашия Саша Поветкин не е по-малко интересен от този между Руис и Джошуа. “Чисто физическите данни на двамата боксьори се доближават, но има разлика във възрастта. Хънтър е на 31 години, Поветкин е на 40! Въпреки възрастта в предишния си мач Поветкин показа, че в бурето има все още барут…”, коментира Николай Валуев за двубоя на своя сънародник. Прогнозата на Валуев пред Букмейкър Рейтинги е да бъдат изиграни всички рундове (този залог може да бъде намерен в 1хБет, при коефициент 1.47). Саша Поветкин е с общо 37 двубоя на професионалния ринг, от които 35 победи и 2 загуби (от Антъни Джошуа и Владимир Кличко). Докато противникът му Майкъл Хънтър има доста по-скромен опит на професионалния ринг – само 19 мача, от които 18 победи и само 1 загуба (от Олександър Усик). Двубоят между двамата не залага никакви шампионски пояси.", "date": "2019.12.07", "title": "Валуев с прогноза за Руис и Джошуа"}
{"url": "https://standartnews.com/sport/inter-i-roma-zanulikha-v-italiya-video-408477.html", "text": "Отборите на Интер и Рома завършиха 0:0 в голямото дерби на 15-тия кръг на италианската Серия А. И двата тима бяха доста предпазливи и не желаеха да предприемат твърде много рискове, за да стигнат до успеха, като равенството в крайна сметка беше логични изход на „Сан Сиро“. Интер увеличи аванса си на два пункта пред състава на Юве преди трудното гостуване на \"бианконерите\" на Лацио в съботния ден. Рома, от своя страна, се настани еднолично на 4-та позиция в Серия А с актив от 29 точки след 15 кръга. ", "date": "2019.12.07", "title": "Интер и Рома занулиха в Италия (ВИДЕО)"}
{"url": "https://standartnews.com/svyat/otkrikha-organizm-koyto-se-khrani-s-meteoriti-408490.html", "text": "Международен научен екип установи, че микробът Metallosphaera sedula, който се храни с метали, вирее много добре и върху метеорит, съобщи Сайънс алърт. \r\n \r\nТези предпочитания на микроба показват, че най-ранният живот може да е получил ключови хранителни вещества от космически скали, паднали на планетата ни. \r\n \r\nМетеоритите съдържат редки елементи, като фосфор, а и по-сложни органични съединения. Затова учените са решили да проверят дали някои организми може да са развили способности да се възползват от тези специални смеси минерали. Известно е, че има бактерии, като Leptospirillum ferrooxidans Acidithiobacillus ferrooxidans, които окисляват желязото в метеоритите. \r\n \r\nЗа да открият микроб, който гледа на метеоритите като на нещо повече от гарнитура към основната си храна, специалистите са се насочили към термоацидофил - който понася добре и топлина, и ниско рН. Такива организми биха могли да оцелеят в марсианския реголит. Те са търсели също подходяща смес от метали и пространство за разрастване на микроба. \r\n \r\nЗатова учените са избрали скалист метеорит, наречен Северозападна Африка 1172 (NWA 1172) - 120-килограмов минерал, открит през 2000 г. Той съдържа няколко метала, сред които и електролити, улесняващи метаболитната активност и микробен растеж, обясни Тетяна Милоевич от университета на Виена. Освен това метеоритът е порьозен, което улеснява микробния растеж. Култура от микроба е поставена върху стерилизирани парчета от метеорита и наблюдавана отблизо с микроскоп. За сравнение подобна микробна култура е получила и халкопирит - минерал, съдържащ мед, желязо и сяра. \r\n \r\nДвете хранителни среди са дали съвсем различен микробен растеж. Метеоритът определено бил по-добра среда.", "date": "2019.12.07", "title": "Откриха организъм, който се храни с метеорити"}
{"url": "https://standartnews.com/svyat/zemetresenie-v-turtsiya-useteno-e-v-istanbul-408493.html", "text": "Земетресение от 3,4 по Рихтер е регистрирано тази сутрин около 8.30 часа местно време в района на град Болу в азиатската част на Турция. Трусът е бил на дълбочина около 10 км. Земетресението е усетено в Бурса, Бандърма, Измир и Истанбул. Няма данни за пострадали и разрушения, но трусът е предизвикал уплаха и паника сред населението. Болу отстои на около 250 км от Истанбул. Районът силно пострада по време на земетресението от август 1989 г., имаше и жертви, припомня БТА. По данни на обсерваторията Кандилли след полунощ серия от трусове от порядъка 3.4 - 2.9 - 2.0 са станали в района на Егея.", "date": "2019.12.07", "title": "Земетресение в Турция, усетено е в Истанбул"}
{"url": "https://www.standartnews.com/sport/inter-i-roma-zanulikha-v-italiya-video-408477.html", "text": "Отборите на Интер и Рома завършиха 0:0 в голямото дерби на 15-тия кръг на италианската Серия А. И двата тима бяха доста предпазливи и не желаеха да предприемат твърде много рискове, за да стигнат до успеха, като равенството в крайна сметка беше логични изход на „Сан Сиро“. Интер увеличи аванса си на два пункта пред състава на Юве преди трудното гостуване на \"бианконерите\" на Лацио в съботния ден. Рома, от своя страна, се настани еднолично на 4-та позиция в Серия А с актив от 29 точки след 15 кръга. ", "date": "2019.12.07", "title": "Интер и Рома занулиха в Италия (ВИДЕО)"}
{"url": "https://standartnews.com/svyat/vodopadt-viktoriya-preskhna-408513.html", "text": "Един от най-внушителните водопади в света - Виктория, се превърна в невзрачна струя заради сушата, която измъчва Южна Африка, пише в. \"Дейли мейл\". Водопадът, който е на границата между Замбия и Зимбабве, е пресъхнал почти напълно. Някога оглушителният порой от разпенена вода и тътенът наоколо, вече почти е изчезнал. Вместо него, след като водата спадна наполовина и достигна най-ниското ниво от 40 години, под скалите се виждат няколко невзрачни езерца. Причина за драматичните промени в пейзажа са климатичните промени. Президентът на Замбия Едгар Лунгу призова западните държави да бъдат по-сериозни в опазването на околната среда. Климатичните промени са сериозен проблем, истинският проблем - каза държавният глава пред Скай нюз. - Изненадващо е, че хората го омаловажават и казват \"климатичните промени не са действителни\", сдобави той. . Шокиращите снимки на водопада преди сушата и сега показват в нета какви са мащабите на кризата в района. Буйната зеленина е отстъпила място на кафеникави посърнали треви. Река Замбези, някога една от най-впечатляващите в Африка, сега е осеяна със скали. Местната агенция по туризма обаче се опитва да омаловажи притесненията. Нормално е по това време на годината водите да се ниски, но водопадът няма да пресъхне, докато сме живи - заяви туристически шеф, като напомни, че водопадът с височина 100 м привлича всяка годиа милиони хиляди туристи в района.", "date": "2019.12.07", "title": "Водопадът Виктория пресъхна"}
{"url": "https://www.standartnews.com/sport/kakv-sport-da-gledame-po-televiziyata-dnes-408479.html", "text": "\r\n09:30 ГОЛФ: Европейски тур, 3 кръг, MaxSport1 \r\n10:00 СНОУБОРД: Световна купа, Банное, БНТ3 \r\n10:50 СЕВЕРНА КОМБИНАЦИЯ: Лилехамер, Евроспорт \r\n11:00 ВОЛЕЙБОЛ, СКП: Полуфинал, жени, MaxSport2 \r\n11:55 СКИ-БЯГАНЕ, СК: Лилехамер, Евроспорт \r\n11:55 СКИ СВОБОДЕН СТИЛ, СК: Вал Торан, Евроспорт 2 \r\n13:20 СКИ-БЯГАНЕ, СК: Лилехамер, Евроспорт \r\n14:15 ФУТБОЛ, БЪЛГАРИЯ, ПЪРВА ЛИГА: Ботев Пд - Берое, Диема спорт \r\n14:00 ВОЛЕЙБОЛ, СКП: Полуфинал, жени, MaxSport2 \r\n14:00 ФУТБОЛ, ИСПАНИЯ, ЛА ЛИГА: Реал Мадрид - Еспаньол, MaxSport4 \r\n14:30 ФУТБОЛ, АНГЛИЯ, ВИСША ЛИГА: Евертън - Челси, Диема спорт 2 \r\n14:30 ФУТБОЛ, АНГЛИЯ, ЧЕМПИЪНШИП: Хъдърсфийлд - Лийдс, Нова спорт \r\n15:20 СЕВЕРНА КОМБИНАЦИЯ: Лилехамер, Евроспорт \r\n16:00 ФУТБОЛ, ИТАЛИЯ, СЕРИЯ А: Аталанта - Верона, MaxSport3 \r\n16:20 ФУТБОЛ, ГЕРМАНИЯ, БУНДЕСЛИГА: Борусия М - Байерн, Евроспорт 2 \r\n16:25 СКИ-СКОКОВЕ, СК: Нижний Тагил, Евроспорт \r\n16:30 ФУТБОЛ, БЪЛГАРИЯ, ПЪРВА ЛИГА: Лудогорец - Черно море, Диема спорт \r\n17:00 ФУТБОЛ, АНГЛИЯ, ВИСША ЛИГА: Борнемут - Ливърпул, Диема спорт 2 \r\n17:00 ФУТБОЛ, АНГЛИЯ, ЧЕМПИЪНШИП: Шефилд У - Брентфорд, Нова спорт \r\n17:00 ФУТБОЛ, ИСПАНИЯ, ЛА ЛИГА: Гранада - Алавес, MaxSport4 \r\n18:30 БИАТЛОН, СК: Йостерсунд, Евроспорт \r\n18:30 ФУТБОЛ, ФРАНЦИЯ, ЛИГА 1: Монпелие - ПСЖ, Ринг \r\n19:00 ФУТБОЛ, ИТАЛИЯ, СЕРИЯ А: Удинезе - Наполи, MaxSport3 \r\n19:00 ВОЛЕЙБОЛ, СКП: Полуфинал, мъже, MaxSport1 \r\n19:25 ФУТБОЛ, ГЕРМАНИЯ, БУНДЕСЛИГА: Байер - Шалке, Евроспорт 2 \r\n19:30 ФУТБОЛ, АНГЛИЯ, ВИСША ЛИГА: Манчестър Сити - Манчестър Юн, Диема спорт 2 \r\n19:30 ФУТБОЛ, ИСПАНИЯ, ЛА ЛИГА: Леванте - Валенсия, MaxSpor4 \r\n19:50 СКИ, СК: Бийвър Крийк, Евроспорт \r\n20:00 ХОКЕЙ НА ЛЕД, НХЛ: Филаделфия Флайърс - Отава Сенатърс, MaxSport2 \r\n21:00 ФУТБОЛ, ФРАНЦИЯ, ЛИГА 1: Рен - Анже, Ринг \r\n21:00 БАСКЕТБОЛ, НБА: Далас Маверикс - Ню Орлианс Пеликанс, Диема спорт \r\n21:25 СКИ, СК: Лейк Луис, Евроспорт \r\n21:30 БАСКЕТБОЛ, ИСПАНИЯ: Уникаха - Гран Канария, Нова спорт \r\n21:30 СНУКЪР: Шампионта на Обединеното кралство, Евроспорт 2 \r\n21:45 ФУТБОЛ, ИТАЛИЯ, СЕРИЯ А: Лацио - Ювентус, MaxSport3 \r\n22:00 ФУТБОЛ, ИСПАНИЯ, ЛА ЛИГА: Барселона - Майорка, MaxSport4 \r\n22:00 ВОЛЕЙБОЛ, СКП: Полуфинал, мъже, MaxSport1 \r\n22:45 БОКС: Антъни Джошуа - Анди Руис, Диема спорт 2 \r\n23:00 ХОКЕЙ НА ЛЕД, НХЛ: Ванкувър Канъкс - Бъфало Сейбърс, MaxSport2 \r\n23:00 КОНЕН СПОРТ: Лонжин мастърс, Евроспорт \r\n02:00 ХОКЕЙ НА ЛЕД, НХЛ: Сейнт Луис Блус - Торонто Мейпъл Лийфс, MaxSport1 \r\n04:00 UFC: Алистър Овърийм - Суринам Розенструик, MaxSport2", "date": "2019.12.07", "title": "Какъв спорт да гледаме по телевизията днес?"}
{"url": "https://www.standartnews.com/sport/s-kolko-e-po-tezhk-ruis-ot-dzhoshua-408478.html", "text": "Претендентът за световната титла по бокс в тежка категория Антъни Джошуа е с 20 кг по-лек от шампиона Анди Руис-младши преди срещата реванша между двамата в Саудитска Арабия тази вечер. На кантара в \"Дирия Арина\" теглото на Джошуа беше 107.5 кг. Британецът никога не е бил толкова лек за двубой за световната титла. Американецът с мексикански произход Руис-младши, който се появи на кантара със сомбреро, е с 20 кг по-тежък от претендента за титлата – 128.3 кг. Той е по-тежък и в сравнение с първия сблъсък между двамата в зала „Медисън Скуеър Гардън“ в Ню Йорк през юни. Руис тежеше 121 кг в първата среща, докато Джошуа – 112 кг. Реваншът за световната титла в тежка категория на WBA, IBF и WBO е тази вечер. До момента са продадени около 12 000 билета от общо 15 000 за мача на \"Дирия Арина\". Диема Спорт 2 ще излъчва боя директно от 23,00 часа.", "date": "2019.12.07", "title": "С колко е по-тежък Руис от Джошуа"}
{"url": "https://standartnews.com/svyat/stachkite-vv-frantsiya-predizvikakha-transporten-khaos-408538.html", "text": "Трети ден стачки на недоволни работници от политиката на президента Еманюел Макрон предизвика затруднения в транспорта във Франция. Повечето влакове останаха спрени, а шофьори на камиони блокираха магистрани, предава Асошейтед прес, цитирана от БТА. Междувременно под полицейски надзор \"жълтите жилетки\" организираха в Париж и други градове седмичните си демонстрации срещу икономическата несправедливост. Участниците в шествието изглежда бяха насърчени от най-големите от години национални протести, които в четвъртък дадоха начало на масово движение срещу плановете за правителството за реформиране на пенсионната система. Днес, когато стачките навлязоха в третия си ден, туристи и парижани отново се сблъскаха със затворени линии на метрото във френската столица и почти празни жп гари. Френските шофьори членове на Организацията на европейските превозвачи блокираха днес няколко големи пътни артерии от Прованс на Югоизток към Нормандия на Северозапад. Те са недоволни от предвиденото повишаване на данъка върху дизеловото гориво, което според тях ще влоши финансовото положение на малките транспортни компании. Ако това увеличение на данъка стане факт, ще бъде нанесен тежък удар на 40 000 компании за товарни превози, посочи браншовият синдикат, цитиран от ДПА. Преди година подобен налог върху горивото даде ход на движението на \"жълтите жилетки\", припомня АП. Транспортният хаос засега не разубеждава правителството. Вчера премиерът Едуар Филип заяви ясно в национално обръщение: \"Ще трябва да работите по-дълго\". Той ще представи подробности идната седмица. Правителството твърди, че няма да вдига официалната пенсионна възраст от 62 години, но се очаква планът да включва финансови условия за стимулиране на хората да работят по-дълго. Нови национални протести са насрочени за 10 декември.", "date": "2019.12.07", "title": "Стачките във Франция спряха влакове"}
{"url": "https://standartnews.com/svyat/koi-blgari-v-grtsiya-shche-vzemat-700-evro-pomoshch-408534.html", "text": "Еднократна помощ от 700 евро за безработни и хора с ниски доходи отпуска Гърция. Социалната мярка важи и за чужденците, включително за българите, които отговарят на условията и живеят в страната поне 10 години, съобщи БНР По 700 евро еднократна помощ получават социално слабите семейства в Гърция, информират от финансовото министерство на южната ни съседка. Право на тази помощ имат семейства с 4 деца и такива, в които поне един или двамата родители са безработни повече от една година. Същата сума се изплаща и за деца с увреждания. Право на помощ имат и чужденци, които плащат данъците си в Гърция и пребивават в страната поне 10 години. Подаването на документи се извършва по електронен път, а помощите ще се изплатят до края на годината. Специалисти съветват подаването на документи да се извърши от счетоводителя, който изготвя данъчната декларация на гражданите, като услугата е безплатна.", "date": "2019.12.07", "title": "Кои българи в Гърция ще вземат 700 евро помощ"}
{"url": "https://standartnews.com/svyat/pastor-sbrka-benzin-ss-svetena-voda-408545.html", "text": "Пастор помислил, че бидон с бензин е със светена вода по време на служба за изцеление в църква в Лагос и предизвика огромна експлозия, в която загина един вярващ, съобщи АФП.  \"Пасторът взел бидон с бензин, мислейки, че е пълен с вода\", разказа Ибрахим Фаринлойе, говорител на Националната агенция за извънредните ситуации.  \"Когато изливал съдържанието върху един мъж (дошъл да бъде благословен), то се възпламенило от запалена свещ наблизо и пламъците обхванали и двамата\", допълни той. Мъжът издъхнал на място, трупът му бил неразпознаваем, а пасторът е с тежки изгаряния. Пожарът в църквата в квартала Барува на икономическата столица на Нигерия се разпространил след това до близкия газопровод, който също избухнал. Издигнали се огромни сиви облаци.", "date": "2019.12.07", "title": "Пастор сбърка бензин  със светена вода"}
{"url": "https://standartnews.com/balgariya-politika/zapadnite-balkani-sa-vodeshchi-za-novata-ek-408501.html", "text": "За мен е много важно, че новата ЕК дава ясна заявка, че Западните Балкани ще бъдат един от водещите приоритети. Това каза пред журналистите българският еврокомисар по „Иновации,научни изследвания, култура, образование и младеж“ и заместник-председател на ЕНП Мария Габриел по време на конференция „Западни Балкани“ в НДК, предаде репортер на Агенция „Фокус“. По думите на Мария Габриел, мястото на интеграцията на Западните Балкани в ЕС не трябва да се премахва от дневния ред на институциите. \r\n \r\n„Каквото и да се случва по отношение на политическата част на този процес, ние трябва да продължаваме не само да заявяваме, че са част от приоритетите ни, а да имаме все повече и повече общи и конкретни инициативи и действия, които да показват, че има грижа за региона. Ако ЕС не е в региона, други ще бъдат, ако това вече не се е случило“, допълни Габриел. \r\n \r\nЕврокомисарят посочи още, че във връзка със Западните Балкани трябва да се наблегне сериозно върху необходимостта от инвестиции. \r\n \r\n„Няма местна икономика и държава, която може да се развива без тях. Трябва да се наблегне на инвестиция в талантите. Изтичането на мозъци е много сериозен проблем в този регион, а то е и наше общо предизвикателство. Разбира се не трябва да забравяме и много по-големи теми, свързани със сигурността. Радвам се, че от една страна цифровата програма за Западните Балкани даде конкретен резултат. Намаляване със 70% на цената на роуминга, в областта на киберсигурността: създаване с финансиране от 8 милиона, над 6 вече дигитални иновационни хъба“, добави Габриел. \r\n \r\nТя обърна внимание и на необходимостта партньорите ни от Западните Балкани да се включват пълноценно в програми като „Еразъм плюс“. \r\n \r\n„За мен е важно да продължим в рамките и на ресора, който ми е отреден, с много конкретни инициативи. Визирам програмата „Еразъм плюс“. Само два от партньорите ни от Западните Балкани са част от нея: Северна Македония и от февруари тази година и Сърбия. Би било добро послание за младите хора от региона да се включат в цялата част на „Еразъм плюс“, защото в момента ние на тях им казваме всъщност: „Вие сте чужденци за ЕС“. Те участват само в тази, свързана с третите страни, част на програмата. Би ми се искало много сериозно да се инвестира в иновации“, обясни еврокомисарят. \r\n \r\nСред другите приоритети, които Мария Габриел посочи, бяха и иновациите в различни области. \r\n \r\n„По програмата „Хоризонт Европа“ може да се изпрати силно послание и за хората, работещи в областта на научните изследвания за рака, здравеопазването, за селските райони. Има такива проекти, те обаче са в своето съвсем начало. Няма как да не повдигна темата за това да има много повече инвестиции, свързани с даването на перспективи на малките компании, защото ако има нещо, което може да ускори перспективата за региона, това е да се даде възможност на малките да творят, да носят полза за местната си икономика. Това е нещо, което мисля, че ще е добре да направим в новия мандат. От цифрова програма за Западните Балкани смятам, че е дошло време за иновационна програма“, допълни тя. \r\n \r\nНа въпрос дали мисли, че сигурността и стабилността в региона е застрашена от последния шпионски скандал, свързан с Русия, Габриел посочи, че в днешното време на нарастваща цифровизация сигурността и стабилността не са даденост. \r\n \r\n„Няма друго противодействие, освен сътрудничество, обмен на информация и в крайна сметка доверие помежду ни. Днешните кибератаки, днешните шпионски скандали не са тези отпреди 100 години. Те се развиват много бързо спрямо новите технологии. Много по-комплексни и трудни за откриване са. За мен важното е да има повече сътрудничество и доверие за бърз обмен на данни и много повече общи реакции“, допълни тя.", "date": "2019.12.07", "title": "Западните Балкани са водещи за новата ЕК"}
{"url": "https://standartnews.com/kultura/muki-stoyana-tozi-pt-iskashe-da-si-trgne-408486.html", "text": "„Стояна вече искаше да си тръгне, да си отиде при чичо Нейчо. Напоследък нищо не я правеше щастлива. Беше се изморила. А не желаеше да се превръща в немощна старица. Много се измъчи - 2 месеца в болницата, 3 операции, тежки упойки, тръба... Преди третото влизане в болницата ми каза: „Този път ще умра“. Последните й думи бяха „Обичам те“, сподели през сълзи Мария Грубешлива пред Би Ти Ви. И добави, че тъкмо мъката след смъртта на Нейчо Попов, третия съпруг на Мутафова, ги обединява толкова силно, че двете стават неразделни. „Цял живот се държахме една за друга като удавник за сламка. Майка ми беше изключително широко скроен човек. Невероятно скромна – никога не е говорила за таланта си.  Аз посветих живота си на Стояна, а Стояна посвети живота си на театъра“, категорична е Муки.    ", "date": "2019.12.07", "title": "Муки: Стояна този път искаше да си тръгне"}
{"url": "https://standartnews.com/kultura/stoyana-gospod-me-szdade-diva-kato-prirodata-408497.html", "text": "Стоянка Мутафова винаги се е връщала с удоволствие към детските спомени, към времето в семейния дом на професор Константин Мутафов, където е безкрайно щастлива.    „Още не знаех да чета - четеше ни една Велика, много интилигентна домашна помощница, беше завършила прогимназия. В онези времена любима ми беше Троянската война – достъпната за деца Илиада. Ама всяка вечер! Троянската война и нищо друго. Всички действащи лица за Велика бяха Ахил. А тя бъркаше Патрокъл с Портокал -  Портокал така, Портокал иначе.  И досега казвам на Муки: Иди купи няколко патрокъла.  Тогава бях на 4 години, на 5 вече четях сама. Къщата ни беше весела и духовна, имахме всичко, живеехме щастливо. Чак в класическата гимназия схванах каква е работата между Ахил и Патрокъл. Цялата Илиада знаехме наизуст“. Пише писма на женен художник Любовните истории на Стояна се броят на пръстите на едната ръка, но пък затова започват сравнително рано – и са също толкова щури, колкото е всичко останало в живота й.   „Тъкмо бях завършила гимназия и признах на художника Иван Табаков, че съм влюбена в него. Редовно му се изливах в писма – я за някоя, пиеса, за някой чвор или стобор. Но не смеех да се разкрия - подписвах се с Мария. Чувството ми за ирония е много силно, дори понякога прекалявам. Но тя е най-вече към мен. Автохуморът е най-важният.  А горкият човек вече беше подивял. Беше женен за една, 15 години по-дърта от него. Веднъж му пратих картичка – с грозна жена, която налага мъжа си с чехъл. Гадно! Много гадно! И си виках „Ще го разведа с тая дърта баба“. Сестра му беше Цветана Табакова – певицата. Имаше улица, кръстена на нея. Когато започнаха да свалят табелата, за да слагат друга – с партизанско име, запитах: „Защо го правите?“. „Мани я тая буржоазка“,  ми отговориха нагло. „Тя е от най-големите български певици, ало-о-о!“, се развиках аз.  Никога няма да се отървем от простотията. Никой не чете, с какво занимават децата? Та един петък не издържах и моята приятелка Лида Сагаева ме накара да се обадя по телефона на Иван Табаков. А той: „Мария, не мога повече, искам да те видя“. Строих татко да ми купи кожено палто, беше ми обещал за завършването на гимназията. Купи ми той разкошен визон – бях си поръчала обувки, шапка, чанта – всичко. И отиваме на откриването на седмата изложба на Иван Табаков. Аз съм се накокошинила, а той ахна като ме видя – бях хубавко момиче.  „Какво следваш?“, взе да се интересува.  „Класическа филология!“, важно му отговорих аз. „Кой беше оня, дето пелтечел, слагал си камъче под езика и после станал голям оратор“, изтърси Табаков.  Казах „Демостен“ и моята любов свърши. Толкова за художниците в моя живот.  После стана обратното – той започва да ме гони, а аз да бягам.  На мен не ми стига някой само да рисува и да разбира от картини. Искам още. Та докато се отърва, беше голямо чудо. Добре, че започнаха бомбардировките и се евакуирахме. Като се върнахме, не намерихме къщата си. После парите два пъти се превъртяха. И така тръгнахме по сокаците. Моята и на баща ми мечтата беше да купим чифлик. Като в разказ на Йовков. Всичко отиде по дяволите“. Обожава Роберт Роснер и Нейчо Попов Тя е на 23, когато се омъжва за 51-годишния чешки режисьор Робърт Роснер и заминава с него в Прага. Ако беше останала там, щеше да стане европейска звезда. „Обичах го до обожание - защото беше много по-възрастен от мен. Много знаеше - нямаше нещо да не знае. Нямаше език да не знае. Никога не съм могла да обичам прост, необразован, неук мъж“, казва Стояна. Също толкова луда е по третия си съпруг – Нейчо Попов. „Може двама мъже да се обичат еднакво силно. Нейчо беше много добър съпруг, нежен, любящ.   Бяхме много влюбени – карали сме се, не е била романтична идилия, но той никога не допусна да настъпи делничност – от първия до последния ден. С часове сме говорили за някое дърво във виличката ни в Драгалевци. Можех да поръчам и по-голяма, но мъжът ми не искаше. За какво ни е, какво ще правим там, казваше Нейчо - нали живеем до гора. Особено когато получи първия инфаркт, държах да има място за почивка. Видяхме я в едно списание на корицата – финландска с всички удобства, независимо, че е мъничка. Поисках да добавя само една стая. Нейчо беше абсолютно нематериален човек. А като си помисля за някои колеги, които като се потопят в строежите, само за това говорят. Забравят, че са били влюбени. Докато при нас двамата на първо място стоеше любовта. Да губим време в строежи, не си струва – да е удобно, друго няма значение. Дойде американец в театъра и го поканихме на обяд, защото кой говореше езици – Нейчо. Та този режисьор още тогава много ни похвали убежището – от терасата направо на тревата, за да разтоваря душата си. След смъртта на Нейчо не погледнах друг. Живях без мъж - не ми е бил нужен”. Не  бях красива – само чаровна „Човек не може да има рецепта как да изглежда. Ако някой ви каже, че това е възможно, да знаете, че ви говори глупости. Не се занимавам с външността си. Това най-малко ме интересува. Още повече, че никога не съм минавала за хубавица. В Сатирата винаги казвам: Говорете за моя чар, а не за моята красота. Защото по-важно е обаянието, излъчването. С него можеш да победиш. Има красавици, които нищо, ама, нищо не могат да постигнат. Благодаря на Господа, че ми е дал това, което трябва. Не се хваля, признавам го от сърце, защото съм откровен човек. Ако не притежавах чара, дори не можех да стана актриса. Даже баща ми, който беше драматург в Народния театър, ми подхвърляше: “Абе, моето момиче, не си ефектна за сцена –  боята ти е малко тъмничка. Аз знам как избират жените за сцената. Не знам дали ще можеш да пробиеш, а ако не си номер едно, няма смисъл. Я си гледай университета”. По това време учех класическа филология. Татко искаше да ставам археолог. Но му се изрепчих: „Ще бъда номер едно“. А той се изсмя. Но една баба, наша съседка, все казваше: „Има птиче, което лети и повтаря „Амин, амин, амин, емин“. Ако се случи да си пожелаеш нещо, докато птичето е около теб и точно в този момент е на „амин“, то се случва“. Та сигурно така е станало. Но не искам да се провъзгласявам за единствения номер едно в държавата. Ние сме много, но слава Богу, аз съм между тях. Благодаря на „амина“.", "date": "2019.12.07", "title": "Стояна: Господ ме създаде дива като природата"}
{"url": "https://www.standartnews.com/sport/rado-yankov-s-prvi-tochki-za-svetovnata-kupa-408509.html", "text": "Носителят на Световната купа по сноуборд за 2016-а година Радослав Янков стартира новия сезон със 17-о място в паралелния слалом в Баной (Русия). В квалификацията Радо даде равно време с руския състезател Дмитри Сарсембаев. Заради по-бързото си време от двамата на едното трасе руснакът зае последното място даващо право на участие в осминафиналите. Радо остана 17-и и взима 140 точки за Световната купа. Победата днес бе за Андреас Промегер (Ав). Утре пак в Баной е втория старт за СК, но в дисциплината паралелен гигантски слалом. БНТ 3 ще излъчва финалите от 10,00 ч на 8 декември.", "date": "2019.12.07", "title": "Радо Янков с първи точки за Световната купа"}
{"url": "https://www.standartnews.com/sport/cherno-more-izmkna-11-na-ludogorets-408537.html", "text": "Лудогорец и Черно море направиха 1:1 в мач от 19-ия кръг на efbet Лига. Резултата откри Актау в 43-ата минута, а Якуб Шверчок изравни в 84-ата минута. \r\n \r\nРазградчани изиграха слаб двубой, но въпреки това имаха достатъчно ситуации, за да спечелят срещата. Това обаче не се случи, тъй като реферът Георги Кабаков на няколко пъти ощети домакините - включително отменяйки им гол в 87-ата минута за \"нарушение\" на защитник на моряците срещу собствения му вратар. \r\n \r\nПреди това съдията подмина и спорно положение в наказателното поле на варненци, когато Андраде игра с ръка, но Кабаков показа с жестове, че тя е неумишлена и не възнамерява да отсъди дузпа. \r\n \r\nРеферът завърши поредицата си от гафове в 92-ата минута, когато показа директен червен картон на Сиисиньо, твърдейки, че бразилецът е изритал без топка Иса. ТВ повторенията обаче показаха, че това не е така и допир между нападателя и защитника нямаше, а Иса е симулирал. В тази ситуация Сисиньо действително посегна към своя съперник и по-скоро трябваше да види жълтия цвят.", "date": "2019.12.07", "title": "Черно море измъкна 1:1 на Лудогорец"}
{"url": "https://standartnews.com/kultura/rosi-obreshkova-govorya-s-vuycho-na-sn-408510.html", "text": "Семейството на Стефан Данаилов се събра в столичния храм „Свети Седмочисленици“ 9 дни, след като душата му напусна изтерзаното от диагнози, лекарства и процедури тяло. На 9 декември, когато Ламбо можеше да навърши 77, фамилията и учениците ще пийнат и ще хапнат – така, както обичаше той. Очаква се в кино „Одеон“ да се завъртят някои от филмите на Мастера. Между тях вероятно ще бъде „Правила“ – 20-минутната късометражна лента на Ясен Генадиев, заснета през 2017-а. В нея Ламбо буквално изнася урок по актьорско майсторство, който ще остане за вечни времена. Неговият герой е пенсионираният домоуправител Михаил Дражев, който почти не говори, но твърде ярко присъства – с мъката по починалата си съпруга, с мъката по сина си, който е далеч от България, с мъката по внучето, за което дори не знае дали е момче или момиче. „Вуйчо ми занесе снимка на Мария – цялата история беше много лична за него“, разказва племенницата му Росица Обрешкова. Всичко звучи доста директно, тъй като в „Правила“ на Ламбо партнират двама от любимите му ученици – Дарин Ангелов и Евелин Костова. „По сценарий трябваше да съм усмихната, а на мен през цялото време ми се плачеше“, признава сега Евелин. Както се знае, последната роля на Мастера в голямото кино е в „Завръщане“ на Ники Илиев. В комедийната драма за четирима приятели от Пловдив професорът изрича пророческата реплика, която е сбогуването му със зрителите: „Светът върви и след края на нашите дребни животи. Затова е хубаво да оставим нещо в него. Нещо повече от една снимка“. Самият той през последните няколко месеца остави много – изумителната си харизма и вечният си чар в представленията на „Актрисата“ – постановката, с която успя да обиколи няколко града. В нея той командери Аня Пенчева, Кирил Ефремов, Иван Панев, Ненчо Илчев и Павел Иванов – всеки от тях любим човек и ученик в голямото училище на живота и актьорлъка, наречено „Стефан Данаилов“. Ето  какво още сподели Росица Обрешкова за своя знаменит и непрежалим вуйчо.            - Госпожо Обрешкова, сънувате ли вуйчо си? - Да. Идва, започва да ми говори, задява ме с типичните за него фрази от сорта: „Айде, ма, стига с тези глупости“ и си тръгва. Събуждам се, осъзнавам, че на живо го няма и се моля пак да заспя и той пак да се върне. Майка ми е родена на 26 ноември. Той си отиде през първите минути на 27 ноември. Може би тя си го прибра, за да не мъчи. Те бяха безкрайно свързани. Майка ми беше готова на всичко за него. Ако някой й беше поискал да си отреже ръката, за да я даде на вуйчо ми, щеше да грабне ножа, дори без да се замисли. До последно се шегуваха с болежките си. Тя му се кипреше: „Виж как съм се гримирала, виж колко съм готина“. Той й отвръщаше: „Стига, ма, гад такава – нали знаеш, че не виждам“.        - Ще споделите ли някои от последните думи на Мастера? - Най-важното, което каза, беше: „Искам хората да ме запомнят като актьор – на сцената!“. Не желаеше и да чуе за отлагане на представление заради това, че не може да ходи или заради някакви болки. „Глейте си работата, ще играя“, не се колебаеше той. Истината е, че след смъртта на Мария вуйчо ми изпадна в дълбока депресия. И тъкмо ролята в „Актрисата“ го върна към живота и към професията. Това беше последната му воля – да остане жив в сърцето на публиката. Никой от нас не предполагаше, че ракът е стигнал до белите  му дробове. Но дори и да знаехме, надали щяхме да го убедим да остане на легло. Нима  трябваше да се затвори в апартамента като в гробницата на Тутанкамон? Нямаше да е честно към него. Точно тази старост хич не му се харесваше. Обичаше да е весело. Правеше си с шеги с почти всяка драма. Но можеше и да плаче. - Какво най-много  харесвате в нрава му?  - Никога не е казал лоша дума за никого. Никога не го е раздавал моралист. Никога не е съдил хората. Не се маскираше на цензор. Когато нещо не му харесваше, го изстрелваше в очите на другия, който пък си признаваше: Мамка му, Мастера има право. Абе, не преправяше хората.      - Как са внуците на Ламбо през тези толкова печални дни? - Много много са тъжни. За тях беше любимият дядо. Владо се държи. Жена му Виктория е плътно до него. Тя е изключително свястно, сладко и благо момиче. Ламбо много я харесваше. Обръщаше се към нея със „снахичката“. Тя не знае български, може да каже само „Благодаря“ и „Довиждане“. Братовчед ми и Вики отдавна са заедно, тя винаги е била наясно кой е Стефан Данаилов, но въпреки това се посмути от  хилядите на поклонението.   - Какво планирате за „Актрисата“? - Много ни е тежко да вземем решение. Терзанията са големи. Как да продължим без него? И дали въобще да продължим. Но това е последната режисьорска работа на вуйчо ми и не бива да се затрива. Вероятно за финал ще пуснем кадри с Ламбо от спектакъла и думите, с които се обръщаше към публиката след аплаузите. От друга страна, като нищо ще тръгнат приказки, че си правим реклама на негов гръб. Не знам, наистина не знам какво ще стане с „Актрисата“. Вуйчо обичаше лично да контролира всичко, да менажира, да ръководи. ", "date": "2019.12.07", "title": "Роси Обрешкова: Говоря с вуйчо на сън"}
{"url": "https://www.standartnews.com/sport/dve-derbita-v-blgarskiya-futbol-dnes-408481.html", "text": "Две са дербитата в днешния ден от 19-ия кръг на efbet Лига. От 14,15 ч възродения от Ферарио Спасов тим на Ботев приема в Пловдив Берое в битката за Тракия. В момента осми с 25 т, а Ботев е девети с 22 т. Другото дерби е в Разград от 16,30 ч. Там Лудогорец е домакин на Черно море. Шампионите водят в класирането с 46 т, пред Левски - 39 и Локо (Пд) - 37. Черно море е пети с 27. Утре са останалите срещи: Ботев (Вр) - Славия, Арда - ЦСКА-София и Левски - Витоша. В понеделник е и последния мач Дунав - Локо (Пд).", "date": "2019.12.07", "title": "Две дербита в българския футбол днес"}
{"url": "https://www.standartnews.com/sport/botev-vze-bitkata-za-trakiya-408521.html", "text": "Ботев победи Берое с 3:1 в битката за Тракия. Двубоят бе от 19-ия кръг на футболната efbet Лига. Домакините поведоха с гол на възвръщащия силната си форма Тодор Неделев (10), В 44-ата Берое изравни чрез Александър Цветков. Александър Тонев (54) и Станислав Шопов (61). Оформиха крайното 3:1. Преди мача фенове на Ботев отново протестираха заради недовършения клубен стадион. ", "date": "2019.12.07", "title": "Ботев взе битката за Тракия"}
{"url": "https://standartnews.com/sport/s-kolko-e-po-tezhk-ruis-ot-dzhoshua-408478.html", "text": "Претендентът за световната титла по бокс в тежка категория Антъни Джошуа е с 20 кг по-лек от шампиона Анди Руис-младши преди срещата реванша между двамата в Саудитска Арабия тази вечер. На кантара в \"Дирия Арина\" теглото на Джошуа беше 107.5 кг. Британецът никога не е бил толкова лек за двубой за световната титла. Американецът с мексикански произход Руис-младши, който се появи на кантара със сомбреро, е с 20 кг по-тежък от претендента за титлата – 128.3 кг. Той е по-тежък и в сравнение с първия сблъсък между двамата в зала „Медисън Скуеър Гардън“ в Ню Йорк през юни. Руис тежеше 121 кг в първата среща, докато Джошуа – 112 кг. Реваншът за световната титла в тежка категория на WBA, IBF и WBO е тази вечер. До момента са продадени около 12 000 билета от общо 15 000 за мача на \"Дирия Арина\". Диема Спорт 2 ще излъчва боя директно от 23,00 часа.", "date": "2019.12.07", "title": "С колко е по-тежък Руис от Джошуа"}
{"url": "https://www.standartnews.com/balgariya-obshtestvo/premiert-dade-za-primer-ludogorets-408505.html", "text": "Премиерът Бойко Борисов даде за пример собственика на \"Лудогорец\" Кирил Домусчиев за начина, по който управлява и издържа клуба.  \r\n  \r\n\"Лудогорец\" показа как когато собственикът лично държи нещата под контрол и се интересува за какво се харчат парите му, клубът върви нагоре и се самоиздържа. Точно обратното е в \"Левски\"  - през две-три години сменят собствениците, всеки сезон въртят по два отбора и пак не вървят. Футболът може да се издържа сам, но се иска работа\", заяви още министър-председателят на България пред \"Марица\". ", "date": "2019.12.07", "title": "Премиерът даде за пример \"Лудогорец\""}
{"url": "https://www.standartnews.com/sport/zografski-s-prvi-tochki-za-svetovnata-kupa-za-sezona-408539.html", "text": "Силното представяне на Влади Зографски в квалификацията за Световната купа по ски скок в Нижни Тагил вчера продължи и днес. Влади зае 30-о място в крайното класиране и взе първата си точка за Световната купа през сезона. Днес Зографски постигна 118,5 м и 110 м, като за тях получи 185 т. Първи с 251,6 т (126,5 и 132 м) е Юкиуя Сато (Яп). Утре в Нижни Тагил има още един старт за СК.", "date": "2019.12.07", "title": "Зографски с първа точка за Световната купа за сезона"}
{"url": "https://standartnews.com/sport/dve-derbita-v-blgarskiya-futbol-dnes-408481.html", "text": "Две са дербитата в днешния ден от 19-ия кръг на efbet Лига. От 14,15 ч възродения от Ферарио Спасов тим на Ботев приема в Пловдив Берое в битката за Тракия. В момента осми с 25 т, а Ботев е девети с 22 т. Другото дерби е в Разград от 16,30 ч. Там Лудогорец е домакин на Черно море. Шампионите водят в класирането с 46 т, пред Левски - 39 и Локо (Пд) - 37. Черно море е пети с 27. Утре са останалите срещи: Ботев (Вр) - Славия, Арда - ЦСКА-София и Левски - Витоша. В понеделник е и последния мач Дунав - Локо (Пд).", "date": "2019.12.07", "title": "Две дербита в българския футбол днес"}
{"url": "https://www.standartnews.com/sport/valuev-s-prognoza-za-ruis-i-dzhoshua-408530.html", "text": "Боксовият свят е вперил поглед към изключителния мач-реванш между Антъни Джошуа и Анди Руис. Двамата се изправят един срещу друг в Дирия (Саудитска Арабия) на специално построено съоръжения за двубоя. Според последните новини двубоят струва над 100 милиона долара, а хонорарите на двамата ще достигнат космически суми.   Срещата “залага” четирите шампионски титли във версиите WBA Super, IBF, IBO и WBO. Те са притежание на мексиканеца Анди Руис, който през месец юни нокаутира изненадващо за специалистите Джошуа. След това промотърите договориха реванш между двамата, в който британецът ще има възможност да си върне титлите. Бившият световен шампион в тежка категория Николай Валуев прогнозира за сайта Букмейкър Рейтинги доста изненадващо нова победа за Анди Руис (при коефициент 2.88 в  ). Руският боксьор, който е част от екипа на сайта, смята, че мексиканецът съвсем не е обречен и има големи шансове за втори път в рамките на няколко месеца да надвие считания за фаворит опонент. Към момента Антъни Джошуа има 22 победи (21 с нокаут) и само 1 загуба – именно от Руис. Мексиканецът е с 33 победи (22 с нокаут) и също с 1 загуба – от Джоузеф Паркър. Не по-малко интересен двубой е между Александър Поветкин и Майкъл Хънтър. Двамата ще подгреят чакания сблъсък между Джошуа и Руис на същия ринг в саутидтския град Дирия. Двубоят е част от галавечерта, на която по-късно в Дирия (Саудитска Арабия) ще излязат един срещу друг Антъни Джошуа и Анди Руис. За всички руснаци мачът на нашия Саша Поветкин не е по-малко интересен от този между Руис и Джошуа. “Чисто физическите данни на двамата боксьори се доближават, но има разлика във възрастта. Хънтър е на 31 години, Поветкин е на 40! Въпреки възрастта в предишния си мач Поветкин показа, че в бурето има все още барут…”, коментира Николай Валуев за двубоя на своя сънародник. Прогнозата на Валуев пред Букмейкър Рейтинги е да бъдат изиграни всички рундове (този залог може да бъде намерен в 1хБет, при коефициент 1.47). Саша Поветкин е с общо 37 двубоя на професионалния ринг, от които 35 победи и 2 загуби (от Антъни Джошуа и Владимир Кличко). Докато противникът му Майкъл Хънтър има доста по-скромен опит на професионалния ринг – само 19 мача, от които 18 победи и само 1 загуба (от Олександър Усик). Двубоят между двамата не залага никакви шампионски пояси.", "date": "2019.12.07", "title": "Валуев с прогноза за Руис и Джошуа"}
{"url": "https://standartnews.com/kultura/chakame-sezon-9-na-otkradnat-zhivot-408502.html", "text": "Подготовката за деветия сезон на „Откраднат живот“ вече е в ход, похвали се продуцентът режисьор Евтим Милошев пред феновете, дошли за финалната прожекция на „Кръвни връзки“ – последния епизод от предишната част на докторската сага.  В него публиката се раздели с Евгения Генадиева, в чийто образ беше изключителната Мария Каварджикова. „Имаме 386 серии зад гърба си – дълголетие, което се дължи единствено на голямата любов на зрителите. Уважението им ни дава смисъл да продължим напред!“, категоричен е Милошев. „Киното е труден процес - особено днес, когато окото на зрителя става все по-критично. Да отговориш на това очакване е равносилно на геройство. Затова уважавам продукции със сърце – като „Откраднат живот“, допълни изпълнителният директор на Нова телевизия Вяра Анкова.  За събитието дойдоха Владо Пенев, Марта Вачкова, Диана Димитрова, Димо Алексиев, Дария Симеонова, Деси Бакърджиева, Янина Кашева, Неда Спасова, Петър Милошев и други любими лица от хитовата продукция. Очаква се деветият сезон да стартира на пролет.       ", "date": "2019.12.07", "title": "Чакаме сезон 9 на „Откраднат живот“"}
{"url": "https://standartnews.com/sport/kakv-sport-da-gledame-po-televiziyata-dnes-408479.html", "text": "\r\n09:30 ГОЛФ: Европейски тур, 3 кръг, MaxSport1 \r\n10:00 СНОУБОРД: Световна купа, Банное, БНТ3 \r\n10:50 СЕВЕРНА КОМБИНАЦИЯ: Лилехамер, Евроспорт \r\n11:00 ВОЛЕЙБОЛ, СКП: Полуфинал, жени, MaxSport2 \r\n11:55 СКИ-БЯГАНЕ, СК: Лилехамер, Евроспорт \r\n11:55 СКИ СВОБОДЕН СТИЛ, СК: Вал Торан, Евроспорт 2 \r\n13:20 СКИ-БЯГАНЕ, СК: Лилехамер, Евроспорт \r\n14:15 ФУТБОЛ, БЪЛГАРИЯ, ПЪРВА ЛИГА: Ботев Пд - Берое, Диема спорт \r\n14:00 ВОЛЕЙБОЛ, СКП: Полуфинал, жени, MaxSport2 \r\n14:00 ФУТБОЛ, ИСПАНИЯ, ЛА ЛИГА: Реал Мадрид - Еспаньол, MaxSport4 \r\n14:30 ФУТБОЛ, АНГЛИЯ, ВИСША ЛИГА: Евертън - Челси, Диема спорт 2 \r\n14:30 ФУТБОЛ, АНГЛИЯ, ЧЕМПИЪНШИП: Хъдърсфийлд - Лийдс, Нова спорт \r\n15:20 СЕВЕРНА КОМБИНАЦИЯ: Лилехамер, Евроспорт \r\n16:00 ФУТБОЛ, ИТАЛИЯ, СЕРИЯ А: Аталанта - Верона, MaxSport3 \r\n16:20 ФУТБОЛ, ГЕРМАНИЯ, БУНДЕСЛИГА: Борусия М - Байерн, Евроспорт 2 \r\n16:25 СКИ-СКОКОВЕ, СК: Нижний Тагил, Евроспорт \r\n16:30 ФУТБОЛ, БЪЛГАРИЯ, ПЪРВА ЛИГА: Лудогорец - Черно море, Диема спорт \r\n17:00 ФУТБОЛ, АНГЛИЯ, ВИСША ЛИГА: Борнемут - Ливърпул, Диема спорт 2 \r\n17:00 ФУТБОЛ, АНГЛИЯ, ЧЕМПИЪНШИП: Шефилд У - Брентфорд, Нова спорт \r\n17:00 ФУТБОЛ, ИСПАНИЯ, ЛА ЛИГА: Гранада - Алавес, MaxSport4 \r\n18:30 БИАТЛОН, СК: Йостерсунд, Евроспорт \r\n18:30 ФУТБОЛ, ФРАНЦИЯ, ЛИГА 1: Монпелие - ПСЖ, Ринг \r\n19:00 ФУТБОЛ, ИТАЛИЯ, СЕРИЯ А: Удинезе - Наполи, MaxSport3 \r\n19:00 ВОЛЕЙБОЛ, СКП: Полуфинал, мъже, MaxSport1 \r\n19:25 ФУТБОЛ, ГЕРМАНИЯ, БУНДЕСЛИГА: Байер - Шалке, Евроспорт 2 \r\n19:30 ФУТБОЛ, АНГЛИЯ, ВИСША ЛИГА: Манчестър Сити - Манчестър Юн, Диема спорт 2 \r\n19:30 ФУТБОЛ, ИСПАНИЯ, ЛА ЛИГА: Леванте - Валенсия, MaxSpor4 \r\n19:50 СКИ, СК: Бийвър Крийк, Евроспорт \r\n20:00 ХОКЕЙ НА ЛЕД, НХЛ: Филаделфия Флайърс - Отава Сенатърс, MaxSport2 \r\n21:00 ФУТБОЛ, ФРАНЦИЯ, ЛИГА 1: Рен - Анже, Ринг \r\n21:00 БАСКЕТБОЛ, НБА: Далас Маверикс - Ню Орлианс Пеликанс, Диема спорт \r\n21:25 СКИ, СК: Лейк Луис, Евроспорт \r\n21:30 БАСКЕТБОЛ, ИСПАНИЯ: Уникаха - Гран Канария, Нова спорт \r\n21:30 СНУКЪР: Шампионта на Обединеното кралство, Евроспорт 2 \r\n21:45 ФУТБОЛ, ИТАЛИЯ, СЕРИЯ А: Лацио - Ювентус, MaxSport3 \r\n22:00 ФУТБОЛ, ИСПАНИЯ, ЛА ЛИГА: Барселона - Майорка, MaxSport4 \r\n22:00 ВОЛЕЙБОЛ, СКП: Полуфинал, мъже, MaxSport1 \r\n22:45 БОКС: Антъни Джошуа - Анди Руис, Диема спорт 2 \r\n23:00 ХОКЕЙ НА ЛЕД, НХЛ: Ванкувър Канъкс - Бъфало Сейбърс, MaxSport2 \r\n23:00 КОНЕН СПОРТ: Лонжин мастърс, Евроспорт \r\n02:00 ХОКЕЙ НА ЛЕД, НХЛ: Сейнт Луис Блус - Торонто Мейпъл Лийфс, MaxSport1 \r\n04:00 UFC: Алистър Овърийм - Суринам Розенструик, MaxSport2", "date": "2019.12.07", "title": "Какъв спорт да гледаме по телевизията днес?"}
{"url": "https://standartnews.com/balgariya-obshtestvo/premiert-dade-za-primer-ludogorets-408505.html", "text": "Премиерът Бойко Борисов даде за пример собственика на \"Лудогорец\" Кирил Домусчиев за начина, по който управлява и издържа клуба.  \r\n  \r\n\"Лудогорец\" показа как когато собственикът лично държи нещата под контрол и се интересува за какво се харчат парите му, клубът върви нагоре и се самоиздържа. Точно обратното е в \"Левски\"  - през две-три години сменят собствениците, всеки сезон въртят по два отбора и пак не вървят. Футболът може да се издържа сам, но се иска работа\", заяви още министър-председателят на България пред \"Марица\". ", "date": "2019.12.07", "title": "Премиерът даде за пример \"Лудогорец\""}
{"url": "https://standartnews.com/sport/rado-yankov-s-prvi-tochki-za-svetovnata-kupa-408509.html", "text": "Носителят на Световната купа по сноуборд за 2016-а година Радослав Янков стартира новия сезон със 17-о място в паралелния слалом в Баной (Русия). В квалификацията Радо даде равно време с руския състезател Дмитри Сарсембаев. Заради по-бързото си време от двамата на едното трасе руснакът зае последното място даващо право на участие в осминафиналите. Радо остана 17-и и взима 140 точки за Световната купа. Победата днес бе за Андреас Промегер (Ав). Утре пак в Баной е втория старт за СК, но в дисциплината паралелен гигантски слалом. БНТ 3 ще излъчва финалите от 10,00 ч на 8 декември.", "date": "2019.12.07", "title": "Радо Янков с първи точки за Световната купа"}
{"url": "https://standartnews.com/sport/botev-vze-bitkata-za-trakiya-408521.html", "text": "Ботев победи Берое с 3:1 в битката за Тракия. Двубоят бе от 19-ия кръг на футболната efbet Лига. Домакините поведоха с гол на възвръщащия силната си форма Тодор Неделев (10), В 44-ата Берое изравни чрез Александър Цветков. Александър Тонев (54) и Станислав Шопов (61). Оформиха крайното 3:1. Преди мача фенове на Ботев отново протестираха заради недовършения клубен стадион. ", "date": "2019.12.07", "title": "Ботев взе битката за Тракия"}
{"url": "https://standartnews.com/svyat/trmp-km-svetovnata-banka-bez-zaemi-za-kitay-408484.html", "text": "Президентът на САЩ Доналд Тръмп призова Световната банка да спре да отпуска заеми на Китай, предаде Ройтерс, цитирана от БТА. \r\n \r\nТова е поредният му удар по Пекин в момент, в който двете страни продължават преговорите по постигане на търговска сделка. \r\n \r\n\"Защо СБ отпусна заеми на Китай? Как е възможно това? Китай е пълен с пари и ако те нямат, те си ги създават. СТОП\", написа Тръмп в Туитър.", "date": "2019.12.07", "title": "Тръмп към Световната банка: Без заеми за Китай"}
