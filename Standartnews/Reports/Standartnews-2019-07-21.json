{"url": "https://www.standartnews.com/sport/alzhir-specheli-kupata-na-afrika-397531.html", "text": "Футболистите на Алжир спечелиха Купата на африканските нации. На финала те победиха Сенегал с 1:0. Успехът на алжирците е втори за страната в турнира след успеха им през 1990 година. Сенегал остава без успех в турнира, като за втори път губи във финал след 2002 година. Куриозен гол в 79-а секунда на мача бе достатъчен за победата на Алжир. Багдад Бунеджа стреля от разстояние, топката рикошира в крака на защитник на Сенегал и с рядко виждана парабола прехвърли вратаря на тима Алфред Гомис. Сенегал доминираше в оставащата част от игровото време, но играчите на отбора така и не успяха да намерят верния път към вратата на бившия страж на ЦСКА и Славия Райс Мболи, който пази без грешка за Алжир. Играчите на Сенегал на два пъти имаха претенции за дузпи, но реферът подмина ситуациите. В първия случай в 38-а минута Нианг бе повален в наказателното поле, но съдията даде знак играта да продължи. При втората ситуация в 60-а минута съдията даде дузпа за игра с ръка на Адлен Гедиура, но след намесата на ВАР отсъждането бе отменено.", "date": "2019.07.20", "title": "Алжир спечели Купата на Африка"}
{"url": "https://www.standartnews.com/sport/uulvrkhyamptn-izmkna-kupa-ot-man-siti-397569.html", "text": "Уулвърхемптън се оказа изненадващия шампион в приятелския турнир за Азиатската купа на Висшата лига. Във финалния двубой срещу хегемона в Англия от миналия сезон Манчестър Сити момчетата на Нуно Еспирито Санто успяха да удържат 0:0 в редовното време, а при се наложиха след 3:2. Без никакво съмнение водещата фигура за Уулвс беше вратарят Руи Патрисио. Португалският национал спаси абсолютно всички положения пред вратата си, когато беше жизненоважно да се намеси. На всичкото отгоре той съумя да доиграе мача въпреки жесток сблъсък с Рахийм Стърлинг в наказателното поле, при който английският национал удари много сериозно стража с коляно в скулата.  В същото време Стърлинг подведе „гражданите” в средата на първата част, когато изпусна да реализира дузпа.", "date": "2019.07.20", "title": "Уулвърхямптън измъкна купа от Ман Сити"}
{"url": "https://standartnews.com/sport/loko-pd-obrna-slaviya-s-32-397529.html", "text": "Локомотив (Пловдив)  постигна първа победа за сезона след домакински успех с 3:2 срещу Славия във втория кръг на Efbet Лига. Двубоят започна отлично за гостите от София. Още в 3-а минута грешка в защитата на Локомотив позволи на Цветелин Чунчуков да се откъсне сам срещу вратаря и да реализира първия гол в мача. 10 минути по-късно Димитър Илиев изравни от дузпа, отсъдена за игра с ръка в наказателното поле на Христо Попадийн. Пълният обрат беше факт в 21-ата минута, когато Илиев вкара втория си гол. Анте Аралица се разписа за 3:1 в 27-ата. В края на мача Радослав Кирилов се разписа за крайното 3:2.  В първия мач от кръга новаците Царско село и Арда не успяха да се победят и завършиха 0:0. Днес: \r\nЦСКА-София - Черно море \r\nБерое - Лудогорец \r\n \r\nнеделя: \r\nБотев - Дунав \r\nЕтър - Левски \r\n  \r\nпонеделник: \r\nВитоша - Ботев (Враца)", "date": "2019.07.20", "title": "Локо (Пд) обърна Славия с 3:2"}
{"url": "https://standartnews.com/sport/peto-myasto-i-rekord-za-nash-atlet-na-evro-2019-397521.html", "text": "Българинът Валентин Андреев завърши пети във финала на чук на Европейското първенство по лека атлетика до 20 години в Бурос (Швеция). Андреев записа 77.15 метра от третия си опит и постигна нов национален рекорд във възрастовата група. Предишното постижение отново бе на 17-годишния българин от квалификациите вчера - 75.43. Шампион стана украинецът Михайло Кохан, който постави нов европейски рекорд до 20 години с 84.73 метра. Втори остана Христос Францескакис (Гърция) с 84.22 метра, а трети е Джорджо Оливиери (Италия) със 78.75 метра. \"Благодаря на всички за подкрепата, написа след състезанието Валентин. От Бурос той заминава директно за Баку, където ще участва в европейския олимпийски фестивал.", "date": "2019.07.20", "title": "Пето място и рекорд за наш атлет на Евро 2019"}
{"url": "https://standartnews.com/svyat/iran-zadrzha-dva-britanski-tankera-397535.html", "text": "Великобритания заяви, че задържането от Иран късно снощи на два плавателни съда в Ормузкия проток - единият под британски, а другият под либерийски флаг - е недопустимо и призова за свободно корабоплаване в Персийски залив. Корабът - Стена Имперо - е бил задържан от военноморските сили на Иран заради \"неспазване на международното морско право\" по искане на пристанищните и морски власти на иранската провинция Хормозган. Танкерът с 23-ма души екипаж беше ескортиран до иранското пристанище Бандар Абас и контролът върху него е прехвърлен на властите, които предстои да предприемат нужните правови стъпки, съобщава иранската държавна телевизия.  Около час и половина след задържането на първия е бил задържан и втори танкер \"Месдар\", плаващ под либерийски флаг, чийто курс е бил пренасочен към Иран. Британският оператор на плавателния съд потвърди, че на борда се качила въоръжена иранска охрана, но впоследствие тя е напуснала и корабът е възобновил първоначалния си курс към Саудитска Арабия.  Британският външен министър Джеръми Хънт заклейми действията на Иран и предупреди, че ще има сериозни последици, ако танкерът не бъде освободен. Снощи върховният съд на Гибралтар удължи на срока на задържане на иранския танкер \"Грейс 1\" с още 30 дни. ", "date": "2019.07.20", "title": "Иран задържа два британски танкера"}
{"url": "https://standartnews.com/svyat/bezpiloten-avtobus-rani-peshekhodets-397528.html", "text": "Властите в австрийската столица разследват причините за инцидента, при който безпилотен автобус удари пешеходец във Виена, съобщава сайта Automotive News Europe. Вследствие на инцидента са спрени изпитанията на тази технология в Австрия. \r\n \r\nАвтобусът на Navya SAS се е движел с 12 км/час, когато е блъснал 30-годишна жена, като ѝ причинил леки наранявания, съобщава държавната телевизия ORF. Отговорните органи във Виена са прекратили по-нататъшни тестове в очакване на изхода от разследването. \r\n \r\nВ града се тестват два безпилотни автобуса по програма, започнала на 6 юни. \r\n \r\nАвстрийският институт по технологии и „Сименс Мобилити“ също участват в проекта, който изисква на борда на безпилотния автобус по време на движение да има професионален шофьор. \r\n ", "date": "2019.07.20", "title": "Безпилотен автобус рани пешеходец"}
{"url": "https://www.standartnews.com/sport/cherno-more-se-podigra-s-tsska-nasred-sofiya-397567.html", "text": "Черно море хвърли в шок ЦСКА насред \"Българска армия\" и го победи с 3:1 в мач от втория кръг на efbet Лига. Гостите от Варна стигнаха до успеха благодарение на два гола на Родриго и едно попадение на Исмаил Иса. Тони Уот вкара дебютен гол за ЦСКА, но това едва ли би зарадвало дори него. ЦСКА спечели едва 1 точка от двата си домакински мача в началото на сезона и допусна цели 5 гола на своя стадион, а за последно Черно море си тръгна с победа от София на 12 април 2003 година.  Феновете на издържаха на безобразната игра на своите любимци и ги освиркваха, а към наставниците започнаха викове \"оставка\". Именникът Илиан Илиев пък изнесе истинска футболна лекция на \"червените\". \"Добре е да бием водещ противник като ЦСКА. Накрая си направихме мача труден, но мисля, че бяхме доста по-добри от тях. И при загуби не съм бил толкова нервен\", заяви щастливият Илиев. \"Ако феновете на ЦСКА мислят, че ние сме виновни за загубата за титлата им, е жалко. Ние бихме два пъти Лудогорец миналата година. Защо не го направиха те\", добави Илиев.", "date": "2019.07.20", "title": "Черно море се подигра с ЦСКА насред София"}
{"url": "https://www.standartnews.com/sport/peto-myasto-i-rekord-za-nash-atlet-na-evro-2019-397521.html", "text": "Българинът Валентин Андреев завърши пети във финала на чук на Европейското първенство по лека атлетика до 20 години в Бурос (Швеция). Андреев записа 77.15 метра от третия си опит и постигна нов национален рекорд във възрастовата група. Предишното постижение отново бе на 17-годишния българин от квалификациите вчера - 75.43. Шампион стана украинецът Михайло Кохан, който постави нов европейски рекорд до 20 години с 84.73 метра. Втори остана Христос Францескакис (Гърция) с 84.22 метра, а трети е Джорджо Оливиери (Италия) със 78.75 метра. \"Благодаря на всички за подкрепата, написа след състезанието Валентин. От Бурос той заминава директно за Баку, където ще участва в европейския олимпийски фестивал.", "date": "2019.07.20", "title": "Пето място и рекорд за наш атлет на Евро 2019"}
{"url": "https://standartnews.com/svyat/premestikha-el-chapo-v-nay-gadniya-zatvor-397544.html", "text": "Мексиканският наркобарон Ел Чапо бе преместен в най-гадния затвор в света – строго охранявания \"Супермакс\" в американския щат Колорадо, откъдето никой досега не е успял да избяга, предаде Ройтерс. Агенция се позова ва изявление на Американското управление на затворите. \r\nХоакин Гусман ще лежи в \"Супермакс\" до края на дните си, след като в сряда беше осъден на доживотен затвор, посочва Франс прес. Подобно на другите затворници, Ел Чапо най-вероятно вероятно ще прекарва по 23 часа в денонощието в единична килия с прозорец, висок около метър, през който може да вижда само небето. Наркобаронът ще може да гледа телевизия в килията си, както и да ходи на религиозна служба или да участва в образователни програми. Специални рестрикции гарантират, че затворниците не могат да упражняват влияние или да отправят заплахи извън стените на затвора. Затворниците могат да се движат само с охрана, а преброяването им се извършва поне шест пъти дневно. \r\n \r\nФедерален съд в Бруклин постанови тежката присъда, след като босът на наркокартела \"Синалоа\", един от най-големите и жестоките в Мексико, беше признат за виновен по обвинения в наркотрафик, отвличания, изтезания и убийства. \r\n \r\nПреди да бъде заловен през 2016 г., Гусман успя на два пъти да избяга от затвори с най-високо равнище на сигурност в Мексико. \r\n \r\nАдвокатът на Ел Чапо Джефри Лихтман поиска от съдия Брайън Когън клиентът му да остане още 60 дни в предварителния арест (където се намираше от екстрадирането си през януари 2017 г.), докато приключи официалната процедура по обжалване на присъдата му. Съдията първоначално се съгласи, но в крайна сметка управлението на затворите реши Гусман да бъде прехвърлен в затвора още вчера. \r\n \r\nНаричан \"Алкатрас на Скалистите планини\", \"Супермакс\" е смятан за най-сигурният затвор в САЩ. В него са лежали или се намират редица известни затворници, като Тери Никълс - съучастник в атентата в Оклахома сити през 1995 г., французина Закариас Мусауи, участвал в подготовката на атентатите от 11 септември 2001 г., и атентатора от Бостънския маратон Джохар Царнаев. \r\n ", "date": "2019.07.20", "title": "Преместиха Ел Чапо в най-гадния затвор"}
{"url": "https://www.standartnews.com/sport/kamata-tsska-shche-ima-nov-stadion-397558.html", "text": "ЦСКА ще има нов стадион. Това ще стане скоро, като гордостта на червените ще е в Борисовата градина. Това увери Камата в Панагюрище, където гостува на червения фенклуб и представи своята биография \"Историята\". Носителят на Златната топка получи и куп подаръци, сред които копие на черешовото топче и знаме с надпис \"Свобода или смърт\", предаде БНР. Стоичков допълни, че лично ще говори с Гриша Ганчев за това. \"Като малък мечтата ми беше да играя в \"А\" група и ЦСКА ми даде тази възможност. Кръвта вода не става, сърцето ми винаги ще е червено. ЦСКА ме направи личност, футболист и винаги ще съм признателен. Знаете през какво мина клубът. Преди няколко години дадох името си, за да може ЦСКА да се върне на мястото си. Подкрепяйте отбора, както аз го правя от много далече. Заради вас станах такъв, какъвто съм. ЦСКА нов стадион ще има! Никой няма да къса детелинки, няма да реже дървета! Каквото искат, да си говорят разни архитекти. Ще говоря и с Гриша Ганчев. Това е пътят! ЦСКА трябва да има нов стадион и ви обещавам, че ще има\", заяви Христо Стоичков.  ", "date": "2019.07.20", "title": "Камата: ЦСКА ще има нов стадион /СНИМКИ/"}
{"url": "https://www.standartnews.com/sport/skatov-se-zavrna-v-bazoviya-lager-397532.html", "text": "Атанас Скатов вече е в базовия лагер след успешното изкачване на Гашербрум 2 (8035 м), обявиха от щаба на алпиниста ни. \"Една експедиция е успешна когато завърши на базов лагер! Вече можем официално да обявим експедиция Гашербрум 2019 за успешна! Честито на всички, които му вярваха, подкрепяха, не спаха и следяха СПОТ устройството и се вълнуваха за развоя на експедицията. \r\nСега е ред на заслужена почивка, вкусна храна и възстановяващ сън, написаха от екипа на Скатов.В следващите няколко дни предстои събиране на багажа, затваряне на лагера ,трекинг до Скарду , полет до Йоханесбург и най- накрая у дома. За Наско това беше трети осемхилядник за последните 2 месеца. Той започна през май с Канчендзьонга (8586 м), а през юли изкачи Гашербрум 1 (8080 м) и Гашербрум 2 (8035 м). Общо Скатов вече изкачил 9 осемхилядника и му остават само 5 за да има всичките 14 най-висови върха на планетата.", "date": "2019.07.20", "title": "Скатов се завърна в базовия лагер"}
{"url": "https://www.standartnews.com/sport/viki-tomova-na-final-v-biarits-397568.html", "text": "Виктория Томова се класира за финал на турнира по тенис на червени кортове в Биариц (Франция) с награден фонд 80 хиляди долара. В полуфиналите българката, която е поставена под номер 4, се наложи над водачката в основната схема Вероника Сепеде (Парагвай) с 2:6, 6:4, 6:0.  Срещата продължи 1:54 часа, а българката стигна до обрат, след като загуби първия сет. Томова започна слабо мача и в първата част загуби всичките си четири подавания и отстъпи с 2:6. Сепеде, която преди това в турнира бе отстранила Елица Костова допусна пробив в първия гейм на втория сет. Томова се пропука за 3:3, но след това проби за 5:4 в своя полза. Последва убедителен гейм на 15 и резултатът стана 1:1 в сетовете.Третата част бе изцяло за Виктория Томова, която разби своята съперничка с 6:0. В битката за трофея Томова ще играе с победителката от мача 3-Данка Ковинчич (Хърватия) - 5-Джесика Понже (Франция).", "date": "2019.07.20", "title": "Вики Томова на финал в Биариц"}
{"url": "https://www.standartnews.com/sport/blgarka-stana-svetovna-shampionka-po-moderen-petoboy-397565.html", "text": "България има за първи път Световна шампионка по модерен петобой. Светла Згурова смаза конкуренцията на първенството за девойки до 17 години в София. Талантливата ни състезателка стартира от първата позиция във финала, а след нея останалите 35 атлетки, които достигнаха до последната фаза за разпределение на медалите. Светла се забави на първата стрелба и излезе 5-та в НСА, но с много силно бягане дойде като лидер на втората стрелба и излезе 2-ра. Върховата спортна форма на Згурова в бягането и помогна пак да си върне водещата позиция и с много точни пет изстрела напусна стрелбището на лидерската позиция.  Безапелационно представяне завърши в последните 800 метра бягане. Згурова финишира като Световна шампионка за първи път в историята на българския модерен петобой.  \"Много, много благодаря на публиката за горещата подкрепа. Дадоха ми допълнително сили и енергия в последните 800 метра. Щастлива съм, аз станах Световен шампион! Знаех, че ще бъде адски трудно, но цял ден си повтарях, че трябва да успея и го направих\", заяви щастливата шампионка. Треньорът на националния отбор по модерен петобой Владимир Кузманов беше повече от развълнуван: \"Мислех, че ще ми се пръсне сърцето от напрежение, но и този път издържах. Тръгването от първа позиция и аванса от две секунди пред втората състезателка беше психологическо натоварване и това се отрази на първата й стрелба, която продължи цели 25 секунди. Забави се, но след това се стегна и всичко си дойде на мястото. Беше отлично подготвена за това състезание. Голям успех, наистина. Невероятно постижение от нейна страна пред родна публика\".  Другата ни представителка във финала Виктория Стойнова се класира 27-ма от всички завършили 36 състезателки.", "date": "2019.07.20", "title": "Българка стана световна шампионка по модерен петобой"}
{"url": "https://standartnews.com/regionalni/gerb-eri-daryavat-universitetskata-bolnitsa-v-stara-zagora-397538.html", "text": "Kлиниĸaтa пo aĸyшepcтвo и гинeĸoлoгия на унивepcитeтcĸa бoлницa „Πpoф. д-p Cтoян Kиpĸoвич“ в Стара Загора, която наскоро бе пребизирана в основната сграда на здравното заведение, ще получи ценно дарение - двa тoĸoгpaфa. Средствата за модерните апарати са осигрени от старозагорските дeпyтaти и oбщинcĸите cъвeтници oт ГEPБ. Paбoтaтa нa тoĸoгpaфитe e cвъpзaнa c пpяĸaтa ĸлиничнa дeйнocт и гpижaтa зa бpeмeннaтa жeнa. C тяx ce cлeдят жизнeнитe фyнĸции нa дeтeтo пpeди paждaнe и нeгoвoтo paзвитиe в yтpoбaтa нa мaйĸaтa. \r\n Дарението ще бъде връчен на изпълнитeлния диpeĸтop нa болницaта пpoф. д-р Йoвчo Йoвчeв от зaм.-пpeдceдaтeля нa Hapoднoтo cъбpaниe Eмил Xpиcтoв в понеделник. \r\n ", "date": "2019.07.20", "title": "ГЕРБ-ери даряват университетската болница в Стара Загора"}
{"url": "https://www.standartnews.com/sport/loko-pd-obrna-slaviya-s-32-397529.html", "text": "Локомотив (Пловдив)  постигна първа победа за сезона след домакински успех с 3:2 срещу Славия във втория кръг на Efbet Лига. Двубоят започна отлично за гостите от София. Още в 3-а минута грешка в защитата на Локомотив позволи на Цветелин Чунчуков да се откъсне сам срещу вратаря и да реализира първия гол в мача. 10 минути по-късно Димитър Илиев изравни от дузпа, отсъдена за игра с ръка в наказателното поле на Христо Попадийн. Пълният обрат беше факт в 21-ата минута, когато Илиев вкара втория си гол. Анте Аралица се разписа за 3:1 в 27-ата. В края на мача Радослав Кирилов се разписа за крайното 3:2.  В първия мач от кръга новаците Царско село и Арда не успяха да се победят и завършиха 0:0. Днес: \r\nЦСКА-София - Черно море \r\nБерое - Лудогорец \r\n \r\nнеделя: \r\nБотев - Дунав \r\nЕтър - Левски \r\n  \r\nпонеделник: \r\nВитоша - Ботев (Враца)", "date": "2019.07.20", "title": "Локо (Пд) обърна Славия с 3:2"}
{"url": "https://standartnews.com/svyat/siriets-zaplashi-rim-s-teror-397552.html", "text": "В Рим е обявено максимално равнище на терористична заплаха, след като полицията започна издирването на млад сириец, който в засечени телефонни разговори е заявил за вероятността да извърши атентат в града в събота сутринта, съобщи вестник „Кориере дела Сера”. По информацията на изданието 28-годишният сириец в телефонния разговор казал, че „утре в Рим ще отиде в рая”. Силовите структури имат снимката на млад човек пред Бранденбургските врата в Берлин. Именно в Берлин през декември 2016 година извърши терористичен акт тунизиецът Анис Амри, който впоследствие бе убит от полицията в Милано. Полицейското управление на Рим е предало на всичките патрули изображения с външността на сириеца. Името му остава неуточнено, защото се смята, че има три различни страници във Фейсбук. При откриването му полицията трябва да съобщи на отдела за специални операции.", "date": "2019.07.20", "title": "Сириец заплаши Рим с терор"}
{"url": "https://www.standartnews.com/sport/uefa-ni-nakaza-za-rasistko-povedeniya-397530.html", "text": "Дисциплинарната комисия на УЕФА наказа България с частично затваряне на трибуни на Националния стадион  \"Васил Левски\" за предстоящите европейски квалификации по футбол срещу Англия и срещу Чехия. Санкцията е наложена заради расистко поведение на българските привърженици по време на мачовете срещу Косово и срещу Чехия. От европейската централа обявиха, че сектор с 5000 места трябва да остане затворен за публика за домакинството срещу Англия на 14 октомври, а  3000 места ще бъдат блокирани  за двубоя срещу  Чехия на 17 ноември. В двата затворени сектора за двата мача ще бъде разпънат огромен банер с логото на УЕФА и надписа \"#EqualGame\".", "date": "2019.07.20", "title": "УЕФА ни наказа за расистко поведения"}
{"url": "https://standartnews.com/regionalni/totev-osden-zaradi-zaleden-trotoar-397559.html", "text": "Над 25 000 лв. ще трябва да плати община Пловдив на жена, която преди две години си счупи крака на заледен тротоар. Това постанови Върховният касационен съд, осъждайки кметската администрация да плати обезщетение от 25 000 лв. за болките и страданията, както и 2850 лв. за имуществените вреди, които дамата е претърпяла за лечение и рехабилитация. Пловдивският апелативен съд (ПАС) отхвърли иска ѝ. Решението е прецедент и вече може да е обосновка за лавина подобни искове на граждани. “Общината е длъжна да управлява предоставената ѝ собственост, в т.ч. улиците в рамките на населеното място, в интерес на населението и с грижата на добър стопанин. Дължимата грижа в полза на териториалната общност включва както изграждане, ремонт и поддържане на улиците, така и полагане на грижи за чистотата им, в т.ч. снегопочистване и осигуряването на безопасно придвижване на пешеходци и возила“, се казва в решението на върховния съд. Общината може и да е предвидила в договорите си, че ще налага на фирмите глоби за неизпълнение, но това не означава, че отговорността за вреди е на снегопочистващите предприятия, подчертават съдиите. Те допълват, че “за вреди от действията на изпълнителите на работата отговаря общината, която е възложител на работата, длъжна да управлява имотите общинска собственост с грижата на добър стопанин и да осигурява нормални, безопасни условия на живот на гражданите на територията ѝ“.", "date": "2019.07.20", "title": "Тотев осъден заради заледен тротоар"}
{"url": "https://standartnews.com/svyat/samolet-se-zabi-v-sgrada-v-germaniya-trima-zaginakha-397548.html", "text": "Най-малко трима души загинаха, след като малък самолет се заби в търговски център в Югозападна Германия, предаде ДПА, като се позова на полицията. \r\n \r\nМашината се врязала във фасадата на големия магазин  за битови стоки и строителни материали на известната търговска верига \"Баухаус\" в град Брухзал, на около 70 километра северозападно от Щутгарт. Търговският център е на няколкостотин метра от неголямо летище. Предполага се, че тримата загинали са били в самолета. \r\nВсе още не е известна причината за катастрофата, кои са били хората в самолета и дали има други пострадали. \r\n ", "date": "2019.07.20", "title": "Самолет се заби в сграда в Германия, трима загинаха"}
{"url": "https://standartnews.com/svyat/20-000-na-protesten-miting-v-moskva-397561.html", "text": "Над 20 000 души, сред които видни представители на руската опозиция, се събраха днес в центъра на Москва, за да поискат свободни и справедливи местни избори. Това съобщи неправителствената организация „Бял брояч“, специализирана в броене на демонстранти, цитирана от Франс прес. Опозицията отправи призив за демонстрацията, след като властите отказаха регистрация на около шейсет кандидати за изборите за градски парламент (Дума) на Москва през септември. Сред тях има съмишленици на опонента на Кремъл и блогъра срещу корупцията Алексей Навални. „По всичко личи, че това е най-големият митинг на опозицията през последните години“, заяви Навални. В реч пред събралите се той призова властите да регистрират всички кандидати до следващата събота. В противен случай той обеща нов протест пред кметството. „Русия ще бъде свободна!“, скандираха заобиколените от полиция демонстранти на булевард „Академик Сахаров“ в центъра на Москва. Някои от тях носеха плакати с надписи „Не на Путин!“ и „Имам право да гласувам“, както и руски знамена. Проявата бе разрешена, отбелязва АФП. По данни на „Бял брояч“ събралите се са били 22 500 души. Вътрешното министерство, цитирано от ТАСС, съобщи по-рано, че участниците в митинга са около 12 000. В центъра на столицата „започна съгласуван с властите на Москва митинг, в който участват около 12 000 души“, гласи съобщение на министерството. В сряда избирателната комисия на Москва отмени заради формални неточности регистрацията на 57 кандидати, почти всички от опозицията. На регионалните и местни избори на 8 септември жителите на Москва трябва да изберат 45 депутати в местния парламент с петгодишен мандат. Според закона независимите кандидати трябва да съберат подписи на най-малко 3 процента от потенциалните избиратели във всеки от 45-те района на Москва, или между 4500 и 5000 души, за да имат право да се кандидатират. Но представители на опозицията, които са успели да изпълнят това изискване, изразиха възмущение срещу непрозрачната според тях процедура на проверка на подписите, облагодетелстваща кандидатите на властта, добавя АФП. Опозиционерът Дмитрий Гудков, който не беше допуснат до участие в изборите, обвини властите, че крадат гласовете и бъдещето на избирателите. „Живеем 20 години в окупирана страна“, заяви бившият депутат.", "date": "2019.07.20", "title": "20 000 на протестен митинг в Москва"}
{"url": "https://standartnews.com/svyat/slzotvoren-gaz-v-londonskoto-metro-397564.html", "text": "Сълзотворен газ беше пръснат в лондонското метро по-рано през деня. Властите подозират умишлена атака в централните части на града, пише Би Би Си. Британската полиция посочи, че няколко души са били третирани от медици на място. Пътниците са имали недостиг на въздух, придружен с кашлица. Няма опасност за здравето им. Органите на реда разпространиха снимки от охранителни камери. На тях се виждат двама мъже, с които полицията иска да разговаря. Свидетели разказват, че са видели суматоха в съседния вагон. „Двете момчета се качиха във вагона, а всички останали се отдръпнаха от тях. Тогава разбрахме, че не можем да дишаме”, обясниха те. Първоначално са помислили, че мъжете са пияни.", "date": "2019.07.20", "title": "Сълзотворен газ в лондонското метро"}
{"url": "https://standartnews.com/svyat/netanyakhu-nay-dlgogodishniyat-premier-na-drzhavata-izrael-397570.html", "text": "Бенямин Нетаняху надмина Давид Бен-Гурион, основателя на еврейската държава, като най-дълго управлявалия премиер на страната, предаде ДПА, цитирана от БТА. Общата продължителност на времето на Нетаняху като премиер вече е 4876 дни (над 13 години). Той бе премиер от 1996 до 1999 г. и е на поста от 2009 г. Нетаняху спечели пети мандат като премиер на парламентарните избори през април т. г., но не успя да сформира коалиционно правителство, което изложи на опасност политическото му бъдеще. Той е начело на временно правителство до повторните избори на 17 септември. Сред съперниците му е бившият премиер и министър на отбраната Ехуд Барак. Бенямин Нетаняху е роден през 1949 г. в заможен квартал на Тел Авив. Той е първият израелски премиер, роден в Израел след основаването на еврейската държава. Семейството му се мести в Съединените щати, когато е тийнейджър, и там Нетаняху се научава да говори отличен английски, а освен това опознава най-важния съюзник на Израел. Впоследствие се връща в родината си, където служи в елитно подразделение на армията. През 80-те години е дипломатическо аташе във Вашингтон. Издига се до постоянен представител на Израел в ООН, където ораторските му способности му служат добре и го правят известен в Съединените щати (включително и сред еврейската общност на САЩ) и Израел. Два пъти е министър на външните работи, а през 1996 г. става премиер, като разпалено критикува подписаното с палестинците три години по-рано мирно споразумение от Осло. Правителството на Нетаняху предсрочно губи властта през 1999 г., след като премиерът подписва през 1997 г. сделка с палестинците за поделяне на контрола над Хеброн (на Западния бряг) и така отдалечава от себе си твърдото дясно крило на управляващата коалиция. В периода между 2003 и 2005 г. Нетаняху е финансов министър, като печели уважение за това, че значително подобрява икономическото състояние на Израел. Той напуска правителството заради плановете за едностранно изтегляне на Израел от Ивицата Газа. След връщане му на власт през 2009 г. мирният процес продължава да е в застой.", "date": "2019.07.20", "title": "Нетаняху – най-дългогодишният премиер на Държавата Израел"}
{"url": "https://standartnews.com/svyat/i-makron-se-kachi-na-dzhipka-397563.html", "text": "Френският премиер Еманюел Макрон се превърна в най-голямата атракция на поредното състезание от колоезд ачната обиколка Тур дьо Франс, след като днес се качи заедно с охраната си на високопроходима Шкода по трасето, където караха колоездачите. За разлика от Борисов, той седна на задната седалка, но пред цялото време следеше родните си състезатели, а след края на етапа  отдели близо 15 минути, за да се ръкува и целуне с десетки французи. След това бе гост и на официалната церемония. И имаше защо да е в прекрасно настроение. Колоездачната обиколка на Франция започна на 6 юли в Брюксел и завършва другата неделя в Париж. Днес бе 14-тия етап, който е един от най-трудните за изкачване из Пиренеите. Започна  от легендарния град Тарб, който се намира почти по испанската граница и е известен с победата на граф  Уелингтън над французите през 1814 година. Само че Франция триумфира на най-престижната шосейна обиколка и то двойно, като  миналогодишният носител на титлата - англичанинът Герайнт Томас едва успя да финишира на предните места, а победата на легендарната височина  Туркале - на 2215 метра, грабна лидерът на FDJ Тибо  Пино, а шест секунди след него на финала пристигна сънародникът Жулиан Алафилип, който запазва жълтата фланелка.", "date": "2019.07.20", "title": "И Макрон се качи на джипка"}
{"url": "https://standartnews.com/sport/uefa-ni-nakaza-za-rasistko-povedeniya-397530.html", "text": "Дисциплинарната комисия на УЕФА наказа България с частично затваряне на трибуни на Националния стадион  \"Васил Левски\" за предстоящите европейски квалификации по футбол срещу Англия и срещу Чехия. Санкцията е наложена заради расистко поведение на българските привърженици по време на мачовете срещу Косово и срещу Чехия. От европейската централа обявиха, че сектор с 5000 места трябва да остане затворен за публика за домакинството срещу Англия на 14 октомври, а  3000 места ще бъдат блокирани  за двубоя срещу  Чехия на 17 ноември. В двата затворени сектора за двата мача ще бъде разпънат огромен банер с логото на УЕФА и надписа \"#EqualGame\".", "date": "2019.07.20", "title": "УЕФА ни наказа за расистко поведения"}
{"url": "https://standartnews.com/sport/alzhir-specheli-kupata-na-afrika-397531.html", "text": "Футболистите на Алжир спечелиха Купата на африканските нации. На финала те победиха Сенегал с 1:0. Успехът на алжирците е втори за страната в турнира след успеха им през 1990 година. Сенегал остава без успех в турнира, като за втори път губи във финал след 2002 година. Куриозен гол в 79-а секунда на мача бе достатъчен за победата на Алжир. Багдад Бунеджа стреля от разстояние, топката рикошира в крака на защитник на Сенегал и с рядко виждана парабола прехвърли вратаря на тима Алфред Гомис. Сенегал доминираше в оставащата част от игровото време, но играчите на отбора така и не успяха да намерят верния път към вратата на бившия страж на ЦСКА и Славия Райс Мболи, който пази без грешка за Алжир. Играчите на Сенегал на два пъти имаха претенции за дузпи, но реферът подмина ситуациите. В първия случай в 38-а минута Нианг бе повален в наказателното поле, но съдията даде знак играта да продължи. При втората ситуация в 60-а минута съдията даде дузпа за игра с ръка на Адлен Гедиура, но след намесата на ВАР отсъждането бе отменено.", "date": "2019.07.20", "title": "Алжир спечели Купата на Африка"}
{"url": "https://standartnews.com/sport/skatov-se-zavrna-v-bazoviya-lager-397532.html", "text": "Атанас Скатов вече е в базовия лагер след успешното изкачване на Гашербрум 2 (8035 м), обявиха от щаба на алпиниста ни. \"Една експедиция е успешна когато завърши на базов лагер! Вече можем официално да обявим експедиция Гашербрум 2019 за успешна! Честито на всички, които му вярваха, подкрепяха, не спаха и следяха СПОТ устройството и се вълнуваха за развоя на експедицията. \r\nСега е ред на заслужена почивка, вкусна храна и възстановяващ сън, написаха от екипа на Скатов.В следващите няколко дни предстои събиране на багажа, затваряне на лагера ,трекинг до Скарду , полет до Йоханесбург и най- накрая у дома. За Наско това беше трети осемхилядник за последните 2 месеца. Той започна през май с Канчендзьонга (8586 м), а през юли изкачи Гашербрум 1 (8080 м) и Гашербрум 2 (8035 м). Общо Скатов вече изкачил 9 осемхилядника и му остават само 5 за да има всичките 14 най-висови върха на планетата.", "date": "2019.07.20", "title": "Скатов се завърна в базовия лагер"}
{"url": "https://standartnews.com/sport/kamata-tsska-shche-ima-nov-stadion-397558.html", "text": "ЦСКА ще има нов стадион. Това ще стане скоро, като гордостта на червените ще е в Борисовата градина. Това увери Камата в Панагюрище, където гостува на червения фенклуб и представи своята биография \"Историята\". Носителят на Златната топка получи и куп подаръци, сред които копие на черешовото топче и знаме с надпис \"Свобода или смърт\", предаде БНР. Стоичков допълни, че лично ще говори с Гриша Ганчев за това. \"Като малък мечтата ми беше да играя в \"А\" група и ЦСКА ми даде тази възможност. Кръвта вода не става, сърцето ми винаги ще е червено. ЦСКА ме направи личност, футболист и винаги ще съм признателен. Знаете през какво мина клубът. Преди няколко години дадох името си, за да може ЦСКА да се върне на мястото си. Подкрепяйте отбора, както аз го правя от много далече. Заради вас станах такъв, какъвто съм. ЦСКА нов стадион ще има! Никой няма да къса детелинки, няма да реже дървета! Каквото искат, да си говорят разни архитекти. Ще говоря и с Гриша Ганчев. Това е пътят! ЦСКА трябва да има нов стадион и ви обещавам, че ще има\", заяви Христо Стоичков.  ", "date": "2019.07.20", "title": "Камата: ЦСКА ще има нов стадион /СНИМКИ/"}
{"url": "https://standartnews.com/sport/cherno-more-se-podigra-s-tsska-nasred-sofiya-397567.html", "text": "Черно море хвърли в шок ЦСКА насред \"Българска армия\" и го победи с 3:1 в мач от втория кръг на efbet Лига. Гостите от Варна стигнаха до успеха благодарение на два гола на Родриго и едно попадение на Исмаил Иса. Тони Уот вкара дебютен гол за ЦСКА, но това едва ли би зарадвало дори него. ЦСКА спечели едва 1 точка от двата си домакински мача в началото на сезона и допусна цели 5 гола на своя стадион, а за последно Черно море си тръгна с победа от София на 12 април 2003 година.  Феновете на издържаха на безобразната игра на своите любимци и ги освиркваха, а към наставниците започнаха викове \"оставка\". Именникът Илиан Илиев пък изнесе истинска футболна лекция на \"червените\". \"Добре е да бием водещ противник като ЦСКА. Накрая си направихме мача труден, но мисля, че бяхме доста по-добри от тях. И при загуби не съм бил толкова нервен\", заяви щастливият Илиев. \"Ако феновете на ЦСКА мислят, че ние сме виновни за загубата за титлата им, е жалко. Ние бихме два пъти Лудогорец миналата година. Защо не го направиха те\", добави Илиев.", "date": "2019.07.20", "title": "Черно море се подигра с ЦСКА насред София"}
{"url": "https://standartnews.com/sport/blgarka-stana-svetovna-shampionka-po-moderen-petoboy-397565.html", "text": "България има за първи път Световна шампионка по модерен петобой. Светла Згурова смаза конкуренцията на първенството за девойки до 17 години в София. Талантливата ни състезателка стартира от първата позиция във финала, а след нея останалите 35 атлетки, които достигнаха до последната фаза за разпределение на медалите. Светла се забави на първата стрелба и излезе 5-та в НСА, но с много силно бягане дойде като лидер на втората стрелба и излезе 2-ра. Върховата спортна форма на Згурова в бягането и помогна пак да си върне водещата позиция и с много точни пет изстрела напусна стрелбището на лидерската позиция.  Безапелационно представяне завърши в последните 800 метра бягане. Згурова финишира като Световна шампионка за първи път в историята на българския модерен петобой.  \"Много, много благодаря на публиката за горещата подкрепа. Дадоха ми допълнително сили и енергия в последните 800 метра. Щастлива съм, аз станах Световен шампион! Знаех, че ще бъде адски трудно, но цял ден си повтарях, че трябва да успея и го направих\", заяви щастливата шампионка. Треньорът на националния отбор по модерен петобой Владимир Кузманов беше повече от развълнуван: \"Мислех, че ще ми се пръсне сърцето от напрежение, но и този път издържах. Тръгването от първа позиция и аванса от две секунди пред втората състезателка беше психологическо натоварване и това се отрази на първата й стрелба, която продължи цели 25 секунди. Забави се, но след това се стегна и всичко си дойде на мястото. Беше отлично подготвена за това състезание. Голям успех, наистина. Невероятно постижение от нейна страна пред родна публика\".  Другата ни представителка във финала Виктория Стойнова се класира 27-ма от всички завършили 36 състезателки.", "date": "2019.07.20", "title": "Българка стана световна шампионка по модерен петобой"}
{"url": "https://standartnews.com/sport/viki-tomova-na-final-v-biarits-397568.html", "text": "Виктория Томова се класира за финал на турнира по тенис на червени кортове в Биариц (Франция) с награден фонд 80 хиляди долара. В полуфиналите българката, която е поставена под номер 4, се наложи над водачката в основната схема Вероника Сепеде (Парагвай) с 2:6, 6:4, 6:0.  Срещата продължи 1:54 часа, а българката стигна до обрат, след като загуби първия сет. Томова започна слабо мача и в първата част загуби всичките си четири подавания и отстъпи с 2:6. Сепеде, която преди това в турнира бе отстранила Елица Костова допусна пробив в първия гейм на втория сет. Томова се пропука за 3:3, но след това проби за 5:4 в своя полза. Последва убедителен гейм на 15 и резултатът стана 1:1 в сетовете.Третата част бе изцяло за Виктория Томова, която разби своята съперничка с 6:0. В битката за трофея Томова ще играе с победителката от мача 3-Данка Ковинчич (Хърватия) - 5-Джесика Понже (Франция).", "date": "2019.07.20", "title": "Вики Томова на финал в Биариц"}
{"url": "https://standartnews.com/sport/uulvrkhyamptn-izmkna-kupa-ot-man-siti-397569.html", "text": "Уулвърхемптън се оказа изненадващия шампион в приятелския турнир за Азиатската купа на Висшата лига. Във финалния двубой срещу хегемона в Англия от миналия сезон Манчестър Сити момчетата на Нуно Еспирито Санто успяха да удържат 0:0 в редовното време, а при се наложиха след 3:2. Без никакво съмнение водещата фигура за Уулвс беше вратарят Руи Патрисио. Португалският национал спаси абсолютно всички положения пред вратата си, когато беше жизненоважно да се намеси. На всичкото отгоре той съумя да доиграе мача въпреки жесток сблъсък с Рахийм Стърлинг в наказателното поле, при който английският национал удари много сериозно стража с коляно в скулата.  В същото време Стърлинг подведе „гражданите” в средата на първата част, когато изпусна да реализира дузпа.", "date": "2019.07.20", "title": "Уулвърхямптън измъкна купа от Ман Сити"}
