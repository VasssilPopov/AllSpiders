{"url": "https://standartnews.com/sport/ludogorets-i-slaviya-ne-se-pobedikha-400218.html", "text": "Лудогорец и Славия направиха 0:0 в дербито от седмия кръг на efbet Лига. В Разград \"белите\" завършиха мача с 10 души. С директен червен картон в 45-ата минута бе изгонен вратаря Антонис Стериакис. Той изби с крак топката пред пеналта. Съдията обаче изгони Стериакис, под предлог, че видял вратаря да играе с ръка. До края на мача и двата отбора направиха пропуски, но не се победиха. Така Лудогорец не успя да се върне на първото място в класирането. Шампионите имат 15 т, а лидер с 16 е Левски. Славия е на 7-о място с 9 т. Утре в последния мач от кръга играят Ботев (Вр) и Етър.", "date": "2019.08.25", "title": "Лудогорец и Славия не се победиха"}
{"url": "https://standartnews.com/sport/nash-tenisist-specheli-titla-v-rumniya-400192.html", "text": "Талантливият български тенисист Александър Лазаров спечели титлата на двойки на турнира за мъже в Куртя де Арджеш (Румъния). Българинът и неговият румънски съотборник Калин Манда победиха с 6:4, 6:4 изцяло домакинската двойка Петру-Александру Лунчану и Стефан Палоси. Лазаров и Манда спечелиха подаването на съперниците си в петия гейм за 3:2, но Лунчану и Палоси върнаха пробива за 4:4. Българо-румънската двойка обаче спечели нов пробив в края и завърши сета с победа. Втората част бе идентична. Лазаров и Манда поведоха с 2:1 с пробив и Лунчану и Палоси го върнаха моментално с 2:2, но българинът и румънецът стигнаха до нов брейк в седмия гейм за 4:3. Лазаров и Манда взеха следващите си две подавания и сложиха край на мача след час и 14 минути игра.", "date": "2019.08.25", "title": "Наш тенисист спечели титла в Румъния"}
{"url": "https://www.standartnews.com/lifestyle/melaniya-trmp-obleche-guchi-v-biarits-400172.html", "text": "Мелания Тръмп отново демонстрира европейския си вкус и блесна с рокля „Гучи“ в Биариц, където се провежда срещата на лидерите от  G7.  Първата дама на САЩ дефилира с обувки на Кристиян Лубутен, които бяха „вързани“ със сребристите декорации по тоалета. Ако Мелания си беше припомнила историята на френската мода, щеше да се досети, че най-подходящата визия за Биариц би била с марката „Шанел“. Прелестният  град край океана е една от най-престижните фешън локациите на великата госпожица Коко Шанел.     ", "date": "2019.08.25", "title": "Мелания Тръмп облече „Гучи“ в Биариц"}
{"url": "https://standartnews.com/sport/uvolnikha-stoycho-stoev-400219.html", "text": "Стойчо Стоев бе уволнен от поста треньор на Лудогорец. Това стана минути след равенството в Разград със Славия. Слабото представяне на тима, който през седмицата завърши 0:0 на своя стадион и срещу Марибор, се оказаха фатални на Стоев и решението на братята Домусчиеви. Така тимът ще бъде воден от Станислав Генчев и Здравко Здравков на реванша в Словения за влизане в групите на Лига Европа. Новината беше съобщена от изпълнителния директор Ангел Петричев.", "date": "2019.08.25", "title": "Уволниха Стойчо Стоев"}
{"url": "https://standartnews.com/sport/ivet-lalova-pokri-normativ-za-tokio-i-na-100-m-400220.html", "text": "Ивет Лалова-Колио покри тази вечер норматив на 100 м за олимпийските игри в Токио 2020 и световното по лека атлетика в Доха 2019 и на 100 м. Още на полуфинала българската примя постигна 11,17 сек и взе квота за световното. Час по-късно тя направи уникално бягане и финишира втора с 11,08 сек взе квота и за Токио. Първа и 11,01 сек е Чарина Хорн (РЮА). Трета с 11,09 сек остана световната шампионка от Лондон 2017 Тори Боуи (САЩ). Постижението на Лалова е лично за сезона и е под №4 в европейската ранглиста. Още през май Ивет покри олимпийски норматив и на 200 м. На 2-3 септември примата ни ще бяга за България на балканиадата в Правец. При мъжете на 100 м в Мадрид спечели Майк Роджърс (САЩ) с 9,97 сек, което е негово лично за сезона. https://www.youtube.com/watch?v=_mcym0igOF8", "date": "2019.08.25", "title": "Ивет Лалова покри норматив за Токио и на 100 м"}
{"url": "https://standartnews.com/sport/i-dunav-vze-tochki-ot-tsska-sofiya-400215.html", "text": "Дунав стана поредния тим в efbet Лига, който измъква точки от ЦСКА -София. Двата тима направиха 1:1 в Руса в мач от седмия кръг на елитната група. През първото полувреме ЦСКА-София бе по-активният отбор, атакуваше често, а играта се водеше основно в половината на домакините. Само добрите изяви на вратаря на Дунав Благой Макенджиев обаче не доведоха до попадения. При първата си опасна атака в 41-ата минута Дунав поведе в резултата. Стефан Христов се възползва от грешка в червената защита, остана сам срещу вратаря Черниаускас и с точен удар отбеляза. Футболистите на ЦСКА София продължиха да атукавт и след почивката. Изстрелите срещу вратата на Дунав следваха един след друг, но гостите така и не успяха да стигнат до изравнителен гол. Той падна чак в 68-ата минута след силен удар от движение на Евандро, който получи топката от Малинов в наказателното поле. До края на мача гостите така и не успяха да пробият защитата на Дунав и вратаря Макенджиев, за да запишат победа. Със спечелената точка Дунав е11-и със 7 т, а ЦСКА-София е пети с 12.", "date": "2019.08.25", "title": "И Дунав взе точка от ЦСКА-София"}
{"url": "https://standartnews.com/sport/dve-derbite-v-elita-shche-se-igrayat-dnes-400193.html", "text": "Седмият кръг на футболната efbet Лига продължава днес с две дербита. От 18,00 ч Дунав е домакин на ЦСКА-София. От 20,30 ч в Разград Лудогорец приема Славия. Вчера Ботев (Пловдив) победи Витоша (Бистрица) с 2:1, а Левски се наложи с 1:0 над Локомотив 1926 (Пд). В петък Царско село 2015 спечели с 2:1 срещу Берое, а Арда 1924 и Черно море направиха 0:0. Утре от 20,30 ч играят Ботев (Враца) - Етър ВТ (Велико Търново). В класирането води Левски с 16 т, пред Лудогорец 14 (мач по-малко), Локомотив (Пд) - 13 и др.", "date": "2019.08.25", "title": "Две дербите в елита ще се играят днес"}
{"url": "https://standartnews.com/sport/kmett-na-sofiya-nagradi-shampioni-na-cherni-vrkh-400197.html", "text": "Шабан Мустафа и Елена Димитрова са шампионите в тазгодишното изкачване на Витоша. Двамата бяха най-бързи по 18-километровото трасе от НДК в центъра на София до Черни връх с денивелация 1734 метра. Шабан финишира за 1.43:13 ч., горещото време възпрепятства атаката на собствения му рекорд за скоростно изкачване на витошкия първенец (1.36:45 ч. от 2015 \r\nг.). Шабан се изстреля напред още след старта и не изпусна водачеството до върха. След две седмици на Мустафа предстои изнурителен планински маратон на 42 км в Швейцария. Втори днес финишира дългогодишният бегач на дълги разстояния и неколкократен победител в Маратон София Петко Стефанов с 1.51:05 ч., а трети е Димитър Михайлов с 1.54:28 ч. При жените най-бърза бе Елена Димитрова изкачила върха за 2.14:22 ч., пред Анна Стефанова 2.24:16, бронзът бе Каролина Калибацева 2.30:53 ч. \r\nВсички те бяха приветствани от близо 3000 души, които изкачиха витошкия първенец по стъпките на Алеко. Сред тях бе и кметът на Столична община Йорданка Фандъкова, която отличи призьорите в бягането и поздрави участниците в Националния туристически събор. \r\n \r\n„Прекрасно е, че виждаме толкова много хора тук на върха, сред чистия въздух и красотите на природата. София има безценно богатство с Витоша и за нас е приоритет колкото се може повече съграждани и гости на града да имат лесен достъп до планината, до бъдат по-често сред природата,“ каза Фандъкова, след като поднесе цветя пред барелефа на Алеко Константинов на Черни връх (на 2290 м), както сториха мнозина от участниците в туристическия събор. \r\nКметът Фандъкова връчи възпоменателни медали на доц. д-р Венци Росманов - председател на Български туристически съюз, Зорница Радонова – изпълнителен секретар на БТС, д-р Анна Петракиева - директор на Природен парк „Витоша“, Снежана Петрова – доскорошен директор на Природен парк „Витоша“ и Петър Панков – изтъкнат скиор и организатор на планински \r\nбягания. \r\nВсички финиширали получиха подарък сувенир от \"София - Европейска столица на спорта\". За първи път тази година най-бързите можеха да се проследят онлайн чрез GPS-система по пътя им към върха. И това лято всички участници в празника се включиха в инициативата „Нека пазим планината и да не оставяме боклук след себе си“. \r\n \r\nЗа пета поредна година Фондация „София – европейска столица на спорта“, Български туристически съюз, Природен рак „Витоша“ и Сдружение „Маратон“ организираха големия спортен празник и няколкото емблематични събития, \r\nсъбрали хиляди на Витошкия първенец. Още в ранни зори два пешеходни лъча потеглиха от Златни мостове и от Железница за да се съберат на върха, където Националният събор отбеляза 124-ата годишнина на туристическото \r\nдвижение в България. \r\n \r\nВсяка последна неделя на август хиляди си припомнят как през 1895 г. Алеко Константинов е повел около 300 души от морената пред Народния театър „Иван Вазов” към Черни връх. Сега в тържествата участваха представители на туристическите дружества, членове на БТС от цялата страна, както и държавни институции, за които развитието на туризма е приоритет. Те бяха поздравени и от доц. д-р Венци Росманов - председател на Български туристически съюз,  д-р Анна Петракиева - директор на Природен парк „Витоша“, Анатоли Илиев – организационен секретар на „София – европейска столица на спорта“ и член на управителния борд на \r\nACES EUROPE и др. Всички те също поднесоха цветя пред барелефа на Алеко Константинов. \r\n \r\nС тържествата на Черни връх бе дадено и началото на поредицата от празненства и събития, с които ще се отбележи 85-ата годишнина на \r\nПрироден парк Витоша. В празника се включи и Столична библиотека към Столична община, която ще осигури много награди. Последва богата Концертна програма с концерт на хор „Планинарска песен – Филип Аврамов” и МВГ „Вежен” - Тетевен, на хижа „Планинарска песен” Сред изпълнителите бе и прочутият народен певец Александър Александров, който създаде прекрасно настроение и поведе хората на върха. Изтеглена бе и томболата за участниците в Националното движение „Покорител на десетте планински \r\nпървенци”.", "date": "2019.08.25", "title": "Кметът на София награди шампиони на Черни връх"}
{"url": "https://standartnews.com/regionalni/praznik-na-dineniya-madzhun-spretnakha-v-smilets-400188.html", "text": "    Единственият по рода си в страната празник на динения маджун се проведе днес в силистренското село Смилец. Спомените за правенето на маджуна в селото са от преди два века според местните майстори.  Тази година те се радвата на добра реколтата от дини и ще има достатъчно за варенето на маджуна. В Добруджанския край го наричат още бедняшки мед, тъй като не е толкова сладък и ароматен като пчелния продукт. Готовият маджун беше дегустиран, както му е реда върху домашно приготвении баници.  \r\n  Празникът не мина и традицонната весела част.  Хората от селото и гостите веселиха самодейни фолклорни състави от района. Имаше и пъстро ревюто на народни носии, представено от деца.", "date": "2019.08.25", "title": "Празник на динения маджун спретнаха в Смилец"}
{"url": "https://www.standartnews.com/sport/nash-tenisist-specheli-titla-v-rumniya-400192.html", "text": "Талантливият български тенисист Александър Лазаров спечели титлата на двойки на турнира за мъже в Куртя де Арджеш (Румъния). Българинът и неговият румънски съотборник Калин Манда победиха с 6:4, 6:4 изцяло домакинската двойка Петру-Александру Лунчану и Стефан Палоси. Лазаров и Манда спечелиха подаването на съперниците си в петия гейм за 3:2, но Лунчану и Палоси върнаха пробива за 4:4. Българо-румънската двойка обаче спечели нов пробив в края и завърши сета с победа. Втората част бе идентична. Лазаров и Манда поведоха с 2:1 с пробив и Лунчану и Палоси го върнаха моментално с 2:2, но българинът и румънецът стигнаха до нов брейк в седмия гейм за 4:3. Лазаров и Манда взеха следващите си две подавания и сложиха край на мача след час и 14 минути игра.", "date": "2019.08.25", "title": "Наш тенисист спечели титла в Румъния"}
{"url": "https://standartnews.com/regionalni/dvoen-praznik-chestvakha-v-lyubimets-400199.html", "text": "Двоен празник честваха днес жителите на Любимец -  50 години от обявяването на селището за град и 90 години от построяването на православния храм в града „Свето Успение Богородичнно\". \r\n След църковната служба в храма и празничния водосвет миряни и гости се включиха в литийното шествие до местността „Хасаря”, където се издига 15-метров християнски кръст. Той бе издигнат с помощта на дарители от Любимец и региона. Един от тях е и народният представител от ГЕРБ д-р Георги Станков, който бе официален гост на тържеството заедно с кмета на Любимец  Анастас Анастасов. \r\n  Местният свещеник - отец Трифон, дари кмета Анастасов  с настолен кръст, който да бъде част от общинските символи, които ще се препредават на всички бъдещи управници на общината. \r\nПо повод 90- годишнина на храма кметът Атанасов връчи на председателя на църковното настоятелство документи за дарение на 2 100 кв.м. общински терен, върху който ще бъде изграден нов православен храм с името на  Св. Пр. Илия, и осветена икона на  Св. Богородица за бъдещата църква.", "date": "2019.08.25", "title": "Двоен празник честваха в Любимец"}
{"url": "https://standartnews.com/kultura/filmt-v-obuvkite-na-satanata-s-prvi-treylr-400173.html", "text": "Първият трейлър за „В обувките на сатаната: Ел Камино“ дебютира онлайн. Историята ще проследи развитието на Джеси Пинкман, изигран от Арън Пол, след действията в култовия сериал. „След като прочетох сценария, останах без думи. Между 30 и 60 секунди просто потънах в мисли. Много се радвам, че Винс Гилиган иска да ме прати на това приключение“, заяви Пол. В края на сериала Джеси успява да избяга от бандата „Aryan Brotherhood“ в откраднатия му Шевролет Ел Камино. Филмът ще разкаже за борбата на Пинкман да се примири с миналото си в опит да изгради някакво бъдеще. „Мисля, че зрителите много ще харесат лентата“, надява се Арън. „В обувките на сатаната: Ел Камино“ излиза в Нетфликс на 11 октомври.", "date": "2019.08.25", "title": "Филмът „В обувките на сатаната“ с първи трейлър"}
{"url": "https://standartnews.com/kultura/kit-kharingtn-vleze-v-eternals-na-marvel-400168.html", "text": "Кит Харингтън официално се присъедини към комиксовата киновселена на Марвел. Актьорът се включи към актьорския състав на „Eternals“ и ще се превъплъти в Дейн Уайтман „Черният рицар“, който е бивш Отмъстител. Така Харингтън става вторият член от „Игра на тронове“ в лентата – Ричард Мадън, който игра Роб Старк в култовия сериал, ще влезе в ролята на Икарис в новия комиксов блокбъстър. Новината бе обявена на събитието на Дисни „D23“. В бъдещата продукция участват и още някои от най-големите имена в Холивуд – Анджелина Джоли, Салма Хайек, Кумаил Нанджиани и други. „Eternals“ тръгва по кината през ноември 2020-а.", "date": "2019.08.25", "title": "Кит Харингтън влезе в „Eternals“ на Марвел"}
{"url": "https://www.standartnews.com/sport/uvolnikha-stoycho-stoev-400219.html", "text": "Стойчо Стоев бе уволнен от поста треньор на Лудогорец. Това стана минути след равенството в Разград със Славия. Слабото представяне на тима, който през седмицата завърши 0:0 на своя стадион и срещу Марибор, се оказаха фатални на Стоев и решението на братята Домусчиеви. Така тимът ще бъде воден от Станислав Генчев и Здравко Здравков на реванша в Словения за влизане в групите на Лига Европа. Новината беше съобщена от изпълнителния директор Ангел Петричев.", "date": "2019.08.25", "title": "Уволниха Стойчо Стоев"}
{"url": "https://www.standartnews.com/sport/ivet-lalova-pokri-normativ-za-tokio-i-na-100-m-400220.html", "text": "Ивет Лалова-Колио покри тази вечер норматив на 100 м за олимпийските игри в Токио 2020 и световното по лека атлетика в Доха 2019 и на 100 м. Още на полуфинала българската примя постигна 11,17 сек и взе квота за световното. Час по-късно тя направи уникално бягане и финишира втора с 11,08 сек взе квота и за Токио. Първа и 11,01 сек е Чарина Хорн (РЮА). Трета с 11,09 сек остана световната шампионка от Лондон 2017 Тори Боуи (САЩ). Постижението на Лалова е лично за сезона и е под №4 в европейската ранглиста. Още през май Ивет покри олимпийски норматив и на 200 м. На 2-3 септември примата ни ще бяга за България на балканиадата в Правец. При мъжете на 100 м в Мадрид спечели Майк Роджърс (САЩ) с 9,97 сек, което е негово лично за сезона. https://www.youtube.com/watch?v=_mcym0igOF8", "date": "2019.08.25", "title": "Ивет Лалова покри норматив за Токио и на 100 м"}
{"url": "https://www.standartnews.com/sport/ludogorets-i-slaviya-ne-se-pobedikha-400218.html", "text": "Лудогорец и Славия направиха 0:0 в дербито от седмия кръг на efbet Лига. В Разград \"белите\" завършиха мача с 10 души. С директен червен картон в 45-ата минута бе изгонен вратаря Антонис Стериакис. Той изби с крак топката пред пеналта. Съдията обаче изгони Стериакис, под предлог, че видял вратаря да играе с ръка. До края на мача и двата отбора направиха пропуски, но не се победиха. Така Лудогорец не успя да се върне на първото място в класирането. Шампионите имат 15 т, а лидер с 16 е Левски. Славия е на 7-о място с 9 т. Утре в последния мач от кръга играят Ботев (Вр) и Етър.", "date": "2019.08.25", "title": "Лудогорец и Славия не се победиха"}
{"url": "https://www.standartnews.com/sport/dve-derbite-v-elita-shche-se-igrayat-dnes-400193.html", "text": "Седмият кръг на футболната efbet Лига продължава днес с две дербита. От 18,00 ч Дунав е домакин на ЦСКА-София. От 20,30 ч в Разград Лудогорец приема Славия. Вчера Ботев (Пловдив) победи Витоша (Бистрица) с 2:1, а Левски се наложи с 1:0 над Локомотив 1926 (Пд). В петък Царско село 2015 спечели с 2:1 срещу Берое, а Арда 1924 и Черно море направиха 0:0. Утре от 20,30 ч играят Ботев (Враца) - Етър ВТ (Велико Търново). В класирането води Левски с 16 т, пред Лудогорец 14 (мач по-малко), Локомотив (Пд) - 13 и др.", "date": "2019.08.25", "title": "Две дербите в елита ще се играят днес"}
{"url": "https://standartnews.com/kultura/obyavikha-chernata-pantera-2-400169.html", "text": "Официално обявиха „Черната пантера 2“. Това се случи по време на събитието на Дисни „D23“ и новината бе оповестена от самия сценарист и режисьор на филма – Райън Коглър, който засне и първата част. За сега обаче не са ясни нито сюжета, нито заглавието на бъдещата лента, тъй като Коглър не пожела да разкрие никакви тайни. Очаква се продължението да излезе през лятото на 2022-а. Първият филм от 2018-а пожъна огромен успех, като събра 1,3 милиарда долара в световния боксофис и беше номиниран за няколко награди „Оскар“, включително и за „най-добра лента“, от които спечели три.", "date": "2019.08.25", "title": "Обявиха „Черната пантера 2“"}
{"url": "https://www.standartnews.com/sport/kmett-na-sofiya-nagradi-shampioni-na-cherni-vrkh-400197.html", "text": "Шабан Мустафа и Елена Димитрова са шампионите в тазгодишното изкачване на Витоша. Двамата бяха най-бързи по 18-километровото трасе от НДК в центъра на София до Черни връх с денивелация 1734 метра. Шабан финишира за 1.43:13 ч., горещото време възпрепятства атаката на собствения му рекорд за скоростно изкачване на витошкия първенец (1.36:45 ч. от 2015 \r\nг.). Шабан се изстреля напред още след старта и не изпусна водачеството до върха. След две седмици на Мустафа предстои изнурителен планински маратон на 42 км в Швейцария. Втори днес финишира дългогодишният бегач на дълги разстояния и неколкократен победител в Маратон София Петко Стефанов с 1.51:05 ч., а трети е Димитър Михайлов с 1.54:28 ч. При жените най-бърза бе Елена Димитрова изкачила върха за 2.14:22 ч., пред Анна Стефанова 2.24:16, бронзът бе Каролина Калибацева 2.30:53 ч. \r\nВсички те бяха приветствани от близо 3000 души, които изкачиха витошкия първенец по стъпките на Алеко. Сред тях бе и кметът на Столична община Йорданка Фандъкова, която отличи призьорите в бягането и поздрави участниците в Националния туристически събор. \r\n \r\n„Прекрасно е, че виждаме толкова много хора тук на върха, сред чистия въздух и красотите на природата. София има безценно богатство с Витоша и за нас е приоритет колкото се може повече съграждани и гости на града да имат лесен достъп до планината, до бъдат по-често сред природата,“ каза Фандъкова, след като поднесе цветя пред барелефа на Алеко Константинов на Черни връх (на 2290 м), както сториха мнозина от участниците в туристическия събор. \r\nКметът Фандъкова връчи възпоменателни медали на доц. д-р Венци Росманов - председател на Български туристически съюз, Зорница Радонова – изпълнителен секретар на БТС, д-р Анна Петракиева - директор на Природен парк „Витоша“, Снежана Петрова – доскорошен директор на Природен парк „Витоша“ и Петър Панков – изтъкнат скиор и организатор на планински \r\nбягания. \r\nВсички финиширали получиха подарък сувенир от \"София - Европейска столица на спорта\". За първи път тази година най-бързите можеха да се проследят онлайн чрез GPS-система по пътя им към върха. И това лято всички участници в празника се включиха в инициативата „Нека пазим планината и да не оставяме боклук след себе си“. \r\n \r\nЗа пета поредна година Фондация „София – европейска столица на спорта“, Български туристически съюз, Природен рак „Витоша“ и Сдружение „Маратон“ организираха големия спортен празник и няколкото емблематични събития, \r\nсъбрали хиляди на Витошкия първенец. Още в ранни зори два пешеходни лъча потеглиха от Златни мостове и от Железница за да се съберат на върха, където Националният събор отбеляза 124-ата годишнина на туристическото \r\nдвижение в България. \r\n \r\nВсяка последна неделя на август хиляди си припомнят как през 1895 г. Алеко Константинов е повел около 300 души от морената пред Народния театър „Иван Вазов” към Черни връх. Сега в тържествата участваха представители на туристическите дружества, членове на БТС от цялата страна, както и държавни институции, за които развитието на туризма е приоритет. Те бяха поздравени и от доц. д-р Венци Росманов - председател на Български туристически съюз,  д-р Анна Петракиева - директор на Природен парк „Витоша“, Анатоли Илиев – организационен секретар на „София – европейска столица на спорта“ и член на управителния борд на \r\nACES EUROPE и др. Всички те също поднесоха цветя пред барелефа на Алеко Константинов. \r\n \r\nС тържествата на Черни връх бе дадено и началото на поредицата от празненства и събития, с които ще се отбележи 85-ата годишнина на \r\nПрироден парк Витоша. В празника се включи и Столична библиотека към Столична община, която ще осигури много награди. Последва богата Концертна програма с концерт на хор „Планинарска песен – Филип Аврамов” и МВГ „Вежен” - Тетевен, на хижа „Планинарска песен” Сред изпълнителите бе и прочутият народен певец Александър Александров, който създаде прекрасно настроение и поведе хората на върха. Изтеглена бе и томболата за участниците в Националното движение „Покорител на десетте планински \r\nпървенци”.", "date": "2019.08.25", "title": "Кметът на София награди шампиони на Черни връх"}
{"url": "https://www.standartnews.com/sport/i-dunav-vze-tochki-ot-tsska-sofiya-400215.html", "text": "Дунав стана поредния тим в efbet Лига, който измъква точки от ЦСКА -София. Двата тима направиха 1:1 в Руса в мач от седмия кръг на елитната група. През първото полувреме ЦСКА-София бе по-активният отбор, атакуваше често, а играта се водеше основно в половината на домакините. Само добрите изяви на вратаря на Дунав Благой Макенджиев обаче не доведоха до попадения. При първата си опасна атака в 41-ата минута Дунав поведе в резултата. Стефан Христов се възползва от грешка в червената защита, остана сам срещу вратаря Черниаускас и с точен удар отбеляза. Футболистите на ЦСКА София продължиха да атукавт и след почивката. Изстрелите срещу вратата на Дунав следваха един след друг, но гостите така и не успяха да стигнат до изравнителен гол. Той падна чак в 68-ата минута след силен удар от движение на Евандро, който получи топката от Малинов в наказателното поле. До края на мача гостите така и не успяха да пробият защитата на Дунав и вратаря Макенджиев, за да запишат победа. Със спечелената точка Дунав е11-и със 7 т, а ЦСКА-София е пети с 12.", "date": "2019.08.25", "title": "И Дунав взе точка от ЦСКА-София"}
{"url": "https://www.standartnews.com/sport/voleybolistkite-vzekha-geym-na-svetovnite-shampionki-400221.html", "text": "Волейболистките на България допусна обрат и загубиха с 1:3 (25:16, 21:25, 20:25, 16:25) от световния и европейски шампион Сърбия. Двубоят бе втори за нашите момичета от група \"А\" на европейското първенство по волейбол за жени. Националките ни играха силно в първия гейм и закономерно поведоха в резултата след 25:16 в своя полза, но след това сръбкините контролираха изцяло развоя на събитията на полето и направиха обрат за 98 минути след по-силна игра в атака и на блокада. Най-резултатна за България стана Нася Димитрова с 18 точки. Нейната съотборничка Гергана Димитрова се отличи с 10 точки. Бранкица Михайлович отбеляза 24 точки за Сърбия. Поражението е второ за водения от Иван Петков състав. Българският тим има само 1 спечелена точка и е на пето място в класирането до момента. В понеделник вечерта българките ще играят срещу домакина Турция. Отборът на Сърбия е на първо място в класирането с пълен актив от 6 точки.", "date": "2019.08.25", "title": "Волейболистките взеха гейм на световните шампионки"}
{"url": "https://standartnews.com/svyat/vzdushna-katastrofa-ubi-pet-dushi-na-mayorka-400202.html", "text": "Петима, сред които и малолетен, са загинали при сблъсък днес на хеликоптер и малък самолет на испанския остров Майорка, предадоха световните агенции. Двете машини са паднали в селскостопанска зона. В ултралекия самолет са пътували двама души, а в хеликоптера двойка и дете. Все още не са изяснени причините за авиокатастрофата. Не се знае и националността на жертвите. В същото време малък самолет се разби в прохода Симплон в швейцарските Алпи и загинаха тримата пътували в него. Сред жертвите има и малко дете, предаде Асошиейтед прес. Предстои идентификация на загиналите.", "date": "2019.08.25", "title": "Въздушна катастрофа уби пет души на Майорка"}
{"url": "https://standartnews.com/svyat/i-papa-frantsisk-obezpokoen-ot-pozharite-v-amazoniya-400203.html", "text": "Папа Франциск е изразил притеснение от бушуващите опустошителни пожари в амазонската гора, която той нарече „жизненоважен за планетата бял дроб”, предадоха световните агенции, цитирани от БТА. \"Обезпокоени сме от големите пожари, които се разразиха и разпространиха в Амазония. Този горски бял дроб е от жизненоважно значение за нашата планета\", каза папата пред множеството, събрало се на  традиционната неделна молитва на площад Свети Петър във Ватикана. През есента папата ще организира световна конференция, посветена на Амазония. Той призова католиците по света да се молят за възможно най-бързото изгасване на пожарите. Амазония се простира в девет от 12-те страни на Южна Америка, на първо място в Бразилия (67 %), Боливия (11 %) и Перу (13 %). В нея се намират 20 на сто от незамръзналите сладководни води на планетата, 34 процента от първичните гори и между 30 и 50 процента от флората и фауната в света.  ", "date": "2019.08.25", "title": "И папа Франциск обезпокоен от пожарите в Амазония"}
{"url": "https://standartnews.com/sport/voleybolistkite-vzekha-geym-na-svetovnite-shampionki-400221.html", "text": "Волейболистките на България допусна обрат и загубиха с 1:3 (25:16, 21:25, 20:25, 16:25) от световния и европейски шампион Сърбия. Двубоят бе втори за нашите момичета от група \"А\" на европейското първенство по волейбол за жени. Националките ни играха силно в първия гейм и закономерно поведоха в резултата след 25:16 в своя полза, но след това сръбкините контролираха изцяло развоя на събитията на полето и направиха обрат за 98 минути след по-силна игра в атака и на блокада. Най-резултатна за България стана Нася Димитрова с 18 точки. Нейната съотборничка Гергана Димитрова се отличи с 10 точки. Бранкица Михайлович отбеляза 24 точки за Сърбия. Поражението е второ за водения от Иван Петков състав. Българският тим има само 1 спечелена точка и е на пето място в класирането до момента. В понеделник вечерта българките ще играят срещу домакина Турция. Отборът на Сърбия е на първо място в класирането с пълен актив от 6 точки.", "date": "2019.08.25", "title": "Волейболистките взеха гейм на световните шампионки"}
{"url": "https://standartnews.com/regionalni/stolichna-obshchina-kupuva-oshche-52-novi-elektrobusa-400217.html", "text": "Столична община е подала апликационната форма по проекта за закупуване на 52 нови електробуса с финансиране по Оперативна програма „Околна среда“. С тях ще бъде осигурен транспорт от кварталите до спирки на метрото, съощават от пресцентъра на общината.   Маршрутите за кв. „Горна Баня“, „Овча купел“, „Люлин“ и „Витоша ВЕЦ Симеоново“ са разработени и предстои тяхното обсъждане. \r\nЕлектробусите ще са два вида. 30 от тях ще са с дължина от 5.5 до 7.5 метра, а останалите 22 буса ще са между 7.6 и 9.6 метра. \r\nТази година Столична община кандидатства за финансиране по ОПОС с 3 проекта – за трамваи, електробуси и тролеи. \r\nОт миналата година в София се движат първите 20 електрически автобуси, които са 12-ме", "date": "2019.08.25", "title": "Столична община купува още 52 нови електробуса"}
{"url": "https://standartnews.com/svyat/kreml-ako-g-7-ni-pokanyat-shche-go-obsdim-400170.html", "text": "Русия ще обсъди евентуална покана да се присъедини към следващата среща на върха на държавите от Г-7. Това заяви днес говорителят на Кремъл Дмитрий Песков по повод изявлението на американския президент Доналд Тръмп, че смята да покани руския си колега Владимир Путин догодина, когато Г-7 ще се събере в САЩ. Евентуалното завръщане на Москва в клуба на най-могъщите държави се очертава да бъде една от горещите теми на сегашната среща на върха, която започна в събота във френския град Биариц. За проведените разговори по този въпрос потвърди японското агенство Kyodo. \"Присъединяването отново към Г-7 не е самоцел на Русия, но ако постъпи такова предложение, то ще бъде обсъдено. Президентът Путин вече е коментирал този въпрос на пресконференция\", добави Песков, предаде РИА Новости. Според него много въпроси се решават по-ефективно във срещите на върха във формат Г-20. Песков добави, че Путин не отказва да общува с други лидери във всякакви формати. Русия беше отлъчена от Голямата седморка след като анексира Крим през 2014 г. По-рано се появи версия, че Москва ще постави като условие за връщане на формата Г-8 да се свалят западните санкции срещу Русия. На практика днешният форум на Г-7 включва повече от седем страни, защото освен лидерите на САЩ, Великобритания, Франция, Германия, Италия, Япония и Канада, в заседанията присъстват като гости и представители на Австралия, Индия, Чили и ЮАР. 10:00   Президентът на САЩ Доналд Тръмп заяви, че е възможно да покани Русия да се присъедини към следващата среща на Г-7 догодина, когато той ще бъде домакин на форума, предаде Асошиейтед прес, цитирана от БТА. \r\nНа работна закуска с британския премиер Борис Джонсън преди началото на днешните дискусии в Биариц Тръмп посочи, че мисли да покани руския президент Владимир Путин. Русия беше член на т. нар. Г-8, но беше отстранена през 2014 година след руската инвазия в Украйна. \r\nТръмп потвърди, че лидерите на страните от Г-7, събрани в Биариц, са обсъждали завръщането на Русия в групата, но не знае дали тя ще се върне.  \r\nЕвропейските страни настояват Русия първо да изпълни Минските споразумения, преди да й бъде позволено да се върне. Тръмп не посочи според какви критерии възнамерява да покани отново Русия, отбелязва АП. По-рано Русия заяви, че не би се върнала в Г-7, ако западните санкции спрямо нея останат.", "date": "2019.08.25", "title": "Кремъл: Ако Г-7 ни поканят, ще го обсъдим"}
{"url": "https://standartnews.com/svyat/nedelni-syurprizi-na-sreshchata-na-g-7-obzor-400194.html", "text": "Трудно ще бъде да се удовлетвори американското искане за търговска сделка между САЩ и Великобритания след Брекзит, обяви британският премиер Борис Джонсън пред телевизия БиБиСи след срещата си с американския президент Доналд Тръмп, състояла се по-рано днес в кулоарите на срещата на върха на Г-7 в Биариц, предаде Ройтерс. В интервюто Джонсън каза, че САЩ искат търговска сделка до година след британското напускане на ЕС, запланувано за 31 октомври тази година. Премиерът допълни, че да се осъществи това искане ще бъде трудно. Той заяви, че шансовете Великобритания да договори сделка за Брекзит с ЕС се подобряват, но изходът от всичко това е крайно непредвидим, ето защо страната трябва да е готова и за вариант без сделка. Пред друга британска медия - телевизия АйТиВи - Джонсън каза, че Лондон няма плати в пълен обем компенсацията в размер на 39 милиарда британски лири, ако Брекзитът бъде без сделка, предаде ТАСС. Така Джонсън де факто потвърди информации в британски медии, че Лондон по свое усмотрение ще намали компенсацията за излизане на страната от ЕС от 39 милиарда лири на 9 милиарда лири в случай на Брекзит без сделка. Сумата на компенсацията беше съгласувана с Брюксел от предшественичката на Джонсън - Тереза Мей, припомня ТАСС. Президентът на САЩ Доналд Тръмп и японският премиер Шиндзо Абе изразиха различни позиции във връзка със севернокорейските изстрелвания на балистични ракети с малък обсег, отбеляза Ройтерс. Тръмп, който се хвали с отношенията си със севернокорейския лидер Ким Чен-ун, каза, че изстрелванията не са в нарушение на никакво споразумение и съответстват на действията на другите. Вчера Северна Корея за седми път изстреля балистични ракети с малък обсег, откакто Тръмп и Ким се срещнаха на границата между Северна и Южна Корея през юни. На срещата на върха на Г-7 в Биариц днес американският президент съобщи, че вероятно ще се срещне отново с Ким Чен-ун. На въпроса дали се притеснява от изстрелваните от Северна Корея балистични ракети, Тръмп отговори: \"Не се радвам, но отново повтарям: Ким Чен-ун не нарушава американо-севернокорейската договореност\". Президентът на САЩ допълни, че на него не му харесват ракетите с малък обсег, но и и, че много страни извършват изпитания с този тип ракети. \"В света има ракети, момчета, независимо дали на вас ви се нрави това или не\", каза Тръмп. Държавният глава поясни, че е обсъждал с Ким Чен-ун въпроса за балистичните ракети с голям обсег и Ким не прави изпитания с тях, както и не извършва ядрени изпитания. Тръмп добави още, че със севернокорейския лидер си общуват и че е получил много хубаво писмо от него миналата седмица. От него ставало ясно, че Ким бил разстроен, че Южна Корея е извършила военни учения. Същевременно японският премиер Абе заяви, че изстрелванията на севернокорейските ракети нарушават резолюции на ООН. В кулоарите на Г-7 американският президент обсъди с канадския премиер Джъстин Трюдо новото северноамериканско споразумение за свободна търговия, предаде Асошиейтед прес. Двете страни и Мексико се договориха миналата година да обновят съществуващото търговско споразумение НАФТА. Новият пакт се нарича ЮСМКА (USMCA). Парламентите на трите страни трябва да одобрят обновения вариант на търговското споразумение от 90-те години. Според Тръмп търговските отношения между САЩ и Канада значително ще се разширят, когато ЮСМКА бъде одобрен. Осигуряването на одобрението на споразумението в Конгреса е законодателен приоритет на Тръмп за тази година, отбелязва Асошиейтед прес. Демократите настояват за промени, които да гарантират изпълнението на трудовите и екологичните стандарти на пакта.", "date": "2019.08.25", "title": "Неделни сюрпризи на срещата на Г-7 (ОБЗОР)"}
{"url": "https://standartnews.com/svyat/izpraznikha-plazh-v-barselona-400205.html", "text": "Един от най-популярните плажове в Барселона е бил евакуиран, а испанската полиция е установила периметър за охрана с ширина 250 метра, предава БГНЕС. Евакуацията се наложила след като полицията е открила експлозивно устройство във водата, заяви говорител на испанската гражданска гвардия пред Ройтерс. Съобщава се, че устройството е намерено на около 40 метра от брега от член на Специалната група за подводна дейност на Гражданска гвардия. Както съобщи телевизията, група водолази вече са започнали работа на мястото. По непотвърдена информация устройството може да е от Втората световна война.", "date": "2019.08.25", "title": "Изпразниха плаж в Барселона"}
{"url": "https://standartnews.com/kultura/leo-di-kaprio-se-sramuva-ot-stara-rolya-400180.html", "text": "Леонардо ди Каприо, който се наслаждава на поредния си световен екранен триумф в „Имало едно време в ... Холивуд“, признава, че се срамува от стара роля. „Този филм не бива да се гледа“, твърди той за „Don's Plum“ на режисьора Д. Б. Роб. В лентата негов партньор е Тоби Магуайър. Черно-бялата история е за двама безрасъдни младежи, които всяка събота се срещат в закусвалнята „Сливата на Дон“ в Лос Анджелис. Ди Каприо влиза в кожата на безцеремонния Дерик, който се отличава с грубост и агресия.  „Заснеха така наречения филм само за седмица. И аз, и Тоби си спомняме с ужас за „снимките“. За нас те продължиха само една нощ. Чувствахме се така, все едно, че работим насила. Но е истина, че и двамата все още бяхме твърде неопитни – може би и заради това продукцията се провали“, посипва си главата с пепел Лео.  Продуцентът Бен Уитли обаче добавя: „Не само те – целият екип беше неопитен. Това обрече проекта на провал. След премиерата филмът беше забранен в САЩ“.", "date": "2019.08.25", "title": "Лео ди Каприо се срамува от стара роля"}
{"url": "https://standartnews.com/svyat/gruzinski-komandos-zastrelyan-v-berlin-400208.html", "text": "Полицията в Германия разследва убийство на грузинец в парк в Берлин. Мъжът е бил бивш командос от специалните части и ветеран от войната в Чечня. Заподозрян за убийството е 49-годишен чеченец, когото полицията арестува. Жертвата е идентифицирана като Зелимхан К., на 41 години, съобщава БГНЕС. Убиецът се приближил до жертвата, стрелял два пъти в главата и избягал с колело. Свидетел определи убийството като „екзекуция“. По-късно полицейските водолази са открили пистолета „Глок“, перука и велосипед от близката река Шпрее, съобщи в. „Бил дам зонтаг“. В дома на заподозрения е открита голяма сума пари, съобщава „Тагесшпигел“. Жертвата е ветеран от Втората чеченска война (1999-2009 г.), който по-късно се присъединил към грузинската антитерористична единица. През 2012 г. неговото звено участва в операция срещу бойци, държащи заложници в дефилето Лопота, близо до границата с руската република Дагестан. Според германските медии убийството се смята за отмъщение, свързано с военното минало на жертвата.", "date": "2019.08.25", "title": "Грузински командос застрелян в Берлин"}
{"url": "https://standartnews.com/svyat/i-voenni-samoleti-sreshchu-pozharite-v-amazoniya-400213.html", "text": "43 хиляди военни са изпратени в Амазония да потушават пожарите. В борбата със стихията се включиха и военни самолети. Операцията ще продължи месец. Опасенията са, че ако пожарите не бъдат овладяни скоро, пораженията ще са огромни. Горят и амазонските гори в Боливия. Вече са унищожени почти милион хектара. За потушаване на пламъците боливийците използват и Боинг 747. \r\n \r\nАмазония се простира в 12 държави. 67 процента от горите са в Бразилия. Пожари има и в Перу и Колумбия. Колумбийският президент призова международната общност за финансова подкрепа за борбата с огнената стихия.", "date": "2019.08.25", "title": "И военни самолети срещу пожарите в Амазония"}
{"url": "https://standartnews.com/svyat/shestima-postradakha-ot-mlniya-na-turnir-po-golf-400216.html", "text": "Шестима души пострадаха след като мълния удари дърво. Инцидентът се случил по време на турнир по голф в американския град Атланта, съобщава Novini.bg. На мястото веднага пристигнали няколко екипа на бърза помощ. Пострадалите били откарани в болница, съобщава БТВ. \r\nТе са получили леки наранявания. По думите на лекарите няма опасност за живота им. Заради случилото се, турнирът беше временно прекъснат.", "date": "2019.08.25", "title": "Шестима пострадаха от мълния на турнир по голф"}
{"url": "https://standartnews.com/kultura/sozopolskiyat-muzey-raboti-s-eksperti-ot-luvra-400186.html", "text": "В интензивните археологически проучвания на Археологическия музей в Созопол през последните 10 години участват и експрети от прочутия парижки музей Лувъра. Проектите, реализирани с първия музей на Франция, са изследователски и експозиционни. \"В началото на лятото бяха осъществени две експедиции, свързани с южната крепостна стена и Св. Марина\", разкри пред БНР - Буургас директорът на  Созополския музей  Димитър Недев. Той припомни, че в музея се съхранява най- голямата колекция на каменни котви, щокове в Европа Неслучайно котва е в емблемата на града. В Созопол  е формирана и националната колекция от древногръцки рисувани вази и амфори. Съхраняваните мощи на Св Йоан Предтеча пък свидетелстват, че градът по своята християнска история е свързан и с един от първосветителите, чийто манастир се намира на едноименния остров Св. Иван. остров. И това лято тук се извършвали спасителни разкопки под ръководството на проф. Казимир Попконстантинов със забележителни резултати.", "date": "2019.08.25", "title": "Созополският музей работи с експерти от Лувъра"}
{"url": "https://standartnews.com/svyat/mikrobus-s-migranti-padna-v-reka-kupa-khrvatiya-400212.html", "text": "Една жена е починала след като микробус с мигранти е паднал в река Купа в Хърватия, Жената е била сред пътуващите в микробуса мигранти, съобщи Танюг, цитирана от БТА. В село Слатина Покупска полицаи, участващи в операция за борба с нелегалната миграция, се опитали да спрат микробус с германски регистрационни номера. Микробусът обаче не спрял, а шофьорът увеличил скоростта, след което микробусът паднал в река Купа, съобщава порталът Индекс. Полицейските служители хукнали да спасяват намиращите се в микробуса мигранти и извадили от него 11 души. Една жена от мигрантите по време на оказване на лекарска помощ на мястото на инцидента починала. Шофорът на автобуса, който успял да избяга, се издирва.", "date": "2019.08.25", "title": "Микробус с мигранти падна в река Купа, Хърватия"}
{"url": "https://standartnews.com/svyat/iranskiyat-vnshen-ministr-pristigna-v-biarits-400209.html", "text": "Иранският външен министър Мохамад Джавад Зариф пристигна в Биариц, където от вчера се провежда срещата на върха на Г-7, предадоха световните агенции, като  се позоваха на иранското външно министерство и на френското президентство. Говорителят на иранското външно министерство Абас Мусави написа в Туитър, че Зариф е пристигнал в Биариц, но няма да преговаря или да се среща с американски представители там. \r\n \r\nФренското президентството също потвърди, че Зариф е в Биариц и че ще разговаря с френския си колега Жан Ив Льо Дриан, но че не е предвидена никаква среща с делегацията на Тръмп, съобщава БТА. Френски дипломатически източник пояснява, че визитата на иранския първи дипломат в Биариц е по инициатива на Париж, а не на Г-7. Доналд Тръмп обаче е бил информиран за посещението. \r\n \r\nРешението за поканата към Зариф да дойде в Биариц два дни след като беше приет в Елисейския дворец се вписва в усилията на френския президент да създаде условия за деескалация на напрежението, да се обсъди какво ще стане след изтичането на споразумението по иранската ядрена програма и да се говори за иранската балистична програма, допълва френският източник. \r\n \r\nТой добавя, че Зариф идва в Биариц заради много съществените разговори с лидерите на Г-7 вчера вечерта. Решението за поканата към Зариф е било взето след края на вечерята снощи на лидерите на Г-7, посочва дипломатът.", "date": "2019.08.25", "title": "Иранският външен министър пристигна в Биариц"}
{"url": "https://standartnews.com/biznes/ekzotika-iznenada-doshlite-na-fermerskiya-pazar-v-sofiya-400196.html", "text": "Плодолед и смокиново кафе са сред новите продукти, които се превърнаха в истинска атракция на фермерския пазар в София, съобщава БГНЕС. Събитието по традиция тази година се провежда всяка последна неделя от месеца, а тази неделя е зад храм „Св. Александър Невски“ на улица „Оборище”. „Това е последният фермерски пазар от сезон лято. Повечето ни фермери са на полето и затова днес изложителите са по-малко, но въпреки това са 67. По-голямата част от изложителите са фермери, но има и занаятчии“, казва Николай Генов, който е председател на кооперация „Хранкооп“ и организатор на фермерските пазари в града. На пазара изобилства от плодове и зеленчуци – дини, пъпеши, грозде, домати, краставици. Посетителите могат да си купят млечни продукти – различни видове сирена, кашкавали, както и телешко месо, яйца, сладка, гъби „Шийтаке“, черешово и малиново вино. Сред атракциите на пазара са „производител, който предлага плодолед – сладолед само от плодове, както и смокиново кафе“, разкрива Николай Генов. На всеки фермерски пазар традиционно има и арт работилници. „Едната е детска и в нея се правят различни видове ръчно изработени бижута, а другата е за рисуване на къна.“, разказа организаторът на събитието.", "date": "2019.08.25", "title": "Екзотика заля дошлите на фермерския пазар в София"}
{"url": "https://standartnews.com/kultura/chudo-stefan-danailov-veche-khodi-sled-operatsiyata-400200.html", "text": "Стефан Данаилов вече се изправя на крака след тежката операция и дори вече ходи, съобщават лекари от клиника \"Бургасмед\", където претърпя смяна на тазобедрената става. Големият актьор е изведен от интензивното и е на общ болничен режим, пише Lupa.bg. Сега Ламбо е в отделението по ортопедия и започва специална програма за раздвижване, която ще включва специални упражнения, масажи и подводна гимнастика. Актьорът се чувства много добре и изненада докторите с бързото си възстановяване. Още на първия ден след интервенцията, той успя да седне на болничното легло. Мастера бе докаран по спешност в болница \"Бургасмед\" на 20 август със счупена тазобедрена става, след като падна на хлъзгава тераса в апартамента си в Приморско. Той бе опериран спешно от топ ортопеда проф. Андрей Йотов и екипа му от болница \"Софиямед\". Данаилов сам избрал да не бъде преместван в столицата, за да не поема излишни рискове за здравето си, затова остана в бургаската клиника.", "date": "2019.08.25", "title": "Чудо! Стефан Данаилов вече ходи след операцията"}
