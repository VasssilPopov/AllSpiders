{"url": "https://standartnews.com/regionalni/zavrshva-remonta-na-largoto-v-stara-zagora-390413.html", "text": "\r\n  \"Обновяването на площадното пространство пред сградата на община Стара Загора приключи. Очакваме в най-кратък срок и пешеходната зона също да бъде завършена\". Това обяви днес кметът Живко Тодоров. Проверени са били всички актове, свързани с реновирането на площада. Общинарите нямали забележки и предестояло заплащане на извършената работа.  \r\nПродължава работата по останалите инфраструктурни проекти като в момента се извършват ремонти на повече от  20 междублокови пространства, набелязани са и други, съобщи още кметът на Стара Загора. Предвиден бил ремонт и на една от централните улици - „Княз Борис“, в участъка от бул. „Руски“ до бул. л„Патриарх Евтимий“. Той щял да започне след като от Националния институт за паметниците на културата бъде получено разрешение да бъде подменена ВиК мрежата по нея. Планирано е изграждането и на още едно кръгово кръстовище, този път на входа на града откъм автомагистрала „Тракия“, допълни Тодоров.", "date": "2019.04.23", "title": "Завършва ремонтът на Ларгото в Стара Загора"}
{"url": "https://www.standartnews.com/sport/yasen-i-prviyat-finalist-za-kupata-na-blgariya-390416.html", "text": "Локомотив (Пловдив) е първият финалист в турнира за купата на България по футбол за 2019 година.  В реванша от полуфиналите \"смърфовете\" направиха 0:0 на Националния стадион \"Васил Левски\" в столицата със Септември и след победата с 4:0 преди седмица на \"Лаута\" се класираха за мача за трофея с общ резултат 4:0. Срещата започна по-добре за домакините от Септември, които имаха страхотна възможност да открият резултата в 12-ата минута. Илия Димитров получи подаване близо до точката на дузпата абсолютно непокрит, но не  успя уцели топката и тя мина под крака му. Пет минути след това гостите от Локомотив имаха претенции за дузпа, но главният съдия Валентин Железов не се подведе по театралното падана не Един Бахтич в наказателното поле на Септември, като това бе и по-итересното за първите 45 минути. В началото на втората част Валентин Галев трябваше да показва рефлекси на вратата на домакините след удар на Абделхаким Буна с глава, който бе избит встрани от стража. Анте Аралица пробва също да отбележи в 67-мата минута, но ударът му с обръщане от границата на наказателното поле премина над вратата. Малко след това в игра за Локомотив се появиха Парвиз Умарбаев и Ален Ожболт, което определено раздвижи играта на гостите и доведе до няколко последователни опасности пред вратата на Септември. Валентин Галев обаче бе на мястото си и се справи с ударите на Димитър Илиев на два пъти. Влезлият като резерва Борис Галчев можеше да отбележи за домакините в 83-тата минута, но ударът му от фаул бе отразен от стража на Локомотив Мартин Луков. В добавеното време на срещата Абделхаким Буна имаше чудесна възможност да донесе победата на гостите, но пропусна сам срещу вратаря. Локомотив се класира на финал в турнира за купата на България за първи път от 2012 година насам, когато тимът отстъпи с 1:2 пред Лудогорец.", "date": "2019.04.23", "title": "Ясен е първият финалист за Купата на България"}
{"url": "https://standartnews.com/sport/yasen-i-prviyat-finalist-za-kupata-na-blgariya-390416.html", "text": "Локомотив (Пловдив) е първият финалист в турнира за купата на България по футбол за 2019 година.  В реванша от полуфиналите \"смърфовете\" направиха 0:0 на Националния стадион \"Васил Левски\" в столицата със Септември и след победата с 4:0 преди седмица на \"Лаута\" се класираха за мача за трофея с общ резултат 4:0. Срещата започна по-добре за домакините от Септември, които имаха страхотна възможност да открият резултата в 12-ата минута. Илия Димитров получи подаване близо до точката на дузпата абсолютно непокрит, но не  успя уцели топката и тя мина под крака му. Пет минути след това гостите от Локомотив имаха претенции за дузпа, но главният съдия Валентин Железов не се подведе по театралното падана не Един Бахтич в наказателното поле на Септември, като това бе и по-итересното за първите 45 минути. В началото на втората част Валентин Галев трябваше да показва рефлекси на вратата на домакините след удар на Абделхаким Буна с глава, който бе избит встрани от стража. Анте Аралица пробва също да отбележи в 67-мата минута, но ударът му с обръщане от границата на наказателното поле премина над вратата. Малко след това в игра за Локомотив се появиха Парвиз Умарбаев и Ален Ожболт, което определено раздвижи играта на гостите и доведе до няколко последователни опасности пред вратата на Септември. Валентин Галев обаче бе на мястото си и се справи с ударите на Димитър Илиев на два пъти. Влезлият като резерва Борис Галчев можеше да отбележи за домакините в 83-тата минута, но ударът му от фаул бе отразен от стража на Локомотив Мартин Луков. В добавеното време на срещата Абделхаким Буна имаше чудесна възможност да донесе победата на гостите, но пропусна сам срещу вратаря. Локомотив се класира на финал в турнира за купата на България за първи път от 2012 година насам, когато тимът отстъпи с 1:2 пред Лудогорец.", "date": "2019.04.23", "title": "Ясен е първият финалист за Купата на България"}
{"url": "https://standartnews.com/biznes/avon-se-vklyuchva-v-globalna-kozmetichna-kampaniya-390395.html", "text": "Компанията AVON България обяви, че се включва в глобалната корпоративна посока на козметичната кампания - stand4her. Тя има за цел да заличи бариерите, които продължават да задържат жените от финансово развитие, достъп до здравна помощ и свобода на себеизразяване в глобален мащаб. Stand4her работи в посока подобряване живота на 100 милиона жени годишно като поощрява потенциала им в предприемачеството в областта на красотата, и възможността им да живеят в свободна и безопасна среда. Последни проучвания в световен мащаб показват, че: •           50% от жените не смятат, че живеят в културни условия, които окуражат женското предприемачество •           60% от жените смятат, че бюти брандовете ги задължават да отговарят на определени стандарти за красота •           21% от жените не се чувстват сигурни на обществени места, всяка трета става жертва на форма на физическо или сексуално насилие в живота си. •           Повишаването на икономическия потенциал на жените може да повиши глобалното БВП с 12 до 28 трилиона долара годишно. Търговският директор на Avon за България, Албания и Македония – Даниел Шопов -представи конкретните планове за подобряване на статистиката, които ще бъдат предприети на местно ниво. „От над 130 години, AVON се бори едновременно с всички стереотипи спрямо жените, а наред с тях – застава срещу  рака на гърдата и се бори непримиримо срещу  домашното насилие. Компанията ни застава смело зад иновациите в красотата, а най-вече -  зад жените и свободата им – свободата им на себеизразяване, на развитие, и да се чувстват защитени в общността, където живеят“, каза той. Мисията на AVON срещу рака на гърдата ще продължи своя дългогодишен ангажимент  за повишаване на информираността в обществото относно болестта. Кампанията си поставя за водеща цел да образова максимално много жени за симптомите и знаците, свързани с рака на гърдата, както и къде и кога дамите могат да потърсят помощ. Защото никоя жена не трябва да бъде на тъмно относно рисковете за своето здраве. Наравно с това AVON България продължава за четвърта поредна година своето партньорство с Фондацията на Нана Гладуиш „Една от 8“ в посока подкрепа на диагностицираните с рак на гърдата жени и техните семейства. Даниел Шопов обяви, че през май месец Фондацията ще получи дарение на стойност 100 000 лева, които ще бъдат вложени в съвместната програмата на AVON и „Една от 8“ – „Бъди до мен“. Програмата осигурява психологическа, юридическа, информационна и емоционална помощ на засегнатите жени и техните семейства, както и организира безплатни профилактични прегледи за рак на гърдата и дарява специализирани сутиени за след мастектомия. AVON България обръща поглед и към тема с обществено значение – насилието над жени и момичета и превръща в своя Мисия подобряването на неблагоприятната статистика, според която 21% от жените не се чувстват сигурни на обществени места, а всяка трета става жертва на форма на физическо или сексуално насилие по време на живота си. Според Даниел Шопов „Домашното насилие е проблем, който засяга цялото общество, и никой не трябва да затваря очите си пред плашещата действителност. AVON, като компания с мисия да помага на жените да бъдат красиви, успешни и здрави, е превърнала битката с насилието над жени и момичета в свой глобален ангажимент. Нашата основна цел на местно ниво е да повишаваме информираността и чувствителността към насилието над жени и да създадем нетърпимост към него.“ Предвид зачестилите случаи на насилие в семейна среда и във взаимоотношенията, много от които с трагичен завършек, компанията открива необходимост да увеличи ангажираността си в посока превенция от насилие и предоставяне на закрила на жертвите. За целта Avon България проведе национално изследване сред ученици в 10 клас с основен акцент насилието във взаимоотношенията с цел да открие основни тенденции и възприятия сред младежите. •           68.8% посочват, че има осезаема разлика в очакванията на хората за това какво е подходящото поведение сред обществото за момичета и за момчета. •           Преобладаващи 36.3% отговарят, че при неспазване на общоприетите норми за поведение на своя пол, това може да доведе тормоз и отхвърляне. •           95.5% от момичета заявяват, че има нуждата да се говори повече за насилието над жени и момичета в училищата, тъй като това е сериозна и важна тема, за която все още няма достатъчно достъпна информация. 77.9% от момчетата също подкрепят това твърдение. •           Десетокласниците посочват психическото насилие като най-честата форма на тормоз в училище – 50.3%, последвано от висок процент и за физическото насилие – 29%. •           На фона на това, 79.5% от десетокласниците твърдят, че са ставали свидетели на насилие в училище. Резултатите от проучването затвърждават необходимостта от провеждане на информационна кампания по повод насилието над жени и момичета в училища - кампания, която самите ученици посочват като необходима в момента.  За целта AVON България обедини усилията си с Център за приобщаващо образование в съвместен проект, който включва няколко етапа – задълбочена работа с ученици от целевата група за изготвяне и тестване на образователна програма, която да покрие техните нужди от информираност по темата, последвано от реализиране на редица образователни семинари в училища в столицата и на последващ етап в цялата страна.", "date": "2019.04.23", "title": "Avon се включва в глобална козметична кампания"}
{"url": "https://www.standartnews.com/sport/neftokhimik-2010-s-treta-poredna-titla-390332.html", "text": "Волейболистите на Нефтохимик 2010 спечелиха за трета поредна година шампионската титла. Отборът от Бургас спечели и третия си мач с Хебър, който по-рано през годината спечели купата на България. След два успеха в Пазарджик сега Нефтохимик 2010 спечели вкъщи с 3:0 (25:23, 25:15, 25:12). Най-резултатен за шампионите стана Николай Учиков с 15 точки, а неговият съотборник Георги Петров добави още 11 точки. Титлата е общо четвърта в историята на Нефтохимик 2010. Президентът на БФволейбол Данчо Лазаров и кметът на Бургас - Димитър Николов, наградиха шампионите в зала \"Младост\". ", "date": "2019.04.23", "title": "Нефтохимик 2010 с трета поредна титла"}
{"url": "https://www.standartnews.com/lifestyle/guido-maronati-dzhenifr-anistn-i-kim-kardashiyan-sa-blyan-v-italiya-390357.html", "text": "„Дженифър Анистън е блян за жени в Италия на различна възраст. Идват при мен и казват: \"Докторе, искам да приличам на нея\" и ми подават снимка на актрисата. Дупето на Ким Кардашиян е другата цел на много млади дами. Но някои между тях усложняват ситуацията. Те ме информират, че искат да изглеждат като еди-коя си знаменитост от еди-кой си риалити формат. Но аз, естествено, не гледам подобни предавания. И започвам да търся фотоси или клипове с въпросната персона, за да разбера с какво толкова е спечелила възторга на публиката\", разказа д-р Гуидо Маронати пред журналисти в София. Един от най-известните  \r\nексперти в естетичната хирургия, филърите, ботокса и  лазерната терапия, сподели за най-авангардните процедури и технологии в жанра - между тях е и най-актуалният вариант на конците аптос. \"Те са най-лесният и безболезнен начин за постигане ефекта на повдигане на лицето, на шията и тялото – без хирургически скалпел. \r\nКласическата намеса е срез, риск, белег. С тази техника – за 15-20 минути, без пълна упойка и без риск - нещата изглеждат по съвсем различен начин. Иновацията е творение на грузинско лекарско семейство - Марлен Сулуманидзе и двамата му сина, които правят от бранда най-успешния на световно равнище и така фамилията попада в топ 5. \r\n\"Когато те излязоха на пазара, работех с корейски мезоконци и бях любопитен да разбера какви са разликите. Станах ученик на Марлен Сулуманидзе, а сега вече преподавам из целия свят. Конците постигат повдигане на тъканта, подобрява се качеството на кожата - те са единствени по рода си в света, които съдържат хиалуронова киселина. Перманентните конци, които не се резорбират, не се възприемат толкова добре – нито в България, нито в Италия. Хората се страхуват от нещо, което остава постоянно в тях. Но конецът не е магия –с него не може да се „оправи“ всичко наведнъж: от челото до шията. Моята класация за методите, с които работя, е следната: хирургия, мезоконци, микро-ултразвук. Все по-предпочитани са неинвазивните процедури\", уточнява д-р Гуидо Маронати. Конците не заместват силиконовите импланти, не дават обем, но повдигат вътрешната отпусната страна на ръцете и бедрата. При тях няма шев  - с игла се прави малка дупчица, през която влизат в подкожната мастна тъкан. Не бива да е прекалено дълбоко, за не се засегнат мускулните влакна. Но да не е и в дермата, защото се виждат   \r\nД-р Маронати коментира и новостите, дискутирани на неотдавна завършилия пореден конгрес по естетична медицина в Монако. \"Голямата тема беше бързото развитие на лазерните технологиите\", казва италианецът.  \r\nТой обаче е впечатлен от друг факт - от количеството на мъжете, които искат да се разкрасяват и коригират. \"В началото на кариерата ми на 100 жени се падаше един мъж, а сега има 15-20 процента увеличение на силния пол. Сред неговите желания са ринопластика (оформяне на носа), липосукция на коремната област, повдигане на клепач и удължаване на пениса. Що се отнася до това какво не бих направил за която и да е жена, това е поставянето на импланти в дупето. В 30 процента от случаите има нежелани странични ефекти - операцията е успешна, всичко е на мястото си и след няколко дни имплантите \"тръгват да си търсят ново място\". Представяте си картинката, нали?  \r\nВ Италия една от най-желаните процедури е корекцията на бюста. Ако при мен дойдат две пациентки - на 20 и на 70, със сигурност няма да им направя еднакъв бюст. Освен това забелязвам, че много хора започват да проумяват, че не е добре на 65 да изглеждат като на 42 по \"изкуствен\" начин. Не е естествено, а това не е красиво. И за мъжете, и за жените критерият за красота е еднакъв - естественост\", твърди д-р Маронати.", "date": "2019.04.23", "title": "Гуидо Маронати: Дженифър Анистън и Ким Кардашиян са блян в Италия"}
{"url": "https://standartnews.com/biznes/forum-sbira-golemite-v-turizma-390346.html", "text": "Шестата Годишна среща на туристическия бизнес, организирана от Националния борд по туризъм, ще се проведе днес в хотел Хилтън, София. Началото е от 10 часа. Партньори на събитието са министерството на туризма и Столична община, а \"Стандарт\" е медиен партньор. Целта на срещата е съвместно с представители на изпълнителната и законодателната власт, български и международни инвеститори, хотелиери и хотелски вериги, медии, туроператори и водещи експерти да се обсъди как навлизането на технологиите и дигиталната трансформация променят развитието на туризма в България и по света. , в който ще бъде обсъдена визията за развитието на туризма в столицата до 2030 г., като ще се обърне внимание на възможностите за развитие на конгресен, културен, събитиен, младежки и фестивален туризъм. През последните години българската столица се превръща във все по-разпознаваема туристическа дестинация. През 2017 г. София отбелязва приблизително 13% ръст на броя на туристите - 1 346 993 души, и около 15% увеличение на реализираните от тях нощувки. Изразходваните средства на годишна база надхвърлят 500 млн. долара, според Мастъркард „Global Destination Cities Index“. Според данни от Летище София, през 2015 -2018 година са открити общо 42 нови дестинации, за последните 4 години обслужените пътници са нараснали с 86%, което е най-високият ръст на пътникопотока сред 100-те най-натоварени летища в Европа. . Сред останалите акценти са насърчаването на инвестициите в туризма и осигуряване на достъп до финансиране, както и туризмът като мултипликатор за развитие на българското производство - икономически ползи и въздействия. В сферата на недвижимите имоти секторът на хотелите е с най-голям портфейл в банковите институции, а инвеститорите влагат най-много средства в него и ангажират най-много работна ръка в сравнение с молове, офис сгради. Подновен е интересът към столицата от страна на инвеститори и големи хотелски вериги, като се очаква броят 4- и 5-звездни хотелски стаи в града да се удвои до 2021 г. Туристическата индустрия в България има значителен принос към икономиката - общият принос на пътуванията и туризма към БВП е 11.5% към 2017 г. Общият принос на сектора към заетостта е в размер на 335 500 работни места или 10.7% от всички заети.", "date": "2019.04.23", "title": "Форум събира  големите в туризма"}
{"url": "https://standartnews.com/kultura/dzhey-lo-i-ouen-uilsn-vlizat-v-romantichna-komediya-390375.html", "text": "Дженифър Лопес и Оуен Уилсън са най-новата екранна двойка. Актьорите ще участват в новата романтична комедия „Marry Me“. Лентата ще е базирана на книгата със същото име на Боби Кросби. Историята разказва за поп звезда, която разбира, че годеникът й й изневерява. За това тя решава да се венчае за непознат фен от публиката по време на неин концерт, който държи табела „омъжи се за мен“. Холивудските звезди последно участваха заедно във филма „Анаконда“ през 1997-а. Режисьор на новата лента ще бъде Кет Коиро, която е известна с работата си по хитовите сериали „Винаги е слънчево във Филаделфия“, „Безсрамници“ и „Бруклин 9-9“. Снимките за „Marry Me“ ще започнат през идната есен.", "date": "2019.04.23", "title": "Джей Ло и Оуен Уилсън влизат в романтична комедия"}
{"url": "https://standartnews.com/biznes/komentator-namalyava-vliyanieto-na-valentin-zlatev-390381.html", "text": "\"Имаме различни версии, но това, което е важното, е, че със сигурност Валентин Златев няма да е толкова влиятелен фактор, както беше до момента\", каза в интервю за БНР Тихомир Безлов от Центъра за изследване на демокрацията в коментар на това, че договорът на Валентин Златев беше прекратен и той престана да представлява българското дружество “Лукойл“. “Това е силен фактор, много ключова личност в българската икономика и политика, така че предполагам много от политиците предпочитат да не коментират\", каза още Безлов. “Искам да припомня, че Валентин Златев е в “Лукойл“ от неговото приватизиране, всъщност имаше ключова роля при приватизирането през 1999 г. Става дума за 20 години. През тези години имаше много такива различни слухове - как ще бъде отстранен“, каза още той. Според него дълголетието на такъв пост се осигурява с качества: \"Не само как е добър политически инвеститор и успява да поддържа баланс с всички политически фактори, но и с очевидно добри позиции в самия “Лукойл“. Темата, че Валентин Златев вероятно ще бъде сменен, се коментира някъде около година в България. \"И някъде около месец се знаеше, като че ли, че е сменен, посочи още той. Според Тихомир Безлов аргументите това да се случи са: “Става дума по-скоро за моментната позиция на “Лукойл“ на българския пазар. Аз лично не вярвам на тезата, че Златев е сменен заради информацията за тази фирма, която е посредник между покупките на имоти за бензиностанции и “Лукойл“. Мисля, че това си е нормален модел на големите петролни компании винаги използват един буфер, който им гарантира кеш, за да могат да правят нерегламентирани плащания. Просто тази компания, за която се коментира, е традиционен буфер“. Това, което се коментира в средите на петролните търговци, е това, че на “Лукойл“ дължи много голяма сума българска верига бензиностанции. \"Това даже го има по регистрите и се смята, че това вероятно е спусъкът, който е променил ситуацията\", каза Безлов и допълни: “Другата причина, която според мен е важна, е какво става в самия “Лукойл\"-Москва, знаем, че Алекперов обяви миналата година, че се оттегля от изпълнителен директор на “Лукойл“. И, разбира се, с тази тема за негативните новини, които генерира Джи Пи Груп и съответно свързването ѝ със Златев“.", "date": "2019.04.23", "title": "Коментатор: Намалява влиянието на Валентин Златев"}
{"url": "https://standartnews.com/biznes/subsidiite-sled-2020-g-yablkata-na-razdora-v-zemedelieto-390370.html", "text": "Как ще се развива земеделието в Евросъюза след 2020 г.? Темата за Общата селскостопанска политика /ОСП/ е сред най-дискутираните в последните години, но основните акценти в нея все още не са ясни. Предстоят избори за нов Европейски парламент е Европейска комисия, а новите участници може да променят договореното досега. Това стана ясно по време на годишния форум на Българската асоциация на собствениците на земеделски земи /БАСЗЗ/.  \r\nХубавата новина за България е, че няма да има намаляване на парите за страната ни, дори е възможно леко увеличение на размера на плащанията. Българските фермери обаче имат да извървят много дълъг път, за да достигнат германските и френските, с които се конкурират на общия пазар.  \r\nОсновните теми, засягащи българските фермери и собственици на земеделски земи, са свързани с три важни въпроса – таваните на плащанията, вътрешното и външното им изравняване. \r\nТаванът от 100 000 евро на помощите е един от най-спорните въпроси, както и възможността за приспадане до 50% от данъците, работните заплати и осигуровки. В момента у нас най-високата субсидия е 150 000 евро. Според БАСЗЗ, таваните трябва да се определят на национално ниво, тъй като всяка от държавите има своите специфики и те са несравними. Например минималната заплата в България от 280 евро е несъпоставима с доходите в Германия и Франция, обясни зам.шефът на БАСЗЗ Галина Пейчева-Митева. В своите искания България е подкрепяна от Румъния, където ситуацията е сходна с нашата. По време на румънското председателство таваните са много дискутирана тема, съобщиха от БАСЗЗ.  \r\nДруг важен въпрос, който касае родните фермери, е изравняването на помощите между старите 15 държави-членки и новоприсъединилите се след 2004 г. Този въпрос обаче ще се дискутира едва след 2022 г. Това отново предизвиква негодуванието на новите в ЕС, които смятат, че са притиснати от конкуренцията. \r\nПо думите на Галина Пейчева, ЕК е решила да даде срок на страните за адаптация към новите условия и новата политика ще влезе в действие след 2022 г.  \r\nЗасега е решено, че 60% от директните плащания ще бъдат разпределени към директното плащане, като има минимум за устойчиво земеделие и преразпределително плащане, което към момента е 5%. Поне 20% от Първи стълб трябва да бъдат разпределени към нови схеми за климата, опазването на околната среда и хуманното отношение към животните. Максимум 10% могат да бъдат насочени към обвързано подпомагане (досега бяха 13%), плюс допълнителни 2% за протеинови култури. Поне 2% трябва да бъдат разпределени за млади фермери в рамките на Първия стълб, като допълнителна подкрепа е предвидена и във Втори стълб, обясни Пейчева. \r\nСред дискутираните теми е понятието \"реален фермер\", което да замени досегашния \"активен\". Проблемът е, че дефиницията ще засегне граждани на ЕС, чиято основна професия не е земеделие, но стопанствата им допринасят за земеделското производство и за развитието на селските райони, посочи още Пейчева. \r\nДискусии се очакват и за \"зелените\" плащания, за които в Брюксел отчитат, че не са постигнали целта си и не са създали устойчиво земеделие.  \r\nПо отношение на бъдещия национален стратегически план, който трябва да представи всяка държава, също има неясноти. Няма единодушие за размера на санкциите, които ще се предвидят при заложени, но неизпълнени цели в тези планове. Предложението на ЕК е спиране на евросубсидиите да се предвиди при 25-процентно неизпълнение на поетите ангажименти. Други държави обаче настояват за по-голям процент, което ще даде повече гъвкавост. Румъния дори настоява за 45%  праг, който е твърде висок и едва ли ще бъде одобрен, според родните фермери. Изработването на този план крие големи рискове. Затова е изключително важно земеделското министерство да го обсъди със земеделската общност. \"Предложих в Брюксел държавите да качат националните си планове на обща платформа, за да може да се обмени опит\", каза Галина Пейчева.  \r\nНазрява моментът браншовите организации в сектора да се обединят в името на бъдещите политики, по които да отстояват българските интереси, станаха ясни нагласите на земеделците по време на форума. „С колегите от други асоциации успяхме да обединим усилия при обсъждането на важни за агросектора нормативни уредби, като например наредбата с горивата. Асоциациите работят заедно и в работните групи по закона за земята, както и за горивата към министерството на икономиката. Необходимо е след лятото, когато ще се сформира новият Европарламент, да започнем работа по създаването на национална земеделска камара“, посочи Стайко Стайков, председател на БАСЗЗ. По думите му, идеята е в тази организация всички земеделски браншове да имат свои представители, а по важните теми да излизат с единодушно решение. \"Работим прекрасно с МЗХГ. Ако има такива, които не желаят да участват в камарата - това си е тяхно решение\", каза още Стайков. Според него подобна организация може да започне и дебати за виното в Европарламента. \"Така, както млекопроизводителите се пребориха срещу добавките на палмово масло в сиренето и кашкавала, винопроизводителите могат да се преборят срещу лошите практики в бранша, като защитят гроздето във виното\", каза още Стайков.     \r\n ", "date": "2019.04.23", "title": "Субсидиите след 2020 г.- ябълката на раздора в земеделието"}
{"url": "https://standartnews.com/biznes/ne-mozhe-za-vsichki-drzhavi-da-ima-edin-arshin-v-zemedelieto-390366.html", "text": "- Форумът за бъдещето на земеделието се провежда за 12-та година, като това е едно от най-големите събития в Брюксел за земеделието. На него се обменят идеи между Еврокомисията, законодателната власт, фермерите, различните неправителствени организации относно това какво трябва да се случи в земеделието. Мотото на тазгодишния форум беше \"Младите и бъдещето на земеделието\".  \r\nМоето участие беше не като член на асоциацията, а като фермер. Това, върху което акцентирах, е, че земеделският сектор в Европа много често е демонизиран като неефективен, прекалено субсидиран, вреден за околната среда. Всичко това създава изключително негативен имидж на бранша. Затова младите хора не намират причина да бъдат земеделски производители, защото е създаден имидж, че това е професия за хора, които за друго не стават, или са възрастни, или цял живот това са правили. А това не е така. Този бизнес може да бъде и печеливш, и интересен, и изключително технологичен, дигитализиран и модерен. Може да бъде устойчив и да бъде развиван в хармония с опазването на околната среда. Това не е бизнес само за тези, които не стават за нищо друго, напротив - това е бизнес, който предлага много възможности - от мини фермата за подправки, до огромното земеделско стопанство за зърно, за млечни продукти или за месо. - Колегите в Европа и бяха изключително шокирани, когато им казах, че минималната заплата в България по закон е 280 евро. Това  е несъпоставимо с минималната заплата в Дания, в Холандия или във Франция, например. А таванът, предложен за всички, е 100 хиляди евро, като от него се приспадат 50 % от възнаграждението за работна ръка. Но нашата работна ръка е много по-нисък процент от размера на плащането, отколкото тяхната. Т.е. меренето на всички държави членки с един аршин няма как да работи. ЕС все пак е Европа и на регионите - това е дългогодишен девиз на общността и трябва да се имат предвид националните специфики. Също така в България са доста по-големи стопанствата, отколкото са средните в ЕС - там са около 10-15 хектара, у нас такива стопанства се броят на пръсти. Нека има таван, нека има регулация - в България и в момента има тавани и те си работят. Необходимо е на национално ниво да се решат нещата по начин, който отговаря на националните особености. Защото иначе ще направим бранша още по-неконкурентноспособен. И тези, които работят в момента добре, ще имат още една пречка да го правят. - Аз не твърдя, че зърнопроизводството е единственият път за развитие, даже напротив - в моето стопанство почти не произвеждам зърно. Аз се развивам в посоката етерично-маслени култури - имам рози, лавандула, масив с винено грозде, отглеждам кориандър, памук, люцерна, тревни смески. Също и пшеница, ечемик и слънчоглед. Но това, което мисля, че е добра посока за развитие на едно стопанство, е диверсифицирането на риска, търсенето на по-голям брой култури с по-специфичен пазар, но с по-големи ценови премии. Защото в зърнопроизводството реално ние сме конкуренти на Украйна и на Русия, които са много по-малко регулирани. Те излизат на Черноморския пазар по-рано от нас. Трябва да търсим нишите, в които сме по-добри, където сме уникални, изключителни. Моето стопанство се намира в Казанлъшкия регион, който е прочут с етерично-маслените култури. Това предопредели моя избор да започна да ги произвеждам. В същото време сме в района на Чирпан, Братя Даскалови - традиционен район отглеждане на памук и съответно започнахме да отглеждаме тази култура. Това вече го правя трета година, постепенно увеличавам площите. - Ние имаме много добро взаимодействие с министерството на земеделието. Когато има диалог, ние можем да бъдем много полезни, за да кажем кое работи, от кое имаме нужда и от кое не. Във всяка браншова камара в крайна сметка нашият интерес е общ - проспериращо земеделие, което върви напред и е конкурентно. И затова мисля, че една браншова организация, която обединява всички, би имала успех, защото ние искаме едно и също нещо. - Вярвам, че за всичко има време и място. И че когато се види успехът, хората ще повярват и нещата ще се случат от само себе си. Аз съм оптимист.", "date": "2019.04.23", "title": "Не може за всички държави да  има един аршин в земеделието"}
{"url": "https://www.standartnews.com/sport/miluoki-prodlzhava-napred-v-nba-390350.html", "text": "Баскетболистите на Милуоки Бъкс преминаха във II етап от плейофите в НБА, след като разгромиха Детройт Пистънс със 127:104 като гост. Милуоки спечели серията по категоричен начин и в полуфиналите на Източната конференция ще спори с отбора на Бостън Селтикс, който пък не загуби нито един мач срещу Индиана Пейсърс. Юта Джаз записа първа победа в противопоставянето с Хюстън Рокетс - 107:91. Следващият мач ще се играе в Хюстън. ", "date": "2019.04.23", "title": "Милуоки продължава напред в НБА"}
{"url": "https://www.standartnews.com/sport/sportt-po-tv-za-23-april-390367.html", "text": "19,00 Футбол, Купа на България, полуфинал: Септември - Локо Пд (пряко) 18,30 Волейбол, България, Суперлига: Нефтохимик - Хебър (пряко) 21,45 Футбол, Англия, Висша лига: Тотнъм - Брайтън (пряко) 21,45 Футбол, Купа на Германия, полуфинал: Хамбургер - РБ Лайпциг (пряко) 12,00; 14,00; 16,00 и 18,00 Тенис: ATP 500 Барселона (пряко) 21,45 Футбол, Холандия, Ередивизи: Аякс - Витес (пряко) 21,00 Баскетбол, Евролига: Панатинайкос - Реал М (пряко) 21,30 Футбол, Испания, Ла Лига: Валядолид - Жирона (пряко) 20,30 Футбол, Испания, Ла Лига; Уеска - Ейбар; 22,30 Алавес - Барселона (пряко) 01,15 Футбол, Копа Либертадорес: Либертад - Гремио (пряко) 21,15 \"Спорт в обектива\" 12,00; 16,30 и 20,30 Снукър: Световно първенство в Шефийлд, четвърти ден (пряко) 15,00 Колоездене: Обиколка на Алпите, втори етап (пряко)", "date": "2019.04.23", "title": "Спортът по тв за 23 април"}
{"url": "https://www.standartnews.com/sport/dinko-dermendzhiev-e-v-tezhko-sstoyanie-390387.html", "text": "Футболната легенда Динко Дерменджиев - Чико е в много тежко здравословно състояние. Участникът на три световни първенства с екипа на България е на изкуствено дишане, съобщи \"Пловдив Прес\", позовавайки се на близки на рекордьора по голове за Ботев Пловдив. Дерменджиев е в тежко, но за момента стабилно състояние. Той е на апаратна вентилация, но състоянието му се подобрява. Според лекарите в УМБАЛ \"Свети Георги\" Динко Дерменджиев е настанен в Клиника по анестезиология и интензивно лечение, като отхвърлиха информацията, че е в кома. 77-годишният бивш футболист от доста време има здравословни оплаквания. Има проблеми със стеснение на гърлото, със сърцето (преди няколко години му е поставен стент) и с дробовете. Преди повече от месец Чико Дерменджиев бе хоспитализиран по спешност, след като внезапно се почувствал зле. В последно време Дерменджиев бе много близо до любимия Ботев, като често можеше да бъде забелязан в базата клуба в Коматево.", "date": "2019.04.23", "title": "Динко Дерменджиев е в тежко състояние"}
{"url": "https://www.standartnews.com/sport/peti-mach-reshava-titlata-pri-basketbolistkite-390394.html", "text": "Пети мач ще реши титлата в женското баскетболно първенство на България. Това стана възможно, след като Берое победи в Стара Загора Монтана 2003 с 60:54. Така резултата в серията е 2:2 победи, а се играе до 3 успеха от 5 мача. Петата среща е на 26 април от 18.30 часа в Монтана. За Берое Виолина Кочева вкара 20 точки и спечели 9 борби, а Карина Константинова добави 11 точки. За Монтана 2003 20 точки реализира Христина Иванова, а с 12 точки и 8 борби завърши Виктория Стойчева. фото Спортал", "date": "2019.04.23", "title": "Пети мач решава титлата при баскетболистките"}
{"url": "https://www.standartnews.com/lifestyle/vechnata-mladost-na-madam-zhesta-390356.html", "text": "Жулиет Бинош, Катрин Деньов, Моника Белучи и Фани Ардан са сред най-големите фенки на супата, с която нейната \"авторка\" Мадлен Жеста постига съвършени пропорции. В блюдото обаче няма нищо магическо, а само зеленчуци - 6 средно големи глави лук, няколко домата, малка зелка, 2 зелени чушки, стръкчета целина, кубче бульон. Продуктите се нарязват на дребно, заливат се с вода, подправят се със сол и черен пипер - може и къри, и се оставят да  къкрят на слаб огън, докато омекнат. Но за не повече от десетина минути. Яжте от супата винаги, когато почувствате глад. Ефектът й идва от там, че в нея няма нищо, което доставя \"строителни материали\" за мазнините в организма. В същото време обаче супата осигурява витамини, микро елементи, органични киселини и други полезни вещества, които участват в метаболизма и не се отлагат под формата на заоблености. Колкото до минималното количество въглехидрати, то веднага се изгарят - не се превръщат в \"любовни дръжки\". Супата е пълна и с фибри, благодарение на които тялото се чисти. Можете да комбинирате супата с плодове. През първия ден на седемдневната диета избягвайте банани, грозде и авокадо. Вторият ден е за супа и зеленчуци, но без консервирани, разбира се. Третия ден - плодове, супа, зеленчуци, но без картофи. Четвъртия ден е на бананите, петия - на телешкото месо. Шестия ден - супа плюс марули. Седмия - само супа и зеленчуци. Супата се консумира веднъж на три месеца. ", "date": "2019.04.23", "title": "Вечната младост на мадам Жеста"}
{"url": "https://www.standartnews.com/sport/amatori-igrayat-rekorden-final-v-ntl-390397.html", "text": "Емоциите в мачовете, които се играят  на турнирите от НТЛ нарастват с всяка година. Подкрепената  и тази година от Спиди верига за ветерани и аматьори събира тенисисти  с  удивително желание за игра и добри възможности. На турнира в Пловдив, проведен в почивнити дни, бе подобрен рекорда за  най-продължителен финал в 8 годишната история на лигата. Негови автори бяха Ивайло Ганчев и Йордан Пичуров, изиграли три сета точно за 4 часа и 26 минути във възрастова група 40+ години! Браво и на двамата! Достоен шампион стана Ивайло Ганчев. В другите потоци победи спечилиха Светослав Господинов – мъже до 40 години и Христо Ангелов – мъже 55+.", "date": "2019.04.23", "title": "Аматьори играят рекорден финал в НТЛ"}
{"url": "https://standartnews.com/biznes/iskat-da-se-postroi-kongresen-tsentr-v-slnchev-bryag-390374.html", "text": "Международен инвестиционен форум ще се проведе в края на май в Слънчев бряг и се очаква там да бъде предложено да се изгради конгресен център в курорта, за да може в „крилата“ на сезона да се привличат различни събития и базата да бъде ангажирана, обяви днес министърът на туризма Николина Ангелкова. Ангелкова заяви по време на шестата годишна среща на Националния борд по туризъм (НБТ), че конгресен туризъм може да се развива и в националните ни курорти, които са \"лицето\" на българския туризъм. Тя изтъкна, че е започнало разработването на специален механизъм, който да подпомага организирания туризъм, като уточни, че не става дума за директно субсидиране. Механизмът се разработва съвместно с международен консултант и е насочен основно за \"крилата\" на сезона (като предложението на министъра е дори да се стартира от март), за да може съвместно с големите туроператори да се гарантира устойчив туристопоток от организиран туризъм. Министърът припомни, че единната системата за туристическа информация ЕСТИ беше представена в началото на февруари и изтъкна, че над 20 000 са местата за настаняване, които трябва да се въведат в системата. Тя не е рецепта или цяр, който изведнъж да излекува всичко, тя ще работи само, ако всеки един от вас е отговорен и въвежда базата данни спрямо изискания на закона, подчерта Ангелкова. Тя напомни, че по закон са предвидени сериозни санкции за тези, които не въвеждат данните в регистъра, като най-значимата е прекратяването на категоризацията. Министърът информира още бизнеса, че към министерството предстои създаването на консултативен съвет, който е свързан с дигитализацията. По отношение на рекламата Ангелкова посочи, че е важно да има повече средства за нея особено в контекста на факта, че преките ни конкурентни дестинации директно субсидират чартърите, туроператорите, а някои от тях и хотелиерите. Това ни кара да търсим нови механизми, за да станем по-конкурентоспособни, да бъдем предпочитана дестинация с устойчив поток от туристи, това може да стане само с общи механизми, като един от тях предстои да бъде обявен в рамките на месец - месец и половина за обществено обсъждане и целта е през септември той да започне да функционира, защото тогава започва интензивното договаряне за лято 2020 г. и планирането на следващите две години, каза Ангелкова. Тя съобщи, че за първите два месеца на годината приходите от международен туризъм са 425 млн. евро, което е с 4,8 на сто повече спрямо същия период на предходната година. Това показва, че независимо от трудностите се реализират повече нощувки, по-дълъг престой и се оставят повече средства в икономиката, посочи още тя. Изпълнителният директор на НБТ Полина Карастоянова напомни за идеята на бизнеса един процент от приходите от туризъм в икономиката да се реинвестиран в национална туристическа реклама и маркетинг на България като туристическа дестинация, като изтъкна, че за 2017 г. приходите от сектора са 6,9 млрд. лева, а за 2018 г. - се очаква да са над 8 млрд. лева. От НБТ предложиха на столичния кмет Йорданка Фандъкова заедно да бъде издигната кандидатурата на София за европейска столица на интелигентния туризъм за 2020 г. в рамките на процедурата, която вече в ход в ЕК.", "date": "2019.04.23", "title": "Искат да се строи конгресен център в Слънчев бряг"}
{"url": "https://standartnews.com/regionalni/uchi-v-blgariya-zavladey-sveta-idva-v-blagoevgrad-390363.html", "text": "Община Благоевград ще бъде домакин на Третото Национално издание на кампанията „Учи в България, завладей света!“. Инициативата ще се проведе на 30 април от 19.00 часа в ДТ „Никола Вапцаров“. Абсолвентите от „Актьорство и драматичен театър“ на проф. Иван Добчев към НАТФИЗ ще представят „Черна дупка“ от Горан Стефановски. Постановката е на Иван Добчев, сценографията и костюмите на Ирена Дойчева, а музиката е на Асен Аврамов. \r\n     \r\nСъщия ден от 09 часа при ще се проведе и среща с водещите преподаватели на НАТФИЗ „Кръстьо Сарафов“. Присъстващите на срещата ще получат безплатни консултации, кандидатстудентски материали и ваучери за 10% отстъпка при посещаването на груповите консултации в София, които ще се проведат през юни и август. \r\n     \r\n„Учи в България, завладей света!“ е кампания за популяризиране на професионалното образование в България и превантивно ограничаване на интелектуалната емиграция на младите българи. Инициативата е на НАТФИЗ „Кръстьо Сарафов“.", "date": "2019.04.23", "title": "\"Учи в България, завладей света!“ идва в Благоевград"}
{"url": "https://standartnews.com/sport/miluoki-prodlzhava-napred-v-nba-390350.html", "text": "Баскетболистите на Милуоки Бъкс преминаха във II етап от плейофите в НБА, след като разгромиха Детройт Пистънс със 127:104 като гост. Милуоки спечели серията по категоричен начин и в полуфиналите на Източната конференция ще спори с отбора на Бостън Селтикс, който пък не загуби нито един мач срещу Индиана Пейсърс. Юта Джаз записа първа победа в противопоставянето с Хюстън Рокетс - 107:91. Следващият мач ще се играе в Хюстън. ", "date": "2019.04.23", "title": "Милуоки продължава напред в НБА"}
{"url": "https://standartnews.com/regionalni/uchenitsi-ot-blagoevgrad-podkrepikha-kampaniyata-kapachki-za-bdeshche-390365.html", "text": "Ученици от втори класове от 7-мо СУ „Кузман Шапкарев“ предадоха голямо количество капачки за каузата „Капачки за бъдеще“. Децата, заедно с техните ръководители, пристигнаха пред зала „22 септември“, където е монтирано метално сърце, в подкрепа на кампанията. Учениците са събирали пластмасовите капачки в продължение на месеци. Всекидневно десетки хора подкрепят кампанията, пускайки капачки в специално обособения съд. \r\nКапачките се събират целогодишно като периодично се предават в обособените за целта пунктове за рециклиране. \r\n  \r\nОт началото на кампанията на национално ниво има събрани над 100 тона пластмаса. С приходите от предадените капачките за рециклиране са закупени вече 8 кувьоза, а целта е до края на годината да бъдат подменени амортизираните кувьози във всички 20 общински болници, в които има останали такива.   Според статистиката всяко 10-то бебе се ражда недоносено. Освен тях, нужда от престой в кувьоз имат и бебетата, родени с временни дихателни затруднения, родени при затруднени условия и с нужда за постепенна адаптация към околната среда. Старите и неизправни кувьози могат да доведат до сериозни увреждания на зрението на новородените, и не само.  ", "date": "2019.04.23", "title": "Ученици от Благоевград подкрепиха кампанията „Капачки за бъдеще“"}
{"url": "https://standartnews.com/sport/neftokhimik-2010-s-treta-poredna-titla-390332.html", "text": "Волейболистите на Нефтохимик 2010 спечелиха за трета поредна година шампионската титла. Отборът от Бургас спечели и третия си мач с Хебър, който по-рано през годината спечели купата на България. След два успеха в Пазарджик сега Нефтохимик 2010 спечели вкъщи с 3:0 (25:23, 25:15, 25:12). Най-резултатен за шампионите стана Николай Учиков с 15 точки, а неговият съотборник Георги Петров добави още 11 точки. Титлата е общо четвърта в историята на Нефтохимик 2010. Президентът на БФволейбол Данчо Лазаров и кметът на Бургас - Димитър Николов, наградиха шампионите в зала \"Младост\". ", "date": "2019.04.23", "title": "Нефтохимик 2010 с трета поредна титла"}
{"url": "https://standartnews.com/sport/sportt-po-tv-za-23-april-390367.html", "text": "19,00 Футбол, Купа на България, полуфинал: Септември - Локо Пд (пряко) 18,30 Волейбол, България, Суперлига: Нефтохимик - Хебър (пряко) 21,45 Футбол, Англия, Висша лига: Тотнъм - Брайтън (пряко) 21,45 Футбол, Купа на Германия, полуфинал: Хамбургер - РБ Лайпциг (пряко) 12,00; 14,00; 16,00 и 18,00 Тенис: ATP 500 Барселона (пряко) 21,45 Футбол, Холандия, Ередивизи: Аякс - Витес (пряко) 21,00 Баскетбол, Евролига: Панатинайкос - Реал М (пряко) 21,30 Футбол, Испания, Ла Лига: Валядолид - Жирона (пряко) 20,30 Футбол, Испания, Ла Лига; Уеска - Ейбар; 22,30 Алавес - Барселона (пряко) 01,15 Футбол, Копа Либертадорес: Либертад - Гремио (пряко) 21,15 \"Спорт в обектива\" 12,00; 16,30 и 20,30 Снукър: Световно първенство в Шефийлд, четвърти ден (пряко) 15,00 Колоездене: Обиколка на Алпите, втори етап (пряко)", "date": "2019.04.23", "title": "Спортът по тв за 23 април"}
{"url": "https://www.standartnews.com/sport/280-uchastvakha-v-natsionalniya-shampionat-za-detsa-v-risk-390398.html", "text": "\r\nДъждовното и хладно време в София не спря ентусиазма на над 280 \r\nучастници в Националният шампионат за деца и младежи в риск, събрал \r\nпредставители на 32 социални институции в страната. Към тях се включиха \r\nи настанени във временните центрове за бежанци. Първенството под наслов \r\n„Спортът достъпен за всички деца“ се организира за 31-ви път и отново бе \r\nчаст от инициатива „София – европейска столица на спорта\". Домакините от \r\nкомплекс „Спортна София“ в Парк Възраждане, Зона В5 предложиха отлични \r\nусловия за участници, придружаващи и зрители. \r\nШампионатът се организира от Българска спортна федерация за деца и \r\nмладежи в риск (БСФДМР), чийто председател Анатоли Илиев,   обяви, че се \r\nзапазват учредените миналата година държавни стипендии за най-добрите в \r\nотделните спортове на шампионата. Илиев напомни, че федерацията \r\nорганизира още 8 турнира в различни градове из страната през годината \r\nплюс традиционния Коледен турнир за децата и младежите в риск през \r\nдекември. \r\nНепрекъснато нарастващият през годините брой участници е причината \r\nшампионатът и тази пролет да се премеси в най-големия и модерен спортен \r\nкомплекс на столицата. В турнирите се включиха  момчета и момичета от \r\nклубовете „Широко сърце” и от домовете за деца лишени от родителски \r\nгрижи в страната, ЦНСТ, СУПЦ и ВУИ, на възраст между 12 и 18 години. \r\nПървенството привлече над 280 възпитаници от 32 социални институции, \r\nдомове за деца и младежи в риск и центрове за настаняване от семеен тип \r\nв цялата страна. Тази година в шампионата се включиха и 15 деца на \r\nбежанци от Регистрационно-приемателен център \"Военна Рампа\". Всички те \r\nопределиха шампионите в 6 спорта: лека атлетика, футбол, бадминтон, \r\nтенис на маса, баскетбол и таекуондо. \r\nУчастниците бяха поздравени от Белчо Горанов – генерален секретар на \r\nБългарски олимпийски комитет, Мариела Личева – зам.-председател на \r\nДържавната агенция за защита на децата, Ренета Камберова – бронзова \r\nмедалистка от Олимпиадата в Рио в художественага гимнастика, Венцислав \r\nИгнатов – председател на Централния полицейски тоекуон-до клуб, Анатоли \r\nИлиев – председател на Българска спортна федерация за деца и младежи в \r\nриск (БСФДМР) и др. Всички те връчиха наградите на призьорите и пожелаха \r\nвесели празници на присъстващите. \r\nНай-оспорвано премина футболният турнир. Във финала представителите на \r\nВраца защитиха титлата си от миналата година, като и този път дузпи \r\nопределиха шампиона. Врачани завършиха 2:2 в редовното време с Ракитово \r\nи при дузпите бяха по-точни със 7:6. \r\nПърво място в комплексното класиране от всички спортове спечелиха \r\nвъзпитаниците на Велико Търново Дом Цветарски, следвани от Велико \r\nТърново 2 и 3, на трето място са представителите на Долна Баня дом \r\n\"Констанца Ляпчева\". С огромен интерес бяха проследени и демонстрациите \r\nна представителите на Централния полицейски таекуон-до клуб. \r\nВ края на събитието се състоя традиционната среща с ръководителите на \r\nотделните групи малчугани. Отчетено бе, че през последните години БСФДМР \r\nобхваща в дейността си, наред с децата лишени от родителски грижи и \r\nпо-големи група малчугани и младежи в неравностойно положение. \r\nВсеки участник си тръгна със сувенир за спомен от първенството. \r\nЕто и шампионите: \r\nАТЛЕТИКА КРОС: \r\nмомчета: Йордан Караджов ЦНСТ Люлин \r\nмомичета: Борислава Цветанова (Подем) \r\nюноши: Богдан Миладинов (Долна баня) \r\nдевойки: Антоанета Димитрова (В. Ттърново - Габрово) \r\nБАДМИНТОН: \r\nМомичета: Ана Асенова (В.Търново – Цветарска) \r\nДевойки: Верджиния Малинова (Белоградчик) \r\nЮноши: Методи Колев (Ракитово) \r\nБАСКЕТБОЛ 3х3: \r\nМомичета: ЦИСТДБУ Цветарски \r\nМомчета: КСУДС Лудогорие \r\nДевойки: Велико Търново - Габрово \r\nЮноши: Ракитово \r\nТАЕКУОН-ДО: \r\nМомичета: Ивалина Иванова (Каспичан) \r\nМомчета: Мирослав Сишмеонов (Каспичан) \r\nДевойки: Мишел Василева (Пз) \r\nЮноши: Васил Козарев (Ракитово) \r\nВ таекуод-до спаринга шампиони станаха Жулиан Марчев, Георги вълков, \r\nВасилена Апостолова и Магдалена Миланова \r\nТЕНИС НА МАСА: \r\nМомичета: Гергана Лилкова (Враца) \r\nМомчета: Милен Илиев (Враца) \r\nДевойки: Мери Юсминово (В.Търново - Цветарска) \r\nЮноши: Тодор Тодоров (Роман) \r\nФУТБОЛ: \r\nМомчета: Враца, победил на финала Ракитово с дузпи 7:6, след 2:2 в \r\nредовното време", "date": "2019.04.23", "title": "280 участваха в националния шампионат за деца в риск"}
{"url": "https://standartnews.com/biznes/trgove-svalyat-tsenata-na-gaza-390390.html", "text": "Влияние върху цените на газа през предстоящия есенно-зимен сезон ще има купеният наскоро на търг по-евтин природен газ. Следващото тримесечие ще бъде обявен нов търг за покупка на газ, по-евтин от този, който получаваме по дългосрочния договор с руската компания \"Газпром експорт\". Това каза по БНР изпълнителният директор на \"Булгаргаз\" Николай Павлов. Първият търг бе спечелен от гръцката компания DEPА S.A., която в офертата си бе записала за произход на газа вътрешната система на Гърция. Павлов отбеляза, че купените на търга количества, които, по думите му, са са около 5% от годишното вътрешно потребление, ще бъдат нагнетени в газохранилището в Чирен, за да бъдат доставени през зимния период. Той изрази предположение, че вторият търг ще бъде за над 50 милиона кубични метра (първият беше за 144 млн. куб. метра). На въпрос защо не се купуват по-големи количества, директорът на \"Булгаргаз\" отговори, че в момента това са възможностите. Друго основание е и необходимостта от изпълнение на договора с \"Газпром експорт\", съгласно който \"Булгаргаз\" има задължение да приема през летния период определени количества. Във връзка с това ние ще закупим тези количества, които няма да доведат до нарушаване на договора с основния ни доставчик, поясни Николай Павлов. Той не пожела да коментира информация от пресата за цената на купения газ, нито детайли около сделката. Според гръцки източници цената, постигната на търга е била с 10% по-ниска от доставната по договор с основния и постоянен доставчик, съобщи БНР. \"Булгаргаз\" има готовност да купи газ и чрез пряко договаряне, ако цената, която се предлага от търговеца, е по-ниска от доставната, тъй като това дава възможност крайната цена за потребителите да бъде по-ниска. Николай Павлов допълни, че от юли се очаква синьото гориво да поевтинее с около процент. Но не се ангажира с прогноза как това ще се отрази на сметките на потребителите.", "date": "2019.04.23", "title": "Търгове свалят цената на газа"}
{"url": "https://standartnews.com/sport/dinko-dermendzhiev-e-v-tezhko-sstoyanie-390387.html", "text": "Футболната легенда Динко Дерменджиев - Чико е в много тежко здравословно състояние. Участникът на три световни първенства с екипа на България е на изкуствено дишане, съобщи \"Пловдив Прес\", позовавайки се на близки на рекордьора по голове за Ботев Пловдив. Дерменджиев е в тежко, но за момента стабилно състояние. Той е на апаратна вентилация, но състоянието му се подобрява. Според лекарите в УМБАЛ \"Свети Георги\" Динко Дерменджиев е настанен в Клиника по анестезиология и интензивно лечение, като отхвърлиха информацията, че е в кома. 77-годишният бивш футболист от доста време има здравословни оплаквания. Има проблеми със стеснение на гърлото, със сърцето (преди няколко години му е поставен стент) и с дробовете. Преди повече от месец Чико Дерменджиев бе хоспитализиран по спешност, след като внезапно се почувствал зле. В последно време Дерменджиев бе много близо до любимия Ботев, като често можеше да бъде забелязан в базата клуба в Коматево.", "date": "2019.04.23", "title": "Динко Дерменджиев е в тежко състояние"}
{"url": "https://standartnews.com/sport/peti-mach-reshava-titlata-pri-basketbolistkite-390394.html", "text": "Пети мач ще реши титлата в женското баскетболно първенство на България. Това стана възможно, след като Берое победи в Стара Загора Монтана 2003 с 60:54. Така резултата в серията е 2:2 победи, а се играе до 3 успеха от 5 мача. Петата среща е на 26 април от 18.30 часа в Монтана. За Берое Виолина Кочева вкара 20 точки и спечели 9 борби, а Карина Константинова добави 11 точки. За Монтана 2003 20 точки реализира Христина Иванова, а с 12 точки и 8 борби завърши Виктория Стойчева. фото Спортал", "date": "2019.04.23", "title": "Пети мач решава титлата при баскетболистките"}
{"url": "https://standartnews.com/sport/amatori-igrayat-rekorden-final-v-ntl-390397.html", "text": "Емоциите в мачовете, които се играят  на турнирите от НТЛ нарастват с всяка година. Подкрепената  и тази година от Спиди верига за ветерани и аматьори събира тенисисти  с  удивително желание за игра и добри възможности. На турнира в Пловдив, проведен в почивнити дни, бе подобрен рекорда за  най-продължителен финал в 8 годишната история на лигата. Негови автори бяха Ивайло Ганчев и Йордан Пичуров, изиграли три сета точно за 4 часа и 26 минути във възрастова група 40+ години! Браво и на двамата! Достоен шампион стана Ивайло Ганчев. В другите потоци победи спечилиха Светослав Господинов – мъже до 40 години и Христо Ангелов – мъже 55+.", "date": "2019.04.23", "title": "Аматьори играят рекорден финал в НТЛ"}
{"url": "https://standartnews.com/sport/280-uchastvakha-v-natsionalniya-shampionat-za-detsa-v-risk-390398.html", "text": "\r\nДъждовното и хладно време в София не спря ентусиазма на над 280 \r\nучастници в Националният шампионат за деца и младежи в риск, събрал \r\nпредставители на 32 социални институции в страната. Към тях се включиха \r\nи настанени във временните центрове за бежанци. Първенството под наслов \r\n„Спортът достъпен за всички деца“ се организира за 31-ви път и отново бе \r\nчаст от инициатива „София – европейска столица на спорта\". Домакините от \r\nкомплекс „Спортна София“ в Парк Възраждане, Зона В5 предложиха отлични \r\nусловия за участници, придружаващи и зрители. \r\nШампионатът се организира от Българска спортна федерация за деца и \r\nмладежи в риск (БСФДМР), чийто председател Анатоли Илиев,   обяви, че се \r\nзапазват учредените миналата година държавни стипендии за най-добрите в \r\nотделните спортове на шампионата. Илиев напомни, че федерацията \r\nорганизира още 8 турнира в различни градове из страната през годината \r\nплюс традиционния Коледен турнир за децата и младежите в риск през \r\nдекември. \r\nНепрекъснато нарастващият през годините брой участници е причината \r\nшампионатът и тази пролет да се премеси в най-големия и модерен спортен \r\nкомплекс на столицата. В турнирите се включиха  момчета и момичета от \r\nклубовете „Широко сърце” и от домовете за деца лишени от родителски \r\nгрижи в страната, ЦНСТ, СУПЦ и ВУИ, на възраст между 12 и 18 години. \r\nПървенството привлече над 280 възпитаници от 32 социални институции, \r\nдомове за деца и младежи в риск и центрове за настаняване от семеен тип \r\nв цялата страна. Тази година в шампионата се включиха и 15 деца на \r\nбежанци от Регистрационно-приемателен център \"Военна Рампа\". Всички те \r\nопределиха шампионите в 6 спорта: лека атлетика, футбол, бадминтон, \r\nтенис на маса, баскетбол и таекуондо. \r\nУчастниците бяха поздравени от Белчо Горанов – генерален секретар на \r\nБългарски олимпийски комитет, Мариела Личева – зам.-председател на \r\nДържавната агенция за защита на децата, Ренета Камберова – бронзова \r\nмедалистка от Олимпиадата в Рио в художественага гимнастика, Венцислав \r\nИгнатов – председател на Централния полицейски тоекуон-до клуб, Анатоли \r\nИлиев – председател на Българска спортна федерация за деца и младежи в \r\nриск (БСФДМР) и др. Всички те връчиха наградите на призьорите и пожелаха \r\nвесели празници на присъстващите. \r\nНай-оспорвано премина футболният турнир. Във финала представителите на \r\nВраца защитиха титлата си от миналата година, като и този път дузпи \r\nопределиха шампиона. Врачани завършиха 2:2 в редовното време с Ракитово \r\nи при дузпите бяха по-точни със 7:6. \r\nПърво място в комплексното класиране от всички спортове спечелиха \r\nвъзпитаниците на Велико Търново Дом Цветарски, следвани от Велико \r\nТърново 2 и 3, на трето място са представителите на Долна Баня дом \r\n\"Констанца Ляпчева\". С огромен интерес бяха проследени и демонстрациите \r\nна представителите на Централния полицейски таекуон-до клуб. \r\nВ края на събитието се състоя традиционната среща с ръководителите на \r\nотделните групи малчугани. Отчетено бе, че през последните години БСФДМР \r\nобхваща в дейността си, наред с децата лишени от родителски грижи и \r\nпо-големи група малчугани и младежи в неравностойно положение. \r\nВсеки участник си тръгна със сувенир за спомен от първенството. \r\nЕто и шампионите: \r\nАТЛЕТИКА КРОС: \r\nмомчета: Йордан Караджов ЦНСТ Люлин \r\nмомичета: Борислава Цветанова (Подем) \r\nюноши: Богдан Миладинов (Долна баня) \r\nдевойки: Антоанета Димитрова (В. Ттърново - Габрово) \r\nБАДМИНТОН: \r\nМомичета: Ана Асенова (В.Търново – Цветарска) \r\nДевойки: Верджиния Малинова (Белоградчик) \r\nЮноши: Методи Колев (Ракитово) \r\nБАСКЕТБОЛ 3х3: \r\nМомичета: ЦИСТДБУ Цветарски \r\nМомчета: КСУДС Лудогорие \r\nДевойки: Велико Търново - Габрово \r\nЮноши: Ракитово \r\nТАЕКУОН-ДО: \r\nМомичета: Ивалина Иванова (Каспичан) \r\nМомчета: Мирослав Сишмеонов (Каспичан) \r\nДевойки: Мишел Василева (Пз) \r\nЮноши: Васил Козарев (Ракитово) \r\nВ таекуод-до спаринга шампиони станаха Жулиан Марчев, Георги вълков, \r\nВасилена Апостолова и Магдалена Миланова \r\nТЕНИС НА МАСА: \r\nМомичета: Гергана Лилкова (Враца) \r\nМомчета: Милен Илиев (Враца) \r\nДевойки: Мери Юсминово (В.Търново - Цветарска) \r\nЮноши: Тодор Тодоров (Роман) \r\nФУТБОЛ: \r\nМомчета: Враца, победил на финала Ракитово с дузпи 7:6, след 2:2 в \r\nредовното време", "date": "2019.04.23", "title": "280 участваха в националния шампионат за деца в риск"}
{"url": "https://standartnews.com/svyat/blgarin-plati-34-mln-za-imenie-v-bevrli-khils-390334.html", "text": "Самоличността на купувача, както обикновено, е замаскирана и все още не е официално потвърдена. Но според списанието има някои следи - първо, изглежда очевидно, че купувачът е чужденец; второ - имението е придобито от структура, свързана с някой си Христо Йорданов Христов, някой, който или е изтъкнат търговец на оръжие от България, или съименник на изтъкнат търговец на оръжие от България, гадае \"Варайъти\". Първоначално е била оценена за 55 млн. долара, \"така че Христов - или който действително е купил този колос - е сключил сладка сделка, но разбира се това зависи от гледната точка\", заключава \"Варайъти\".", "date": "2019.04.23", "title": "Българин плати $ 34 млн. за имение в Бевърли Хилс"}
{"url": "https://standartnews.com/biznes/nad-24-mlrleva-e-dlgt-ni-za-2018-ta-390392.html", "text": "Дългът на България за 2018 г. е в размер на 24,43 млрд. лв. или 22.6% от БВП, показват предварителни данни на Националния статистически институт, съобщава dir.bg. През 2018 г. институционалният сектор \"Държавно управление\" отчита бюджетен излишък от 2,149 млрд. лв., или 2% от БВП. Излишъкът в подсектор \"Централно управление\" е в размер на 1,9 млрд. лв., или 1.8% от БВП. Подсектор \"Местно управление\" е реализирал излишък от 145 млн. лв., а подсектор \"Социалноосигурителни фондове\" е реализирал излишък от 104 млн. лева. Статистическата информация за дейността на институционален сектор \"Държавно управление\", включително за дълга, дефицита и излишъка, се изготвя по хармонизирана методология на ЕС1, пише още dir.bg= В изпълнение на Регламент на Съвета № 479/2009 за прилагане на Протокола за процедурата при прекомерен дефицит всяка държава членка предоставя на Евростат (ЕК) предварителни данни за дефицита/излишъка и дълга за отчетната година към 31.03. на следващата година и окончателни данни към 30.09. на следващата година.  ", "date": "2019.04.23", "title": "Над 24 млрд. лева е дългът ни за 2018-та"}
{"url": "https://standartnews.com/regionalni/detski-tsentr-emiliyan-v-razgrad-otbelyaza-15-godishnina-390368.html", "text": "С арт-ателие отбеляза 15-годишнината от създаването си детският Център за социална рехабилитация и интеграция „Емилиян“ в Разград. Да споделят празника на деца, родители и  възпитатели в центъра дойдоха и кметът на Разград доктор Валентин Василев, заместникът му Галина Георгиева. Те подариха магнитни дъски  за игри на децата със специални образователни потребности, потребители на социалните услуги  на Център „Емилиян“. Домакини и гости направиха общо арт-ателие „Заедно“, в което един до друг рисуваха, изработваха предмети на приложното изкуство, различни арт уникати. „Общината ще продължи да подкрепя дейността на Център “Емилиян“ и да откликва на нуждите на социалната институция,  която помага  да се развиват много деца от Разград“, обеща кметът доктор Васлилев. Сред гостите имаше и дарители, помагали на детския център и подкрепяли неговите каузи през изминалите 15 години.  ", "date": "2019.04.23", "title": "Детски център „Емилиян“ в Разград отбеляза 15-годишнина"}
{"url": "https://standartnews.com/regionalni/gimnazist-nameri-i-vrna-portfeyla-na-svetoslav-dyakov-390371.html", "text": "Осмокласник намери и върна портфейл, без да знае, че изгубената вещ принадлежи на капитана на „Лудогорец“ Светослав Дяков Случката се разиграла пред цветарските щандове на кооперативния пазар в Разград. Ученикът от Професионалната гимназия по транспорт и строителство Драгомир Златев видял на тротоара пред банкомата кожен портфейл и веднага го предал на продавачката в най-близката  цветарница Ивайла Атанасова. Тя извикала колежката си от съседния магазин Мария Ковачева и двете установили, че кожената кесия принадлежи на футболиста, след което му я върнали. Дяков загубил портфейла си, докато  купувал цвтя за рождения ден на съпругата си Марияна. Помолен да коментира случилото се от местна медия, капитанът на орлите заяви пред вестник „Екип 7“: „Благодаря от сърце на Драго. Много се радвам, че в Разград живеят такива възпитани млади хора. Само мога да адмирирам семейството му, че са възпитали такова дете. Докато има такива като Драго, и Разград, и България имат бъдеще. Всъщност в портфейла ми имаше около 200 лева, но по-ценно е останалото съдържание – там бяха всичките ми лични документи. Затова съм безкрайно благодарен и на Драго, и на двете дами, които веднага ми върнаха изгубеното“.  ", "date": "2019.04.23", "title": "Драго намери и върна портфейла на Светослав Дяков"}
{"url": "https://standartnews.com/regionalni/dva-zhp-intsidenta-s-edna-zhertva-stanakha-v-starozagorsko-390383.html", "text": "\r\n   Два жп-инцидента се дна жертва са станали в Старозагорско през изминалото денонощие. Жена на 72 години е починала на място след като е била блъсната фатално  от подвижен железопътен влак. Инцидентът е станал на около един километър западно от жпгара Черна гора, община Братя Даскалови. Жената е състав. По случая е било образувано е досъдебно производство по чл.343 от Наказателния кодекс - за смърт понедреппазвилоста срещу неизвестен извършител.    \r\n  Бързият влак София-Бургас пък е блъснал лека кола на жп прелеза на междугарието Сахране - Дунавци край Казанлък. За щастие при този инцидент няма пострадали хора. Шофьорът на автомобила е успял да излезе от него преди влка да го помете. Водачът обаче е навлязъл в жппрелеза неправомерно при действаща автоматична светлинна и звукова сигнализация, че изва влак. и тя е Влакът е потеглил от мястото на инцидента малко преди 13 ч.. и се движи със 148 минути закъснение, съобщават от БДЖ. Нямало закъснения на други композиции заради катастрофата.  \r\n ", "date": "2019.04.23", "title": "Два жп-инцидента с една жертва в Старозагорско"}
{"url": "https://standartnews.com/regionalni/otkrikha-prvata-biblioteka-v-zabavachka-390378.html", "text": "В Световния ден на книгата, който се отбелязва днес, в старозагорската забавачка „Детски рай“ бе открита първата библиотека в детско заведение в общината. \r\n  „Засега нашата библиотека съдържа 400 книги, дарени от родители и приятели. Тя ще бъде отворена в определени дни, за да могат родителите, които идват да вземат децата си, да вземат и книжка за четене вкъщи\", поясни директорката на детската градина Силвия Стоянова. \r\n На официалното откриване възпитаниците на забавачката представиха пред своите гости, приятели и родители драматизация на приказката „Алиса в страната на чудесата“ , пяха песнички за книжките, танцуваха.  \r\n „Похвална е и инициативата на родителите да идват тук, защото трябва да научим децата още в тази възраст на съприкосновение с книгата. Този модел трябва да се налага“, чесити новата придобивка зам.- кметът на Стара Загора Иванка Сотирова.", "date": "2019.04.23", "title": "Откриха първата библиотека в забавачка"}
{"url": "https://standartnews.com/svyat/ima-data-za-sreshcha-kim-chen-un-vladimir-putin-390335.html", "text": "Очакват бронирания влак на Ким Чен Ун да пристигне във Владивосток в сряда, съобщи РИА Новости, цитирана от БГНЕС. По-рано днес агенцията съобщи, че именно във Владивосток ще се състои срещата на Ким Чен Ун и Владимир Путин.", "date": "2019.04.23", "title": "Има дата за среща Ким Чен-ун - Владимир Путин"}
{"url": "https://standartnews.com/svyat/zaev-shche-ima-chistka-vv-vlastta-390336.html", "text": "Лидерът на СДСМ Зоран Заев заяви на митинг в Скопие, че гражданите, които не са упражнили правото си на глас, са изпратили ясно послание към правителството, като ги призова да излязат и да гласуват във втория тур на президентските избори. „Посланието е, че има недоволство към служителите от централната и от местната власт. Ще има чистка сред тях. След изборите ще настъпят промени. Искам да изпратя посланието си до онези, които са останали у дома, държавата е под въпрос. Вие изпратихте посланието си, но не наказвайте държавата заради местното или централното управление\", каза Заев. Той подчерта, че във втория тур кандидатът за президент Стево Пендаровски ще спечели с разлика от сто хиляди гласа.", "date": "2019.04.23", "title": "Заев: Ще има чистка във властта"}
{"url": "https://standartnews.com/svyat/trmp-otiva-vv-velikobritaniya-prez-yuni-390340.html", "text": "Ще посети и Франция Американският президент Доналд Тръмп ще има посещение на високо равнище във Великобритания през юни, предаде БГНЕС. По време на визитата Тръмп възнамерява да посети Бъкингамския дворец, а след това и Франция за честването на 75-годишнината от десанта в Нормандия. Предишната визита на Тръмп във Великобритания се състоя на 13 юли 2018 година. Президентът на Съединените щати и съпругата му Мелания пристигнаха в замъка Уиндзор на аудиенция с кралица Елизабет II. Тръмп стана дванайсетият президент на САЩ, с когото Елизабет II се срещна лично. По-рано същия ден президентът на САЩ проведе разговори и съвместна пресконференция с Тереза Мей. По време на посещението си във Вашингтон през 2017 година Мей отправи покана от името на кралицата към президента на САЩ да посети Великобритания.  ", "date": "2019.04.23", "title": "Тръмп отива във Великобритания през юни"}
{"url": "https://standartnews.com/svyat/v-shri-lanka-e-den-na-natsionalen-traur-390339.html", "text": "От днес е обявено извънредно положение Двама братя мюсюлмани от Шри Ланка са изиграли ключова роля в атентатите, отнели в неделя живота на над 320 души в островната държава, научи днес Франс прес от запознати с разследването източници. Атентатите в три луксозни хотела и три църкви по време на великденска служба бяха извършени от камикадзета, включително двамата братя. Групировката \"Ислямска държава\" пое днес отговорност за атентатите, а властите в Коломбо приписват кървавата баня на местното ислямистко движение \"Таухид джамаат\". То обаче не е поело отговорност за атаките. Двамата братя, които са на възраст между 20 и 30 години, са синове на богат търговец на подправки. Според полицията тези мъже, чиито имена не се разкриват, са ръководили семейна \"терористична клетка\" и са играли ключова роля в \"Таухид джамаат\". Разследващите обаче не знаят още дали атаките са дело само на тази \"клетка\", или на отделни, но координирани екипи. Не се знае и дали двамата братя са били в контакт с другите камикадзета. В събота те са наели по една стая в луксозните хотели \"Синамън гранд\" и \"Шангри-ла\" в столицата Коломбо. На следващата сутрин са се взривили почти по едно и също време в салоните, където се сервира закуската. Още един хотел от същия клас като трите атакувани е бил сред мишените в неделя, но когато атентаторът слязъл на закуска, чантата му с експлозиви не е избухнала по неясни причини. Той е напуснал хотела, но полицията е успяла да го издири в южно предградие на Коломбо. Обкръжен от силите на реда, заподозреният се е взривил, убивайки двама минувачи. В Шри Ланка днес е ден на национален траур за жертвите на атентата. Тази сутрин паметта им бе почетена с триминутно мълчание и молитви и в църквата \"Св. Антоний\" в Коломбо, където в неделя бе извършен първият самоубийствен атентат. Броят на жертвите е достигнал 320 души, сред които 45 деца, съобщи полицията, цитирана от Франс прес и Асошиейтед прес. Ранените са около 500. Четиридесет заподозрени са задържани, включително шофьор на автомобил, използван от терористите, и собственикът на къщата, в която са живели някои от тях. От днес в страната е в сила обявеното от президента извънредно положение, което разширява правата военните да задържат и арестуват заподозрени. Подобни правомощия армията имаше по време на водената 26 години гражданска война, завършила през 2009 г. Вчера официални лица разкриха, че преди седмици са били отправени предупреждения за възможна атака от страна на радикалната мюсюлманска групировка, заподозряна за кръвопролитията.", "date": "2019.04.23", "title": "В Шри Ланка е ден на национален траур /ОБНОВЕНА/"}
{"url": "https://standartnews.com/regionalni/kambitov-domakin-na-zasedanie-na-obshchoto-sbranie-na-syuzo-390385.html", "text": "Кметът на община Благоевград и председател на Сдружението на югозападните общини д-р Атанас Камбитов бе домакин на заседание на Общото събрание на сдружението. По време на срещата бе приета работната програма за 2019. Тя е разделена на няколко направления, сред които „Информационно обслужване“, „Обучения“, „Партньорство“, „Дейности по проекти“ и други. Сред обсъжданите точки в дневния ред бяха още и отчет за дейността на СЮЗО и СЮЗО-клон София за 2018, Отчет на контрольора, финансов отчет на СЮЗО, приемане на Бюджет 2019 и приемане на община Годеч за член на СЮЗО. Срещата бе водена от кмета д-р Камбитов и Любица Томова - изпълнителен директор на Сдружението. На заседанието присъстваха още кметове на общини от югозападна България, председателят на ОбС-Благоевград Радослав Тасков.", "date": "2019.04.23", "title": "Камбитов домакин на заседание на Общото събрание на СЮЗО"}
{"url": "https://standartnews.com/regionalni/970-detsa-ot-razgrad-i-varna-risuvakha-velikden-390388.html", "text": "В петото издание на конкурса за рисунки „Великден през моите очи“, организирано под патронажа на областния управител в Разград  тази година се включиха деца и ученици от 36 училища, 21 детски градини, 5 читалища и 4 центрове за подкрепа на личностното развитие. Жури от художници селектира 252 работи на малки автори, с които подреди изложба във фоайето на областната администрация. Губернаторът на Разград Гюнай Хюсмен и заместникът му Евгени Драганов наградиха 28 отличени призьори в различните възрастови групи. Най-малкият награден художник е 5-годишният Калоян Димитров от детска градина „Дъга“ в  Разград, а най-големите са  единадесетокласниците Александрина Руменова от езиковата гимназия „Екзарх Йосиф“ в Разград и Кенан Сали от професионалната гимназия по облекло в града. Трима от участниците получиха специални награди заради това, че са използвали нетрадиционни форми за арт-работите си. Това са Борислав Минков от ОУ “Васил Левски“-Разград, Никола Атанасов от ПГ “Васил Левски“-Исперих и Тезджан Мустафа от ПГСС “Хан Аспарух“-Исперих.  ", "date": "2019.04.23", "title": "970 деца от Разград и Варна рисуваха Великден"}
{"url": "https://standartnews.com/svyat/uvelichavat-se-zhertvite-na-atentatite-v-shri-lanka-390344.html", "text": "Броят на жертвите на атентатите, извършени на Великден в Шри Ланка, е достигнал 310 души, съобщи полицията, цитирана Франс прес и Асошиейтед прес. Ранените са около 500. Четиридесет заподозрени са задържани, включително шофьор на автомобил, използван от терористите, и собственикът на къщата, в която са живели някои от тях. В Шри Ланка днес е ден на национален траур за жертвите. Тази сутрин паметта им бе почетена с триминутно мълчание и молитви, включително в църквата \"Св. Антоний\" в Коломбо, където в неделя бе извършен първият самоубийствен атентат. Вчера официални лица разкриха, че преди седмици са били отправени предупреждения за възможна атака от страна на радикалната мюсюлманска групировка, заподозряна за кръвопролитията.", "date": "2019.04.23", "title": "Увеличават се жертвите на атентатите в Шри Ланка"}
{"url": "https://standartnews.com/svyat/otnovo-silen-trus-na-filipinite-390349.html", "text": "Ново земетресение на Филипините. Този път трусът е бил от 6.5 по Рихтер, съобщава Ройтерс, цитирайки Геофизическия институт на САЩ. За момента не се съобщава за нанесени щети или пострадали хора.  В понеделник островната държава беше ударена от земетресение от 6.1 по Рихтер, което нанесе значителни щети и взе жертви. ", "date": "2019.04.23", "title": "Отново силен трус на Филипините"}
{"url": "https://standartnews.com/kultura/bratya-argirovi-za-malko-da-stanat-yapontsi-390353.html", "text": "Благовест и Светослав Аргирови, които на 23 април празнуват силен мачовски юбилей, вече са готови с нови парчета и с няколко от най-емблематичните си хитове със съвсем свежи аранжименти. Те обаче засега се въздържат от прокламация на грандиозни планове. Като истински артисти от първа класа и дългогодишни отличници в шоубизнеса са наясно, че завръщането им на сцената трябва да бъде адекватно тъкмо на марката им. Преди доста време направиха удар с „Гот е“ и няма как да отстъпят пред собствената си висока летва. \r\nМиналата есен Светослав се прибра окончателно от Норвегия - само с жената и колата. Чаровната му съпруга е \"ти\" с българския език -говори, пише и чете без проблеми. Дамата е финансов експерт, но е и достатъчно артистична. Аргиров никога не е имал  трудности в скандинавската страна - семейството му живее в прекрасна къща срещу морето, той дирижира два хора, свири на органа в местната църква, пее в \"Реквием\"-а на Моцарт и го викат да участва в опера, канят го на юбилеен прием на краля, а на всичкото отгоре ще получи космическа за БГ връстниците му пенсия. \"Но в Норвегия, моята втора родина, няма слънце. Някога бях обещал на жена ми, че синът ни ще завърши училище в нейната страна. И затова останахме\", обяснявал е той. Но никога не е могъл да се помири, че слънцето се появява само за 15 минути над Норвегия - изключително неприемливо за момче, което е израснало в южния Пловдив. Неслучайно Благовест, който 7 години живее с норвежка, дори не си и помисля през последните няколко петилетки да остане при брат си. Тъкмо обратното - още от 2010-а той започва акцията по изпипването на бита, който трябва да посрещне близнака му.           \r\nИсторията на Аргирови е живо кино. Когато като деца пеят на една сцена с Емил Димитров, той им предрича: \"Вие сте бъдещи конкуренти\".  \r\nОще преди да станат дует, пеят в първия албум на „Трамвай № 5“, правят и аранжиментите за тавата на Петко и сие. Първият им концерт е в Хасково. Георги Минчев, който води шоуто, е изумен от почти невъзможната за тукашните географски ширини еуфория на фенките. В \"Музикална стълбица\" са обявени за супер героите на нашенската естрада. Печелят като национални и интернационални знаменитости - в СССР като чужденци прибират по-тлъсти хонорари от тези на Алла Пугачова. За малко да станат и японци. По време на гастрол в Токио местен продуцент иска да подпише на мига договор с тях за 5 години. Но понеже са много добре възпитани - и оттам доста наивни, в ранна младост се връзват на приказките на посланика ни в Страната на изгряващото слънце - да се приберат в София, за им \"уредят\" нещата. Но тук ги прецакват - от Комитата за култура и \"Концертна дирекция\" им извъртат подобаващи интриги. \"Отгоре\" спускат указание: Аргирови са много важни за българската естрада, никаква Япония.      \r\n\"Сцената е единствената наслада за артиста. Който веднъж е опитал от опиянението й, никога не се отказва от нея\", винаги са признавали Аргирови. Те обаче открай време проявяват и здрав бизнес нюх. Още когато заработват  наистина много големи пари за България, ги инвестират разумно в недвижими имоти. Не харчат като луди по светлия социалистически маниер на повечето от колегите им. \"Чувството за мярка е голямо изкуство\", убеден е Благовест и до сега. Може би точно заради душевното си равновесие, след 10 години в епицентъра на вулкана, наречен поп култура, те се оттеглят и напускат България.       \r\nДнес Аргирови, естествено, следят социалните случки в държавата, но нямат отношение към политиката. Те са споделяли как дядо им, вече на смъртния си одър, ги повикал, за да ги зарече: \"Момчета, никога никаква политика!\".    \r\nБлизнаците имат само синове - военен летец, експерт в туризма, музикант с диплома за биолог.", "date": "2019.04.23", "title": "Братя Аргирови за малко да станат японци"}
{"url": "https://standartnews.com/kultura/otnovo-chetem-dunav-most-390354.html", "text": "Отново четем „Дунав мост“ на Георги Мишев /“Хермес“/ - романа, който още в началото на така наречената ни демокрация разкри мутренските нрави в целия им блясък. Историята се записва в родния арт пейзаж и с едноименния сериал на Иван Андонов за БНТ. Ето какво казва и самият Георги Мишев. „В пътепис отпреди век и половина пишеше за река Дунав от Видин до морето: „Най-живописният участък. Народът, който живее на този висок бряг, един ден ще бъде най-богатият в Европа“. Това е имал предвид хан Аспарух, когато забил копие на същия бряг. Така се получили разораните целини, китните селища с белите къщи, пълни с челяд. Широките дворове със стада. Магна силва булгарика, великата гора от Ком до Емине, (пълна) с дивеч и народни закрилници. Реших да напиша книга за потомците на хана. Но срещнах съпромат. (Съпротива на материала.) Гората се оказа изсечена от закрилниците (за валута). Вместо към три реколти, потомците бяха се устремили към три морета. И бяха загубили три войни. Утешаваха се на третата ракия. Вместо два-три тунела под Балкана, правеха бригадирски хаинбоази за танкове и бетеери. Накрая построиха два Дунав моста, за да се изниже половината население към четирите посоки на компаса. С еднопосочни билети. Накрая се получи и книгата, не замислената, а друга. Съжалявам – получи се книгата, която държите. Сори!“.  \r\nСред най-известните творби на Георги Мишев са още „Осъмски разкази“, „Адамити“, „Добре облечени мъже“, „Произведено в провинцията“, „Отдалечаване“, „Патриархат“... По негови сценарии са заснети кинохитовете „Преброяване на дивите зайци“ и „Вилна зона“ на Едуард Захариев, „Дами канят“ и „Самодивско хоро“ на Иван Андонов, „Не си отивай“, „Момчето си отива“, „Селянинът с колелото“, „Матриархат“ на Людмил Кирков. Георги Мишев е носител на множество признания и награди в литературата и киното. Сред най-значимите от тях е отличието на името на Стоян Михайловски – за безспорни постижения в областта на сатирата, философско-морализаторската и религиозна поезия и проза. През 2019-а очакваме и нова книга от писателя, която ще бъде своеобразно продължение на „Мир на страха ни“ и ще събира истории, бележки и спомени от миналото на твореца.", "date": "2019.04.23", "title": "Отново четем „Дунав мост“"}
{"url": "https://standartnews.com/kultura/vera-shandel-s-dva-filma-390355.html", "text": "Вера Шандел от 19 април събира червени точки в нова роля – като продуцент. Певицата първо се разписва под „Малко късмет за по-късно“ – по мотиви на Палми Ранчев от едноименния сборник с разкази и новели. Лентата надниква зад кулисите на бокса, разкривайки 24 часа от живота на двама бивши състезатели. Боксът в България става все по-популярен след възхода на братя Пулеви и хората започнаха по детайлно да следят случващото се на ринга, казват от екипа. В ролите са Цветан Алексиев, Явор Борисов, Филип Трифонов, Стефан Денолюбов, Глория Петкова, Маргарита Хлебарова. Оператор е Димитър Костов, а музиката е на Гаро Ашикян. „Късметът е този, в който, ако вярваш –го има. После зависи в какво си вярвал – защото вероятно това си получил!“, споделя режисьорът Александър Смолянов и определя филма като история за бокс, но не само. „Предисторията вече е на десетина години. Бяхме петима приятели и всеки написа по един сюжет. „Тилт” беше един от тях. Във времето останахме двамата с Чавдар Живков (сърежисьор на филма), с когото създадохме сценария - всеки със „своя” герой, с неговата житейска съдба. И в един ден в един град двете съдби се пресичат“, разказва Александър Смолянов. Интересното е, че Явор Борисов се присъединява към продукцията на по-късен етап, но се впуска в приключението със сърце, душа и тяло - напълнява с 10 килограма за снимките, които пресъздават миналото, а след това отслабва с 15 – за кадрите от настоящето. Той е бивш боксьор и тренировките, на които се отдава в продължение на 3 месеца, му помагат да изгради достоверно героя си. Цветан Алексиев също тренира месеци наред за своята роля. \r\nВторото заглавие, на което Вера Шандел е продуцент, е „Животът е безкраен танц“. Под приятелския, различен и чувствителен поглед на белгийския режисьор Андре Шандел, музикантите  Андрония Попова (Рони), Десислава Андонова, Вера Шандел, Михаил Йосифов (тромпет), Велислав Стоянов (тромбон) и Димитър Шанов (контрабас) отронват зрънцата на спомените, надеждите и бляновете си. Филмът разказва за тези, които останаха в България, верни на мечтите си. Не отстъпиха на разочарованията, нито на вика на запада. Историята се опитва да открие това поколение и да покаже – това е надеждата, която носи филмът - че то не е изгубено.  „И двата проекта са много специални за мен. „Малко късмет за по-късно“ е първият игрален филм, на който съм продуцент -  отне доста време, но най-накрая стигна до големия екран. Научи ме на хиляди неща. Филмът за „Сентиментъл суингърс“ е много личен, защото разказва нашата история – на Рони /на която посвещаваме лентата/, на Деси и моята. Разказва не само за нашето трио, но и за нашето поколение и това го прави социален. Затова и решихме в навечерието на 30 години от падането на Берлинската стена (тридесет години е времето на едно поколение), да го разпространим по кината. За нас наистина животът е безкраен танц, въпреки и може би благодарение на трудностите, с които се сблъскваме всеки ден“, категорична е Вера Шандел.", "date": "2019.04.23", "title": "Вера Шандел с два филма"}
{"url": "https://standartnews.com/svyat/sgrada-rukhna-v-istanbul-zaradi-kontrolirano-razrushavane-390351.html", "text": "5,7 по Рихтер тресе  Мексико Сити В Истанбул рухна 4-етажна сграда, предаде БНР. Съобщава се, че няма жертви и пострадали. Инцидентът е станал около обяд в квартал \"Кяътхане\". Около 17:30 ч е започнало контролирано разрушаване на съседна 5-етажна сграда поради опасения, че тя също може да рухне. Жилищната постройка е била опразнена, преди да се срути. Евакуацията е предприета, след като в съседство е рухнала подпорната стена на изкоп за основи на сграда. Първоначално са евакуирани 10 сгради, а впоследствие броят им е нараснал на 21. Междувременно в Мексико Сити стана земетресение от 5,7 по Рихтер, предаде БГНЕС. Земетресението е предизвикало силно люлеене по високите етажи на някои сгради в града, което е довело до евакуация на служители и живеещи в тях. Засега няма данни за щети или ранени. Не такова обаче е положението във филипинската столица Манила. След труса от 6,3 по Рихтер вчера (22 април) тече спасителна операция при рухнала сграда, където вероятно има много хора, съобщава Агенция Фокус. Смята се, че там има поне 30 души. Тепърва се прави оценка на щетите, не е ясно още колко са жертвите.", "date": "2019.04.23", "title": "Сграда рухна в Истанбул заради \"контролирано\" разрушаване"}
