{"url": "https://www.standartnews.com/sport/grigor-zagubi-v-madrid-ot-57-iya-v-sveta-391432.html", "text": "Григор Димитров загуби от Тейлър Фриц (САЩ) с 6:7 (8), 6:7 (4) в двубой от първия кръг на Мастърс 1000 турнира на червени кортове в Мадрид (6,5 млн. евро). Мачът бе първи между двамата в историята. След загубения драматично в тайбрек първи сет Гришо започна слабо и втория. Фриц поведе с 3:0, а после с 4:1. Димитров се \"събуди\" и изравни за 4:4, а после за 5:5 и 6:6. В тайбрека Фриц поведе с 3:1, а впоследствие го застори със 7:4. В следващия кръг Фриц среща световния №1 Новак Джокович (Сърбия). През миналата година Григор достигна до втория кръг в Мадрид, което означава, че днешната му загуба ще му коства точки за световната ранглиста, където е 46-и. Фриц към днешна дата е под №57 в света. Димитров обаче продължава в Мадрид на двойки, където играе с Карен Хачанов (Рус).", "date": "2019.05.06", "title": "Григор загуби в Мадрид от 57-ия в света"}
{"url": "https://standartnews.com/regionalni/krdzhali-se-pobratimyava-s-bryuksel-391409.html", "text": "В навечерието на Деня на Европа Кърджали ще се побратими с една от централните общини на столицата на Европа – Брюксел. На 7 май кметът на Кърджали Хасан Азис и кметът на брюкселската община Сен Жос тен Ноод Емир Кър ще подпишат на официална церемония в Брюксел, Кралство Белгия Договор за сътрудничество и побратимяване между двете общини. На церемонията ще присъстват част от кметския екип, представител на ОбС-Кърджали, отец Петър Гарена и районният мюфтия Бейхан Мехмед, както и евродепутатът Неджми Али, който има принос са установяване на контакти между двете общини. Сътрудничеството със Сен Жос тен Ноод ще даде възможност за обмен на добри  практики за успешно партньорство в различни проекти и ще допринесе за разширяване на контактите в различни области на обществено-политическия, икономическия и културен живот между двете общини, съобщиха от общинска  администрация Кърджали. Партньорство по европроекти,  в сферите на общинското управление, икономиката,  образованието, социалните услуги, младежките дейности, спорта, туризма, културата, екологията, са част от областите на сътрудничество, залегнали в договора между двете общини. \r\n           \r\nПървите контакти между двете общини са установени през юли 2018 г., когато кметът на белгийската община Емир Кър посети Кърджали и остана изключително впечатлен от уникалните природни дадености на Източните Родопи и мирното съжителство на хора от различни етноси и религии в района. В края на март 2019 г. официална делегация от община Сен Жос тен Ноод гостува в Кърджали и проведе работна среща с кмета Хасан Азис. Страните обсъдиха сферите на сътрудничество, а на 22 април т.г. с пълно мнозинство Общинският съвет в Кърджали прие решението за побратимяване на община Кърджали с белгийската община. \r\n       \r\nОбщина Сен Жос тен Ноод е една от централните общини в Брюксел, най-малката и най-гъсто населената от 19-те брюкселски общини, с площ от 1,14 кв. км, с население от близо 30 000 души, включващо 153 националности – най-мултикултурната община в Брюксел. Броят на  българските граждани е близо 5000.      ", "date": "2019.05.06", "title": "Кърджали се побратимява с Брюксел"}
{"url": "https://standartnews.com/sport/grigor-zagubi-v-madrid-ot-57-iya-v-sveta-391432.html", "text": "Григор Димитров загуби от Тейлър Фриц (САЩ) с 6:7 (8), 6:7 (4) в двубой от първия кръг на Мастърс 1000 турнира на червени кортове в Мадрид (6,5 млн. евро). Мачът бе първи между двамата в историята. След загубения драматично в тайбрек първи сет Гришо започна слабо и втория. Фриц поведе с 3:0, а после с 4:1. Димитров се \"събуди\" и изравни за 4:4, а после за 5:5 и 6:6. В тайбрека Фриц поведе с 3:1, а впоследствие го застори със 7:4. В следващия кръг Фриц среща световния №1 Новак Джокович (Сърбия). През миналата година Григор достигна до втория кръг в Мадрид, което означава, че днешната му загуба ще му коства точки за световната ранглиста, където е 46-и. Фриц към днешна дата е под №57 в света. Димитров обаче продължава в Мадрид на двойки, където играе с Карен Хачанов (Рус).", "date": "2019.05.06", "title": "Григор загуби в Мадрид от 57-ия в света"}
{"url": "https://www.standartnews.com/sport/natsionalkite-zagubikha-na-starta-na-evro-2019-391396.html", "text": "Девойките на България до 17 г. отстъпиха с 1:3 на Португалия в откриващия мач на европейските футболни финали, на които страната ни е домакин. Пред 3000 души на стадион „Дружба“ в Добрич възпитаничките на Троян Радулов демонстрираха смелост и амбиция, но в ключовите моменти по-опитният тим на иберийците успя да наложи волята си. Въпреки поражението със сърцатата си игра българският тим остави позитивни впечатления у многобройната публика и официалните гости на двубоя. Стартова треска оказа влияние и още в началото „лъвиците“ допуснаха попадение, дело на Мария Алагоа в 6-тата минута. Българските футболистки не успяха да намерят ритъма в играта си и Португалия увеличи преднината си в 29-тата минута, когато защитничката ни Вивиан Бесет не успя да изчисти умело и си отбеляза автогол. Оттук насетне обаче нашият отбор стабилизира представянето си и създаде няколко положения пред вратата на съперника до почивката. В продължението на първата част след изпълнение на фаул от ляво Здравка Парапунова успя да порази вратата на Адриана Роча и да намали резултата. Втората част протече равностойно и българките имаха няколко изгодни ситуации да стигнат до изравняване, но все пак успехът отиде на сметката на тима на Португалия, който отбеляза трето попадение в 77-тата минута чрез Мария Неграо. В другия мач от предварителна група А Испания и Дания завършиха 0:0, а в срещите от програмата на група B Холандия разгроми Австрия с 4:1, а Германия надделя над Англия с 4:0. Следващият мач на България е на 8 май (сряда) от 11.30 ч. срещу настоящия европейски шампион Испания отново в Добрич.  1. Димова, 2. Попова, 3. Г. Найденова (65 – 15. Стоянова), 4. Бесет, 5. Стойчева, 7. Йорданова (83 – 6. Ангелова), 9. Динева (65 – 22. Георгиева), 14. Иванова, 17. Джалева (83 – 8. Велева), 18. Парапунова (73 – 11. Димитрова), 19. Палагачева.  Троян Радулов  0:1 Мария Алагоа 6, 0:2 Бесет 29-авт., 1:2 Парапунова 45, 1:3 Мария Неграо 77", "date": "2019.05.06", "title": "Националките загубиха на старта на Евро 2019"}
{"url": "https://www.standartnews.com/sport/grisho-progresira-v-ranglistata-391359.html", "text": "Григор Димитров се изкачи с три позиции в новата световна ранглиста. Въпреки, че 27-годишният българин не участва в турнири през миналата седмица и запази актива си от 985 точки се изкачи до 46-ата позиция в класацията. Лидер остана шампионът от Откритото първенство на Австралия Новак Джокович с 11160 точки, следван от Рафаел Надал (Испания) със 7765 точки. Швейцарецът Роджър Федерер вече е трети с 5590 точки, като измести Александър Зверев (Германия), който отстъпи на четвърто място с 5565 т.  Първата ни ракета при дамите Виктория Томова, която през миналата седмица загуби в първия кръг на квалификациите в Прага от бъдещата шампионка в чешката столица Джил Тайхман (Швейцария), вече заема 169-ото място с 341 точки. Изабелла Шиникова стана втора ракета на страната, след като достигна до втория кръг на турнира в Рабат (Мароко), където отпадна също от бъдещата победителка Мария Сакари (Гърция). Тя вече е 197-а в ранглистата с 298 точки. Шампионката от Откритото първенство на Австралия Наоми Осака (Япония) продължава на върха в класацията с 6151 точки, следвана от Петра Квитова (Чехия)  с 5835 точки и Симона Халеп (Румъния) с 5682 точки.", "date": "2019.05.06", "title": "Гришо прогресира в ранглистата"}
{"url": "https://www.standartnews.com/sport/grigor-zapochna-na-singl-v-madrid-391355.html", "text": "Григор Димитров ще играе днес в Мадрид срещу квалификанта Тейлър Фриц (САЩ) в I кръг на турнира на червени кортове от сериите \"Мастърс\"  с награден фонд 6,5 милиона евро. Двамата не са се срещали досега. Победителят от двубоя ще играе във втория кръг срещу водача в световната ранглиста Новак Джокович (Сърбия). Двубоят е трети в днешната програма на корт \"Аранча Санчес\" и ще започне след 17.00 часа българско време.", "date": "2019.05.06", "title": "Григор започна на сингъл в Мадрид"}
{"url": "https://standartnews.com/biznes/preobladavashcho-zhelaem-ekosobrazna-ikonomika-391412.html", "text": "Повече от половината българи са на мнение, че икономическото развитие не трябва да ощетява природата в защитени зони като \"Натура 2000\". Това показват данни от проучване на общественото мнение, представени от Европейската комисия. Според отговорите на българските участници в допитването, 51 на сто настояват в тези зони икономическата дейност да бъде изцяло забранена, а 45 на сто допускат строителство само при изключителен обществен интерес и при пълно възстановяване на увредената природа. Данните показват, че 41 процента от българите са чували и знаят за \"Натура 2000\", а 35 на сто само са чували. За сравнение в ЕС 70 на сто от хората заявяват, че никога не са чували това наименование. Над 70 на сто от всички отговори показват, че хората понасят основната отговорност за състоянието на природата. Сред щетите, нанасяни на околната среда, на първите места отговорилите поставят замърсяването на въздуха, почвата и водата, както и съответните отражения в промените на времето.", "date": "2019.05.06", "title": "Преобладаващо желаем екосъобразна икономика"}
{"url": "https://www.standartnews.com/sport/ayaks-specheli-kupata-na-kholandiya-391357.html", "text": "  Айкс спечели купата на Холандия по футбол след категорична победа на финала на Вилем II с 4:0. Два от головете за успеха вкара 35-годишният Клаас-Ян Хунталаар, а другите бяха дело на Дейли Блинд и Расмус Кристиансен. Аякс има шансове да спечели три трофея през сезона, триумфира с купата на страната за рекордния 19-ти път в своята история. Лидерът в местния шампионат Аякс играе у дома срещу Тотнъм в сряда в полуфинален мач-реванш от Шампионската лига. В първата среща холандците победиха с 1:0 в Лондон. фото БГНЕС", "date": "2019.05.06", "title": "Аякс спечели Купата на Холандия"}
{"url": "https://www.standartnews.com/sport/goladzhiya-propuska-revansha-na-livrpul-s-barsa-391398.html", "text": "Ливърпул ще приеме Барселона в реванша от полуфиналите в Шампионската лига утре от 22 ч без голямата си звезда Мохамед Салах.  Голаджията бе контузен от вратаря на Нюкасъл Мартин Дубравка. Според мениджърът на мърсисайдци Юрген Клоп на мястото на Салах ще излезе Джердан Шакири. И друг от водещите нападатели на Ливърпул - Роберто Фирмино, няма да бъде на разположение на Юрген Клоп за сблъсъка с каталунците. А това прави още по-трудна задачата на англичаните да заличат сериозния пасив от първия мач - 0:3,  и да достигнат до финала в Шампионската лига. В лагера на каталунците пък единственото сериозно отсъствие е това на френския нападател Усман Дембеле.", "date": "2019.05.06", "title": "Голаджия пропуска реванша на Ливърпул с Барса"}
{"url": "https://www.standartnews.com/sport/izpisakha-svetoven-shampion-ot-bolnitsata-391427.html", "text": "Световният и европейски шампион с Испания Икер Касияс бе изписан от болница, където бе след получения инфаркт по време на тренировка. 37-годишният вратар на Порто претърпя операция, при която му бе поставен стенд. „Все още не съм решил за бъдещето си. Важно е да съм тук и да се чувствам добре. Време е за почивка. Не знам колко време ще отнеме, може би две седмици или два месеца. Няма значение. Важно е, че съм тук“, заяви Касияс пред „Мундо Депортиво“. Касияс играе за Порто от 2015 г. 37-годишният испанец спечели шампионата (сезон 2017/18) и португалската Суперкупа (2018). Преди това той играе за родния Реал (Мадрид) от 1998 г. Касияс има повече от 700 мача за испанския тим. Там спечели шампионата (5 пъти), Купата (2), Супер купата (4), Шампионската лига (3), Супер купата на Европа (2), Междуконтиненталната купа (1) и Световно клубно първенство (1).", "date": "2019.05.06", "title": "Изписаха световен шампион от болницата"}
{"url": "https://standartnews.com/biznes/novozelandskite-agneta-po-evtini-no-bezvkusni-391404.html", "text": "За Гергьовден много хора спазват традицията да сложат агнешко месо на трапезата. В магазините всеки може сам да избере дали да купи българска или вносна мръвка. Родното производство се отличава по синия печат, докато чуждото е белязано с червен. Освен от съседните страни, у нас се внася и стока   Двете страни са сред най-големите производители в света, а Нова Зеландия е най-важният извъневропейски доставчик на овче и агнешко месо за Европейския съюз - през първите 11 месеца на 2018 г. доставките достигнаха 145 хиляди тона, или 85 процента от общия внос в Съюза. Експерти в Брюксел обаче прогнозират, че тази година вносът ще бъде значително по-малък заради по-слабото производство, както и заради нарасналото търсене от страна на Китай. Цената на новозеландското месо е по-ниска от тази на родното, но то не е вкусно, твърдят специалисти.  , пасат свободно и се отглеждат само за месо.  , каза за \"Стандарт\"  . У нас това месо влиза предимно замразено. Някои недобросъвестни търговци обаче го размразяват и продават за прясно на по-висока цена.  \r\nАко месото се внесе замразено и после се продава за прясно,   заявиха от Българската агенция за по безопасност на храните /БАБХ/. Причината е, че срокът на годност вече не е валиден, защото той важи само при съхранение на месото при определена температура. Все пак търговците се пробват, защото се надяват да продадат бързо стоката си покрай празниците, допълниха от БАБХ. От там напомниха, че месото минава през няколко проверки в зависимост от това дали се внася директно от Нова Зеландия или през трета страна – членка на ЕС. Още на 15 април БАБХ започна тематични проверки в цялата страна. Те ще продължат до 6 май 2019 г. включително. По-евтини са и агнетата от Северна Македония, от където у нас са влезли над 80 тона, според  . По думите му, месото влиза в България през Гърция, тъй като нямаме сертифициран ГКПП на границата със Северна Македония за внос на месо. Преди Великден от Асоциацията алармираха, че част от македонското месо е с нечетливи печати. На маркировката ясно трябва да се  \r\nвижда регистрационният номер на кланицата, одобрена за търговия с ЕС. От БАБХ направиха проверка и на месото с нечетлива здравна маркировка бе наложена възбрана.  \r\nСпоред изчисления на Караколев пред investor.bg, за да влезе месото у нас на цена под 10 лева, то е изкупено в Северна Македония по 3,50 лева килограм живо тегло. Вносът му в ЕС не се обмитява, а по-ниската себестойност създава сериозна конкуренция за родното производство.  Караколев твърди, че вносът на 10 хил. агнета означава, че българските фермери няма да могат да продадат 10 хил. животни. А Асоциацията възнамерява да изпрати сигнал до Европейската комисия заради обмитяването на месото. Фермите около големите градове предварително са договорили животните си и ще ги продадат.  Там цената върви между 9 и 12 лева трупно тегло. Ако се договорят на 11,50-12 лева, на стопаните ще им излязат сметките, казва проф. Станков. Агнетата, родени пред декември и януари, вече са около 30 кг.  , казва проф. Станков. Ако обаче е за пещ - добре е трупчето да е 10-12 кг от млечно агънце. За рязано на порции - вземете 12-15-килограмово.  \r\nКилограм живо тегло пък се предлага между 5 и 6 лева.  По думите на проф. Станков, голям проблем имат стопаните в планините - в Родопите, в Странджа, в Балкана - там фермите са по-труднодостъпни и купувачи за стоката няма. Въпреки че агнетата, пасли планинска трева и билки, са най-вкусните.  \"Няма търсене на агнета”, оплаква се  , пише glas.bg. Преди Великден и Гергьовден той няма да може да продаде изгледаните от него 200 агнета в планинския регион на Източните Родопи. “Преди години изкупуваха почти на 7  лева килограма, но от година на година цената пада. Сега цената е 5 лева, което е на себестойност. Накрая роми ще ги изкупят на цена подарък за 4 лева. Все викаме: хайде, следващата година ще е по-добре, и така вече 15 години”, жалва се Хусков. Според него са виновни прекупвачите, които купуват животните от производителите на ниски цена, а после ги препродават на търговците значително по-скъпо. \r\nСубсидията от 37 лева на агне също била прекалено ниска.  ", "date": "2019.05.06", "title": "Новозеландските агнета -  по-евтини, но безвкусни"}
{"url": "https://standartnews.com/mneniya/sv-georgi-da-vleze-na-kon-v-obrazovatelnoto-ministerstvo-391401.html", "text": "- В интерес на истината моят светец е едновременно победоносец и чудотворец. Много интересно е възникването на манастира през Х век, който е основан от трима охридски братя, които са благородници. Това са Аарон, Мойсей и Йоан. Тримата решават да основат манастир, но не знаят на кого да го кръстят. И оставят на мястото една дъска,  . Това на практика е \"Свети Георги Зограф\", който е носител едновременно на изкуството и на красотата. Това ни е много необходимо на нас, защото ние сме много объркани, и не знаем кое е истина и кое е лъжа. Преди десет години бях на службата в Зографския манастир. Службата продължи двадесет часа. А иконата бе охранявана от полицията, защото тя е една от основните икони на св. Георги. И според мен не можеш да бъдеш храбър, ако не вярваш в нещо много велико. Трябва да вярваш в чудото на победата, защото всяка победа е едно чудо. И ние трябва да извършим едно чудо, за да победим онова, което нас ни омотава и не ни дава да вървим напред.  - В последната си книга \"Българските литературни загадки\" аз посочвам кой е най-големият ни враг. Това е  . Ние се лутаме, мятаме се - до 8 септември 1944 година сме съюзник на Германия, след това за ден си сменяме убежденията. А тази едностранчивост се подхранва допълнително от скандали - ние не гледаме на миналото си като на исторически процес. Това е най-голямата ни слабост.  В България, дори да се роди Шекспир, той няма да бъде забелязан. Няма накъде да емигрира, защото той живее с българското слово. . Но този скептицизъм, това отцеругателство е нещо друго. Истината е, че ние не можем да разберем от какво страдаме. Ние не страдаме от апартаменти, не страдаме от корупция. Има нещо друго по-голямо, което ни измъчва. И това е едностранчивото ни мислене. Ние не сме уверени в себе си и не вярваме в собствените си сили. На практика ние  . А това е една  Да, може би свети Георги трябва да ни пренесе над тези черни бездни, където се намираме. Действително ни трябва чудо. Може би промяната ни трябва да започне от изкуството. Вижте как цар Симеон Велики спасява България. Той поставя в основата на обновлението на страната културата.  Константин Преславски, Климент Охридски. Още тогава е прозрял, че културата може да ни измъкне от всичко.  - А, там вече нещата са изпуснати. , но на практика нищо не правят. Но трябва да тръгнем отнякъде и да се закачим за нещо красиво и истинско. Защото . Да вдъхнем увереност в самите себе си, че ние можем да победим змея. Защото нашите беди са много големи в момента, ние сме изпаднали в едни нерешими суфизми.  Школата на философа Зенон казва - няма пространство, няма време. Ние сме точно застопорени в една подобна ситуация. . - Според мен  . Хоризонтите на националното ни развитие са очертавани не от политици, а от писатели. Можем да ги изброим - Климент Охридски, Черноризец Храбър, Георги Сава Раковски, Любен Каравелов, Христо Ботев. Те трасират пътя на нашето национално развитие. В последната си книга за българските литературни загадки мисля, че се опитах да дам едно алтернативно мнение не върху литературата, а върху националния ни живот. Ние трябва да се  обърнем натам, защото литературата е носител на народния дух. Литературата е едно от нещата, които пренасят миналото ни към бъдещето. Това е едно от нещата, които ни изпиват кръвта - че нямаме никакъв идеал. Никой политик не говори за идеалите на народа, ние нямаме хоризонти.  . Разчитаме на Европейския съюз, но той няма да ни реши проблемите. В един  момент ЕС може да ни отреже парите, защото това на практика не ни помага. . В момента разчитаме на еврофондовете, но това е крадене на пари. Ако някой спечели честно пари, това дори не е впечатляващо, не нажежава страстите. В момента сме в много тежко положение и имаме нужда от някакво чудо, което няма да нажежава страстите. И то не е толкова свързано с бедността и корупцията. Просто ние не знаем какво искаме. А, като не знаем какво искаме, ще ни го наложат от другаде. Някъде бях прочел, че не бива да има идеали, взети назаем. И съм съгласен. \r\n  \r\n ", "date": "2019.05.06", "title": "Св. Георги да влезе на кон в образователното министерство"}
{"url": "https://standartnews.com/regionalni/khilyadi-trsikha-iztserenie-na-dambal-391374.html", "text": "Няколко хиляди души от цяла България и чужбина потърсиха изцерение в планински извор в местността Дамбалъ край Момчилград. Според местно предание в нощта на 5 срещу 6 май, когато настъпва Хадарлез, ледените води, които извират от масивна скала, добиват целебна сила. Вярва се, че край извора изцерение намират страдащи от заекване, парези, екземи и други болести. Пикът беше след 22 часа снощи, когато броят на запътилите се към извора чувствително се увеличи. Движението на автомобили към извора беше ограничено. Деца, болни и възрастни хора се извозваха с транспорт, осигурен от община Момчилград и от доброволци. За децата бяха осигурени сандвичи и безалкохолни напитки. \r\n  \r\nКрай Дамбалъ бяха депутатът от Момчилград Ерол Мехмед, кметът на общината Сунай Хасан, общинският съветник Акиф Акиф и общински служители. \r\n  \r\nТочно в полунощ стотици деца бяха потопени от близките си в специалните басейни, пълни с ледена вода. Гората се огласи от детски плач и викове. Родителите на окъпаните деца ги подсушаваха, след което бяха извозвани от организирания транспорт. \r\n     \r\n\"Създадохме добра организация. Не допуснахме да стане инцидент въпреки голямото струпване на хора. Благодаря на доброволците, на полицаите и на общинските служители, които се грижиха за реда и организацията\", заяви кметът Сунай Хасан. Той допълни, че в резултат на улеснения достъп през последните месеци Дамбалъ е много по-посещаван от туристи. По думите на кмета Дамбалъ е сред основните обекти на рeлигиозния туризъм. Местността е атрактивна и за любителите на природата.  ", "date": "2019.05.06", "title": "Топят деца в ледена вода за здраве"}
{"url": "https://standartnews.com/svyat/samolet-se-razbi-v-meksiko-391445.html", "text": "Частен самолет Bombardier Challenger 601 e изчезнал по време на полет над град Монклова в щата Коауилла. Той се е разбил в планински регион над града. По предварителни данни на борда му е имало двама души екипаж и 11 пасажери. Тяхната съдба все още не е ясна. Самолетът е летял от американския град Лас Вегас до мексиканския Монтерей. Пътниците са се връщали от боксов мач в американския град.", "date": "2019.05.06", "title": "Самолет се разби в Мексико"}
{"url": "https://standartnews.com/kultura/popov-e-tazgodishniyat-nositel-na-prozart-391440.html", "text": "Българският писател Алек Попов е тазгодишният носител на наградата за авторски принос в развитието на литературата на Балканите „Прозарт“. Авторът на топроманите „Мисия Лондон“, „Черната кутия“, „Сестри Палавееви“ ще бъде гост на 7-ия Международен литературен фестивал „Про-За Балкани“, а наградата ще бъде връчена на 21 май, съобщава МИА. За македонската общественост Попов каза, че Балканският фестивал „Про-За Балкани“ от няколко години събира отбрана общност от писатели и че е удоволствие да се срещнат талантливи колеги по перо от различни части на Балканите. „Всеки е уникален в нещо, но носи и частица от карнавалния балкански дух, който ни помага да разберем нещата, трудни за разбиране от другите, а някои дори не се и опитват да ги разберат. Способността да се смееш за своя сметка и да работиш с материята на абсурда, която преминава през цялото ни съществуване, включително и в историята, е в основата на елементите на този дух... Знам, че ще бъда разбран тук и ще се почувствам като вкъщи“, каза Попов. В изложението за наградата „Прозарт“ връчващият екип заявява, че тази година се награждава един от най-вълнуващите разказвачи в съвременната литература на Балканите, с изразено чувство за хумор и ирония, в които изтънченият и народен дух се преплитат със забележителен усет за фабула. Алек Попов (София, 1966) е великолепен автор на къси разкази. Неговите истории от колекциите „Мръсни сънища“ и „Ниво за напреднали“ са включени в много национални и международни антологии с разкази. Първият му роман с голям успех – комичната сатира „Мисия Лондон“, се основава на опита му като културен аташе на България в Лондон и е преведен на 16 езика. По книгата българският режисьор Димитър Митовски прави филм през 2010 г., който се превръща в най-популярния филм в новата българска кинематография. През 2012 г. Алек Попов е избран за член-кореспондент на Българската академия на науките в областта на изкуството.", "date": "2019.05.06", "title": "Попов е тазгодишният носител на „Прозарт“"}
{"url": "https://standartnews.com/svyat/ruskiyat-pilot-imal-0-shans-da-spasi-samoleta-391416.html", "text": "Оповестени са първите предварителни данни по разследването на катастрофата с пътнически самолет „Сухой Суперджет“ на московското летище Шереметиево, при която загинаха 41 души. Информацията е публикувана в социалната мрежа Telegram. Според информацията, регистрирана от една от черните кутии, във въздуха машината действително е била ударена от мълния. Също така се потвърждават и данните за отказ на бордовите електронни системи. Освен това в хода на разследването е установено, че лайнерът е извършил твърдо кацане, за което свидетелстват крайно резките изменения на височината и скоростта. „Пилотите не са имали шанс при такива условия да приземят самолета без повреди“, се казва в официалното съобщение. Отбелязва се, че други предпоставки за катастрофата, освен отказа на бордовата електроника, не са били установени. „Това означава, че КВС (капитанът на въздушния съд) е можел да поиска помощ и да лети на ръчно управление до пълното или частично изразходване на горивото“, пише в информацията. По-рано беше назована предварителната причина за запалването на машината. По данни на източник на агенция Интерфакс пожарът на борда е започнал след като в левия двигател на самолета е попаднал чужд предмет. Това от своя страна е предизвикало изтичане на гориво.", "date": "2019.05.06", "title": "Руският пилот имал 0 шанс да спаси самолета"}
{"url": "https://standartnews.com/svyat/noviyat-makedonski-prezident-se-zakleva-na-12-may-391424.html", "text": "Заседанието на парламента в Скопие, на което официално ще встъпи в длъжност новоизбраният президент на Република Северна Македония Стево Пендаровски, ще се състои на 12 май, неделя, съобщава МИА. Пендаровски ще произнесе тържествена реч пред народните представители и официално ще започне мандатът му като пети президент на страната, предава БТА. На тази дата изтича и мандатът на досегашния държавен глава Георге Иванов. Пендаровски, който беше подкрепен от управляващия СДМС и коалиционните му партньори, спечели втория кръг на президентските избори вчера срещу кандидатката на опозицията Гордана Силяновска-Давкова. За Пендаровски гласуваха 436 212 души или 51,66 процента от гласовете, а Силяновска-Давкова, която бе подкрепена от ВМРО-ДПМНЕ и коалиционните му партньори, получи 377 713 гласа или 44,73 процента. Избирателната активност беше 46,70 процента.", "date": "2019.05.06", "title": "Новият македонски президент се заклева на 12 май"}
{"url": "https://standartnews.com/svyat/svrkhpozhar-gori-v-trgovski-tsentr-v-rumniya-391425.html", "text": "Голям пожар избухна в търговски център в село Афумац, недалеч от Букурещ, а огромни кълба черен дим достигнаха околовръстното шосе на румънската столица и наложиха спиране на трафика, предаде БТА. Трима души, включително бременна жена, са приети в болница. Един мъж е получил наранявания на ръката, след като се опитал да счупи прозорец по време на пожара. Друг мъж и бременна жена са приети в болница заради интоксикация в резултат на вдишването на дим, съобщава Медиафакс. Пожарът е засегнал площ от 5000 квадратни метра. На място са изпратени над 30 пожарни коли, както и три екипа на службата за спешна помощ. Според пожарникарите огънят се разраства бързо, а в сградата на търговския център не може да се влезе заради силните пламъци. Гражданите бяха информирани чрез системата Ro-Alert, която изпраща предупреждения на мобилните телефони, да избягват зоната в района на пожара.", "date": "2019.05.06", "title": "Свръхпожар гори в търговски център в Румъния"}
{"url": "https://standartnews.com/biznes/zheni-komandvat-nay-golemite-byudzheti-za-otbrana-391361.html", "text": "Ha пъpви мaй Πeни Mopдънт cтaнa пъpвaтa жeнa ceĸpeтap пo oтбpaнaтa във Beлиĸoбpитaния. Tя щe yпpaвлявa бюджeт oт 47 милиapдa дoлapa нa гoдинa. C нeйнoтo нaзнaчaвaнe шecттe нaй-гoлeми вoeнни бюджeтa в Eвpoпa ce yпpaвлявaт oт жeни, пишe Quаrtz. Фpaнция oтдeля нaй-мнoгo cpeдcтвa зa oтбpaнa в блoĸa - 59 милиapдa дoлapa пpeз 2018 гoдинa, изчиcлeни oт Meждyнapoдния инcтитyт зa изcлeдвaнe нa миpa в Cтoĸxoлм, ĸoйтo cлeди глoбaлнитe вoeнни финaнcoви пoтoци. Oбeдинeнoтo ĸpaлcтвo зaeмa втopoтo мяcтo, cлeдвaнo oт Гepмaния, Итaлия, Иcпaния и Xoлaндия. Дeceтaтa пo paзмep нa бюджeтa cи зa oтбpaнa в Зaпaднa Eвpoпa - Швeйцapия cъщo e нaзнaчилa жeнa нa пocтa. Bиoлa Aмxъpд пoeмa yпpaвлeниeтo в нaчaлoтo нa тaзи гoдинa. Meждyнapoдният cпиcъĸ c жeнитe, зaeмaщи yпpaвлeнcĸи пocтoвe в oтбpaнaтa, пoĸaзвa, чe мнoгo дъpжaви ca глacyвaли дoвepиe нa дaмитe oщe в минaлoтo. Hopвeгия, нaпpимep, e избиpaлa caмo жeни зa пocтa нa миниcтъp нa oтбpaнaтa в пepиoдa oт 1999-2017 гoдинa. Cъвceм oтcĸopo тaзи oтгoвopнocт e пpexвъpлeнa нa мъжeтe. Иcпaния cъщo e имaлa тpи жeни, pъĸoвoдили oтбpaнaтa нa cтpaнaтa. Πъpвaтa oт тяx e Kapмe Чaĸoн, ĸoятo пoeмa пocтa пpeз 2008 гoдинa пo вpeмe нa бpeмeннocттa cи. Tя yмиpa нa 46 гoдинa зapaди пpoблeми cъc cъpцeтo. CAЩ, чийтo бюджeт зa oтбpaнa e 600 милиapдa дoлapa и Kитaй c 250 милиapдa дoлapa дoceгa нe ca нaзнaчaвaли жeнa дa yпpaвлявa вoeннитe въпpocи.", "date": "2019.05.06", "title": "Жени командват най-големите бюджети за отбрана"}
{"url": "https://standartnews.com/svyat/povtaryat-izborite-v-istanbul-391436.html", "text": "Висшата избирателна комисия на Турция реши днес да отмени резултатите от изборите за кмет на Истанбул, на които бившият премиер Бинали Йълдъръм, който беше кандидат на управляващата Партия на справедливостта и развитието, претърпя поражение, съобщава Анадолската агенция. Висшата избирателна комисия също така взе решение за повторно провеждане на кметските избори в Истанбул. Съгласно закона новото гласуване може да се състои през юни, посочва агенцията. Кметските избори в Истанбул на 31 март бяха спечелени с малка преднина от Екрем Имамоглу, кандидат на опозиционната Народнорепубликанска партия. Той встъпи в длъжност миналия месец. Резултатите обаче бяха оспорени от управляващата Партия на справедливостта и развитието на президента Реджеп Тайип Ердоган, която твърди, че е имало редица нередности, които са повлияли на резултата.", "date": "2019.05.06", "title": "Повтарят изборите в Истанбул"}
{"url": "https://standartnews.com/sport/grigor-zapochna-na-singl-v-madrid-391355.html", "text": "Григор Димитров ще играе днес в Мадрид срещу квалификанта Тейлър Фриц (САЩ) в I кръг на турнира на червени кортове от сериите \"Мастърс\"  с награден фонд 6,5 милиона евро. Двамата не са се срещали досега. Победителят от двубоя ще играе във втория кръг срещу водача в световната ранглиста Новак Джокович (Сърбия). Двубоят е трети в днешната програма на корт \"Аранча Санчес\" и ще започне след 17.00 часа българско време.", "date": "2019.05.06", "title": "Григор започна на сингъл в Мадрид"}
{"url": "https://standartnews.com/svyat/na-7-may-papata-se-sboguva-s-blgariya-391431.html", "text": "На 7 май в 8.20 ч. папата  ще се сбогува с България и ще се отправи със самолет за Скопие. Официалната церемония в Скопие ще се проведе в двора на президентския дворец, след което ще последва посещение на учтивост при президента на страната. След нея папата ще се срещне с министър-председателя, властите, гражданското общество и дипломатическия корпус, пред които ще произнесе своето първо слово на македонска земя. Програмата за деня предвижда също визита на мемориала на Майка Терза с присъствието на религиозните лидери, където папата ще отправи молитва, среща с бедните и литургия на площад „Македония“. Следобед, ще последват икуменическа и междурелигиозна среща с младежите, среща със свещениците, техните семейства и богопосветените в катедралата, където папата ще произнесе две слова. Денят ще завърши с церемонията по изпращането, като папският самолет ще отпътува от Скопие в 18.30 ч  ", "date": "2019.05.06", "title": "На 7 май папата се сбогува с България"}
{"url": "https://standartnews.com/sport/ayaks-specheli-kupata-na-kholandiya-391357.html", "text": "  Айкс спечели купата на Холандия по футбол след категорична победа на финала на Вилем II с 4:0. Два от головете за успеха вкара 35-годишният Клаас-Ян Хунталаар, а другите бяха дело на Дейли Блинд и Расмус Кристиансен. Аякс има шансове да спечели три трофея през сезона, триумфира с купата на страната за рекордния 19-ти път в своята история. Лидерът в местния шампионат Аякс играе у дома срещу Тотнъм в сряда в полуфинален мач-реванш от Шампионската лига. В първата среща холандците победиха с 1:0 в Лондон. фото БГНЕС", "date": "2019.05.06", "title": "Аякс спечели Купата на Холандия"}
{"url": "https://standartnews.com/sport/natsionalkite-zagubikha-na-starta-na-evro-2019-391396.html", "text": "Девойките на България до 17 г. отстъпиха с 1:3 на Португалия в откриващия мач на европейските футболни финали, на които страната ни е домакин. Пред 3000 души на стадион „Дружба“ в Добрич възпитаничките на Троян Радулов демонстрираха смелост и амбиция, но в ключовите моменти по-опитният тим на иберийците успя да наложи волята си. Въпреки поражението със сърцатата си игра българският тим остави позитивни впечатления у многобройната публика и официалните гости на двубоя. Стартова треска оказа влияние и още в началото „лъвиците“ допуснаха попадение, дело на Мария Алагоа в 6-тата минута. Българските футболистки не успяха да намерят ритъма в играта си и Португалия увеличи преднината си в 29-тата минута, когато защитничката ни Вивиан Бесет не успя да изчисти умело и си отбеляза автогол. Оттук насетне обаче нашият отбор стабилизира представянето си и създаде няколко положения пред вратата на съперника до почивката. В продължението на първата част след изпълнение на фаул от ляво Здравка Парапунова успя да порази вратата на Адриана Роча и да намали резултата. Втората част протече равностойно и българките имаха няколко изгодни ситуации да стигнат до изравняване, но все пак успехът отиде на сметката на тима на Португалия, който отбеляза трето попадение в 77-тата минута чрез Мария Неграо. В другия мач от предварителна група А Испания и Дания завършиха 0:0, а в срещите от програмата на група B Холандия разгроми Австрия с 4:1, а Германия надделя над Англия с 4:0. Следващият мач на България е на 8 май (сряда) от 11.30 ч. срещу настоящия европейски шампион Испания отново в Добрич.  1. Димова, 2. Попова, 3. Г. Найденова (65 – 15. Стоянова), 4. Бесет, 5. Стойчева, 7. Йорданова (83 – 6. Ангелова), 9. Динева (65 – 22. Георгиева), 14. Иванова, 17. Джалева (83 – 8. Велева), 18. Парапунова (73 – 11. Димитрова), 19. Палагачева.  Троян Радулов  0:1 Мария Алагоа 6, 0:2 Бесет 29-авт., 1:2 Парапунова 45, 1:3 Мария Неграо 77", "date": "2019.05.06", "title": "Националките загубиха на старта на Евро 2019"}
{"url": "https://standartnews.com/sport/grisho-progresira-v-ranglistata-391359.html", "text": "Григор Димитров се изкачи с три позиции в новата световна ранглиста. Въпреки, че 27-годишният българин не участва в турнири през миналата седмица и запази актива си от 985 точки се изкачи до 46-ата позиция в класацията. Лидер остана шампионът от Откритото първенство на Австралия Новак Джокович с 11160 точки, следван от Рафаел Надал (Испания) със 7765 точки. Швейцарецът Роджър Федерер вече е трети с 5590 точки, като измести Александър Зверев (Германия), който отстъпи на четвърто място с 5565 т.  Първата ни ракета при дамите Виктория Томова, която през миналата седмица загуби в първия кръг на квалификациите в Прага от бъдещата шампионка в чешката столица Джил Тайхман (Швейцария), вече заема 169-ото място с 341 точки. Изабелла Шиникова стана втора ракета на страната, след като достигна до втория кръг на турнира в Рабат (Мароко), където отпадна също от бъдещата победителка Мария Сакари (Гърция). Тя вече е 197-а в ранглистата с 298 точки. Шампионката от Откритото първенство на Австралия Наоми Осака (Япония) продължава на върха в класацията с 6151 точки, следвана от Петра Квитова (Чехия)  с 5835 точки и Симона Халеп (Румъния) с 5682 точки.", "date": "2019.05.06", "title": "Гришо прогресира в ранглистата"}
{"url": "https://standartnews.com/svyat/mayka-tereza-angelt-na-bednite-391444.html", "text": "Ако съдиш хората, няма да ти остане време да ги обичаш. Смисълът на живота е единствено в любовта. Доброто, което правиш, утре ще бъде забравено, въпреки това прави добро... Тези дни много се изговори за папа Франциск – Папата на бедните. Тъй като следващата му спирка е Северна Македония, нека видим какво ни подсказа той за страната и личностите й. В случая Майка Тереза (Агнес Гонджа Бояджиу), родена на 26 август 1910 г. в Скопие католичка и етническа албанка. Самата тя по-късно се самоопределя: „Кръвта ми е албанска, гражданството – индийско, а сърцето ми – на Христос.“ През 1928 г. тя напуска семейството си и никога повече не вижда майка си и сестра си. След като в продължение на година учи английски в манастир в Ирландия, тя заминава за Британска Индия. Приема името Тереза от Лизийо и полага тържествен обет през 1937 г., когато вече е учителка в Калкута. През 1948 г. Майка Тереза започва самостоятелната си мисионерска дейност сред бедните в Калкута, като първоначално основава училище. През 1950 г. получава разрешение от Ватикана да създаде диоцезна конгрегация, която става основата на ордена „Мисионери на милосърдието“, който започва съществуването си с 13 членове, а в края на XX век вече включва 4000 монахини, поддържащи множество сиропиталища, хосписи и благотворителни центрове по целия свят. Днес орденът „Мисионери на милосърдието“ обединява 4500 членове и има повече от 600 обиталища в 133 държави. A завещаните от Майка Тереза думи дават сила не само на обезверените. През 1971 г. получава наградата за мир „Папа Йоан ХХIII“ „за нейната работа с бедните, за демонстрираното християнско милосърдие и за нейните усилия в полза на мира“. През 1979 г. получава Нобелова награда за мир „за подетата работа в борбата за превъзмогване на бедността и страданията, които също представляват заплаха за мира“. През 1980 г. – най-високото индийско гражданско отличие „Бхарат Ратна“, а през 1983 – британския Орден за заслуги. През 1992 г. – наградата за мир на ЮНЕСКО за приноса ѝ в образованието. В продължение на 50 години тя и създаденият от нея орден обгрижват отритнатите от обществото. Майка Тереза получава и раздава огромни дарения, но е притежавала само чадър и одеяло. На 4 септември 2016 г. е канонизирана и обявена за светица от папа Франциск.", "date": "2019.05.06", "title": "Майка Тереза – Ангелът на бедните"}
{"url": "https://standartnews.com/svyat/orban-poseche-kandidata-na-enp-za-shef-na-evrokomisiyata-391437.html", "text": "Премиерът на Унгария Виктор Орбан оттегли подкрепата си за кандидата за председател на Еврокомисията от Европейската народна партия Манфред Вебер, съобщи Франс прес. \r\nОрбан определи като \"обидно\" изявлението на Вебер, че няма да приеме поста, ако ще зависи от гласовете на унгарската партия ФИДЕС. \r\nЕНП замрази членството на ФИДЕС през март след поредица от публични нападки на унгарските управляващи срещу настоящия председател на Еврокомисията Жан-Клод Юнкер заради политиката му по имиграционния въпрос. \r\n\"Дали ФИДЕС ще напусне ЕНП ще зависи от посоката, по която консерваторите ще поемат след изборите за Европейски парламент\", каза днес Виктор Орбан. \r\nЗастанал редом до австрийския вицеканцлер Хайнц-Кристиан Щрахе, той заяви, че десноцентристките партии в Европа трябва да си сътрудничат с \"патриотичната десница\", какъвто е случаят в Австрия.", "date": "2019.05.06", "title": "Орбан посече човека на ЕНП за шеф на Еврокомисията"}
{"url": "https://standartnews.com/sport/izpisakha-svetoven-shampion-ot-bolnitsata-391427.html", "text": "Световният и европейски шампион с Испания Икер Касияс бе изписан от болница, където бе след получения инфаркт по време на тренировка. 37-годишният вратар на Порто претърпя операция, при която му бе поставен стенд. „Все още не съм решил за бъдещето си. Важно е да съм тук и да се чувствам добре. Време е за почивка. Не знам колко време ще отнеме, може би две седмици или два месеца. Няма значение. Важно е, че съм тук“, заяви Касияс пред „Мундо Депортиво“. Касияс играе за Порто от 2015 г. 37-годишният испанец спечели шампионата (сезон 2017/18) и португалската Суперкупа (2018). Преди това той играе за родния Реал (Мадрид) от 1998 г. Касияс има повече от 700 мача за испанския тим. Там спечели шампионата (5 пъти), Купата (2), Супер купата (4), Шампионската лига (3), Супер купата на Европа (2), Междуконтиненталната купа (1) и Световно клубно първенство (1).", "date": "2019.05.06", "title": "Изписаха световен шампион от болницата"}
{"url": "https://standartnews.com/sport/goladzhiya-propuska-revansha-na-livrpul-s-barsa-391398.html", "text": "Ливърпул ще приеме Барселона в реванша от полуфиналите в Шампионската лига утре от 22 ч без голямата си звезда Мохамед Салах.  Голаджията бе контузен от вратаря на Нюкасъл Мартин Дубравка. Според мениджърът на мърсисайдци Юрген Клоп на мястото на Салах ще излезе Джердан Шакири. И друг от водещите нападатели на Ливърпул - Роберто Фирмино, няма да бъде на разположение на Юрген Клоп за сблъсъка с каталунците. А това прави още по-трудна задачата на англичаните да заличат сериозния пасив от първия мач - 0:3,  и да достигнат до финала в Шампионската лига. В лагера на каталунците пък единственото сериозно отсъствие е това на френския нападател Усман Дембеле.", "date": "2019.05.06", "title": "Голаджия пропуска реванша на Ливърпул с Барса"}
{"url": "https://standartnews.com/regionalni/festival-v-antimovo-sbra-samodeytsi-ot-tri-strani-391406.html", "text": "Десетото издание на международния фестивал в Антимово събра самодейци от България, Румъния и Сърбия. Фестивалът, който се проведе от 4 до 6 май, обединява любовта към народното творчество, традициите и културното наследство на трите съседни страни. При откриването на фестивала кметът на Видин Огнян Ценков като приветства участниците, подчерта: \"Различното този път е, че ще наблюдаваме състезание между отбори от България, Сърбия и Румъния, а в съпътстващата кулинарна изложба участват над 20 групи от различни организации и читалища от трите държави. За да се осъществи тази идея, голям принос има г-жа Кармен Стаделхофер от град Улм, Германия, която е инициатор и съосновател на международната асоциация \"Дунавски мрежи за Европа\" (DANET). \"Искам да ѝ поднеса специалните си благодарности, с надеждата да продължим успешно нашето сътрудничество и в бъдеще\", каза видинският кмет и пожела отлично представяне. Германската гостенка изрази удовлетворението си, че присъства на такова събитие: \"Радвам се, че днес съм сред вас на това изключително интересно международно състезание, за да готвим заедно и споделим храната помежду си\". Танцов състав \"Шеулени\" към местното читалище постави началото на фестивала. На сцената се представиха още самодейци от Видин, Брегово, Ново село, Ружинци, Никопол, от община Бор в сърбия и от Калафат в Румъния. На фестивала бяха показани и кулинарна изложба, състезание по приготвяне на хляб и агнешки специалитети между българи, румънци и сърби под наслов „Кухня без граници”. За кулинарния фестивал организаторите бяха поканили и популярния в цяла Българи Ангел Ангелов с \"Юнашкия тиган\". Дъждовното време не попречи на участниците и гостите на феста да се наслаждават на изпълненията на самодейците и да опитат от щандовете с майсторски приготвени гозби, сред които вкусна баница и антимовско вино, пиха кафе, варено на пясък и се забавляваха от сърце. Организатори на фестивала са кметството и читалище \"Развитие-1926\" в Антимово със съдействието на Община Видин и подкрепата на много дарители.", "date": "2019.05.06", "title": "Фестивал в Антимово събра самодейци от три страни"}
{"url": "https://standartnews.com/svyat/bombi-na-nato-otkriti-na-evropeysko-letishche-391421.html", "text": "На територията на Голубовачко поле, в частта на летището в черногорската столица Подгорица, бяха открити голям брой касетъчни бомби на НАТО, съобщават световните осведомителни агенции. Според последния доклад най-малко 28 такива бомби и взривни устройства са били открити и унищожени на летището преди 15 дни. Обектите са намерени близо до противопожарната сграда и пистата на гражданското летище. „Истински късмет е, че досега никой не е пострадал, тъй като е известно, че работниците в близост до летището в Черна гора се грижат за зелените площи около пистите. Експерти от чужбина са включени в откриването и разминирането на касетъчните бомби. Дейностите се извършват рано сутрин или когато няма полети.", "date": "2019.05.06", "title": "Бомби на НАТО открити на европейско летище"}
{"url": "https://standartnews.com/svyat/zalozi-kralskoto-bebe-shche-e-artr-ili-dzheyms-391420.html", "text": "Медиите във Великобритания вече правят прогнози за името на първото дете на принц Хари и съпругата му Меган Маркъл. Залозите за името на бебето вървят с пълна сила. Дори анализаторите на Форбс не останаха настрани от новините за британското кралско семейство и публикуваха извадка от данните на няколко букмейкърски къщи на Острова, които приемат залози за името на първородната рожба на Хари и Меган. Най-популярните имена за новородения син на херцозите от Съсекс са Филип, Артър и Джеймс. Феновете на двойката пък засилват вълнението си с пари и имат нов фаворит за името на бебето. Абсолютният лидер с най-висок коефициент до преди час бе името Алегра. Защо залагаха на него? Според слуховете във Великобритания това е името, което покойната принцеса Даяна би искала да даде на дъщеря си, ако все пак е имала такава. На второ място по залози остана името Даяна, а на третото е Грейс. Сега обаче след появата на първородния син на Меган и Хари, залозите се обръщат и дамските имена отпаднаха. ", "date": "2019.05.06", "title": "Залози: Кралското бебе ще е Артър или Джеймс"}
{"url": "https://standartnews.com/svyat/severna-makedoniya-se-gotvi-da-posreshchne-papa-frantsisk-utre-391417.html", "text": "Северна Македония се подготвя да посрещне папа Франциск утре. Първата визита на глава на Римокатолическата църква в Северна Македония предизвиква голям интерес сред жителите на Скопие. Стотици полицаи ще бъдат разположени в Скопие по време на обществената меса, която ще отслужи папа Франциск. Говорителят на вътрешното министерство увери, че всичко ще премине гладко: \"Министерството на вътрешните работи на Република Северна Македония е подготвено и ние гарантираме безопасността на цялото това събитие\". От двумилионното население на Северна Македония около 15 000 изповядват католицизма.", "date": "2019.05.06", "title": "Северна Македония се готви да посрещне папа Франциск утре"}
