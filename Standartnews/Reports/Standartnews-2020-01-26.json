{"url": "https://standartnews.com/regionalni/arsen-v-mineralnata-voda-na-nevestino-412803.html", "text": "Кметската администрация е поставила предупредителна табела Завишени стойности на арсен са открити след проби на водата от минералния извор в Невестино. От РЗИ – Кюстендил, обявиха, че нивата са ниски, но въпреки това е разпоредено водата да не се консумира ежедневно, съобщи \"Монитор\". От своя страна кметската администрация е поставила предупредителна табела. Предвижда се там да бъде направен целогодишен мониторинг на водата, като замерванията ще се правят през четирите сезона. \"Идеята е да разберем дали завишението на арсен е целогодишно или сезонно. Необходимо е да открием причината за това“, коментираха специалистите. Според направената биологична оценка на водата от извора са отчетени 0,010 плюс-минус 004 млгр/л. арсен. Само преди около половин година заради повишена радиация беше запечата и емблематичната чешма в центъра на Невестинска община, която се намира в непосредствена близост до Кадин мост. От години наред мястото беше спирка за десетки туристи, които преминават през района. \"До преди няколко месеца от тази вода пиехме всички. Идвахме с туби и пълнехме, тъй като се смяташе, че е изключително полезна. Даже преди време частен инвеститор беше взел на концесия извора и бутилираше водата, но в последствие се отказа, тъй като бизнесът не потръгна\", разказват местните жители.  \"Не знаем точно какво става, но от тази вода сме консумирали през целия си живот. Сега започнаха да говорят за радиоктивност и за наличие на арсен. Чували сме, че такава вода е канцерогенна и предизвиква рак, но се съмняваме, че нашата е такава, още повече завишението не е голямо\", коментираха жители на Невестино.", "date": "2020.01.25", "title": "Арсен в минералната вода на Невестино"}
{"url": "https://standartnews.com/regionalni/i-busmantsi-na-bunt-iska-kanalizatsiya-412787.html", "text": "Жители на софийското село Бусманци блокираха разклона за селата Казичене, Кривина и Северната скоростна тангента в знак на протест. Недоволството им е продиктувано от факта, че и тази година селото им не е включено в плановете на Столичната община за изграждане на канализация. Местните жители настояват още да бъде преработен проектът, на базата на който се взима решение дали да бъдат включени в изготвяното Регионално прединвестиционно проучване (РПИП) и да могат да кандидатстват за европейско финансиране. Протестиращите твърдят, че в проекта са допуснати сериозни пропуски. \"Поводът за протеста е, че Бусманци е изключен от ъгломерацията на Столичната община. Те не са взели предвид, че има бежански лагер тук. Той е с капацитет 500 настанени чужденци и 70 души персонал”, каза организаторът на протеста Милена Йончева и добави, че местната власт е обещала до две седмици да включи бежанския център в измерванията. Според нея, ако това се случи, Бусманци ще може да кандидатства за евросредства, които са над 25 млн. лева. Тя уточни, че по официални данни населението на селото е 1720 души и заедно с бежанския център те ще покрият критерия за численост на населението.   \"Следващият критерий е, че трябва да има 250 м. от Абдовица до Бусманци, а те са го изчислили на 850 м. като не са взели род внимание, че в полето вече има построени два обекта. Те са с разрешение за строеж и така разстоянието между двете населени места намаляват\", обясни още жената, която живее от рождението си в селото. Йончева посочи като най-голям проблем дългогодишната липса на комуникация с район \"Искър\". Според нея липсата на развитие на Бусманци досега се дължи на факта, че кметът на кметството им е бил представител на опозицията и настоя селото им да не става заложник на политически пристрастия. Христо Димитров разкри колко струва поддържането на септична яма и уточни, че във всеки двор има поне по две такива. \"Източването на една шахта до момента струваше 40 лв. Като се сметне, че имаме още една яма, стават 80 лв. Този разход е на месец-два. Сумата за почистването на година излиза 480 лв.\", каза Димитров, цитиран от Канал 3, но уточни, че при дъждовно време и с високо ниво на подпочвени води се налага да почистват шахтите по-често и тогава сумите могат да стигнат до 600 лв..   Кметът на селото Калоян Стойнов подкрепи протеста на съседите си, защото самият той живее там от рождението си. \"Условията са много – разстояние от голяма ъгломерация, брой на населението, гъстота, брой на жители. От финансова гледна точка има едно условие да не надвишаваме 2000 евро на жител. Ние сме 1720 души. Направете сметката дали го надвишаваме или не\", уточни той и допълни, че комуникацията му с кмета на район \"Искър\" Ивайло Цеков е добра, но той е кмет от два месеца. Стойнов не пожела да коментира в какво състояние е заварил кметството и дали е работено по темата с изграждането на канализацията, но обеща, че в бъдеще ще работи по темата. Наред с този проблем, жителите на селото се оплакват и от ниското налягане на водата, която през лятото не стига до вторите етажи на сградите. Те са недоволни още от липса на добър път, пешеходни пътеки.", "date": "2020.01.25", "title": "И Бусманци на бунт-иска канализация"}
{"url": "https://standartnews.com/regionalni/mrsen-vzdukh-v-11-grada-412807.html", "text": "Високи нива на замърсяване са регистрирани в много райони на страната тази сутрин. Към 4 сутринта 11 града в страната са с концентрации на фини прахови частици над нормите. В София запрашаването е най-осезаемо със стойности няколко пъти над допустимите. В северната половина на града стойностите на фините прахови частици са по-високи. Станцията на Националния център по заразни и паразитни болести показва почти 300 μg/куб.м (при норма от 50 μg/куб.м). В петък вечерта в столичния квартал \"Христо Ботев\" имаше висока концентрация на серен диоксид. Най-тежко се дишаше между 19 и 21 часа, когато уредите удариха 387 μg/куб.м (при норма от 350). Серният диоксид обикновено се отделя при горене на битови отпадъци. Особено чувствителни към него са болните от бронхиална астма. Ефектите върху човешкото здраве са нарушения на дишането, белодробни заболявания, нарушение на имунната защита на белия дроб", "date": "2020.01.25", "title": "Мръсен въздух в 11 града"}
{"url": "https://standartnews.com/regionalni/dim-nad-khaskovo-zaradi-dva-pozhara-412833.html", "text": "  Гъст дим се издига над Хасково заради два пожара. Десетки коли горят в автоморга в района на сточна гара, съобщава БТА. С огъня се борят пет противопожарни екипа - 3 от Хасково и по един от Харманли и Димитровград, съобщи директорът на областната пожарна Николай Вълчев. Сигнал за бедствието е бил подаден около 13.00 ч. в събота. Причините за пожара все още не са ясни. Междувременно за пореден път пламнаха и отпадъци в ромската махала. \"Ситуацията в автоморгата е овладяна, няма пострадали и в двата пожара\", коментираха специалисти. Предполага се че огънят в пункта за скрап тръгнал след рязане на лека кола с оксижен. И в двата пожара няма пострадали хора.", "date": "2020.01.25", "title": "Дим над Хасково заради два пожара"}
{"url": "https://www.standartnews.com/sport/kobrata-iska-istanbul-dzhoshua-london-412836.html", "text": "Неяснотите около предстоящата битка между Кубрат Пулев и Антъни Джошуа на този екап остават. Спорът отново я мястото на провеждането на боя. Мениджърът на Кубрат Пулев Ивайло Гоцев заяви, че двата града, който са варианти за домакини на боя с Антъни Джошуа са Истанбул и Лондон. Кобрата е официален претендент на Международната боксова федерация (IBF) и стигна до мач за световната титла срещу британеца. \"Ние създадохме условия за провеждането на мача в Истанбул. Те искат в Лондон. Предпочитат да вземат по-малко пари, но да са у дома. Изглежда се притесняват от силния съперник Кубрат Пулев.  Идеята е да играем с Джошуа, а не той да оваканти титлата, защото Кубрат се е готвил да има мач със световния шампион\", заяви Гоцев.", "date": "2020.01.25", "title": "Кобрата иска Истанбул, Джошуа - Лондон"}
{"url": "https://www.standartnews.com/sport/matias-mayer-specheli-spuskaneto-v-kitsbyuel-412832.html", "text": "Двукратният олимпийски шампион Матиас Майер триумфира днес на спускането от Световната купа в Кицбюел (Ав). Зад него на 0,22 сек с равно време втори са Винсент Крихмайер и лидера за Световната купа в спускането Беат Фойц (Швейцария). За Австрия това е първа победа на спускане на пистата \"Щрайф\" от 2014-а година, когато първи бе Ханес Райхелт. досега пък Майер имаше на Ханекамп само успех на Супер-Г.  Норвежецът Александер Аамод Килде остана на 9-о място с време 1:56.49 минути и изоставане на 0.90. Въпреки тази позиция, той остава начело в генералното класиране за Световната купа. Той има 700 точки, следван от днешния победител Майер с 692 и Хенрик Кристоферсен с 691. Беат Фойц води в дисциплината с 480 точки, пред Доминик Парис с 384. Утре от 11,30 ч в Кицбюел е и слалома в който ще участват Алберт Попов и Камен Златков. Евроспорт 2 ще излъчва състезанието наживо.", "date": "2020.01.25", "title": "Матиас Майер спечели спускането в Кицбюел"}
{"url": "https://standartnews.com/sport/kobrata-iska-istanbul-dzhoshua-london-412836.html", "text": "Неяснотите около предстоящата битка между Кубрат Пулев и Антъни Джошуа на този екап остават. Спорът отново я мястото на провеждането на боя. Мениджърът на Кубрат Пулев Ивайло Гоцев заяви, че двата града, който са варианти за домакини на боя с Антъни Джошуа са Истанбул и Лондон. Кобрата е официален претендент на Международната боксова федерация (IBF) и стигна до мач за световната титла срещу британеца. \"Ние създадохме условия за провеждането на мача в Истанбул. Те искат в Лондон. Предпочитат да вземат по-малко пари, но да са у дома. Изглежда се притесняват от силния съперник Кубрат Пулев.  Идеята е да играем с Джошуа, а не той да оваканти титлата, защото Кубрат се е готвил да има мач със световния шампион\", заяви Гоцев.", "date": "2020.01.25", "title": "Кобрата иска Истанбул, Джошуа - Лондон"}
{"url": "https://www.standartnews.com/sport/sauditski-prints-vzima-nyukyasl-412844.html", "text": "Саудитският принц Мохамад бин Салман е купил Нюкасъл срещу 340 млн. паунда, гръмнаха медиите в Англия. Информацията идва от “Wall Street Journal” и според нея сегашният собственик на клуба Майк Ашли и милиардерът са постигнали договорка за сделката. Очаква се всичко да приключи в близките дни, въпреки че медиите в Англия не изключват и провал на преговорите заради Ашли. \r\n \r\nПринц Салман е много запален по спорта и беше в основата на това Саудитска Арабия да приеме мача за световната титла в тежката категория на професионалния бокс между Антъни Джошуа и Анди Руис. Миналата година милиардерът опита да купи Манчестър Юнайтед, но собствениците на „червените дяволи“ не приеха предложението му. \r\n \r\n \r\n ", "date": "2020.01.25", "title": "Саудитски принц взима Нюкясъл?"}
{"url": "https://www.standartnews.com/sport/mnogo-nepriyatna-novina-za-botev-plovdiv-412840.html", "text": "Халфът на Ботев (Пловдив) Тодор Неделев се контузи по време на контролата на своя тим с руския ФК Чайка. \"Канарчетата\" се наложиха с 3:0 над съперника си в Турция.  Националът напусна принудително терена след 15 минути игра, подпомаган от лекарския щаб на пловдивчани.  Първоначалните прегледи са показали, че проблемът на Неделев е в дясното коляно. Все още не е ясно точно колко ще отсъства от терените Тодор. След прибирането на Ботев в България, той ще премине пълни изследвания.", "date": "2020.01.25", "title": "Много неприятна новина за Ботев Пловдив"}
{"url": "https://standartnews.com/sport/khelikopteri-ot-svetovnata-kupa-spasikha-alpinist-v-rila-412837.html", "text": "Планински спасители от Дупница и двата словашки хеликоптера наети за Световната купа в Банско спасиха пострадал алпинист в района на водопада Рилска Скакавица, съобщи  Божидар Джокин от Планинската спасителна служба. Инцидентът е станал след 13 часа, в района на водопада, където са се изчаквали група алпинисти. Единият от тях е паднал и получил сериозни наранявания. След подадения сигнал, петима спасители от Дупница отишли на място с моторни шейни от района на хижа \"Седемте езера\", за да окажат помощ. В акцията са се включили и два хеликоптера от Словакия, които са били ангажирани с участие в състезанието за Световната купа в Банско. Пострадалият мъж е с множество фрактури. Той е от София и е изпратен за лечение в болница \"Св. Анна\".", "date": "2020.01.25", "title": "Хеликоптери от Световната купа спасиха алпинист в Рила"}
{"url": "https://www.standartnews.com/sport/vodacht-v-bundesligata-s-prva-zaguba-za-godinata-412843.html", "text": "Борбата в челото на класирането на Бундеслигата става много сериозна. Лидерът РазенБалшпорт Лайпциг допусна първата си загуба за 2020 година, губейки с 0:2 при гостуването си на Айнтрахт Франкфурт. \r\n \r\nАлмами Туре откри резултата малко след почивката, като заслугата беше на Мартин Хинтерегер. Дълбоко в добавеното време Филип Костич сложи точка на спора. \r\n \r\nТака \"биковете\" останаха на върха с 40 пункта и днес първенецът Байерн Мюнхен (36 точки) може да се доближи плътно зад тях при успех над Шалке тази вечер.   \r\n \r\nНа второто място се върна Борусия Мьонхенгладбах (38 точки), който победи днес Майнц с 3:1. С два гола блесна Аласан Плея. \r\n \r\nВчера Борусия Дортмунд също се върна в борбата за титлата, сразявайки Кьолн с 5:1. Вицешампионите имат 36 точки в актива си. \r\n \r\n \r\n ", "date": "2020.01.25", "title": "Водачът в Бундеслигата с първа загуба за годината"}
{"url": "https://standartnews.com/svyat/v-bratislava-izcheznakha-moneti-za-milion-evro-412851.html", "text": "Исторически монети на стойност над милион евро са изчезнали от колекцията на Словашкия национален музей в Братислава, съобщава братиславският вестник \"Правда\", цитиран от РИА Новости. Информацията беше потвърдена от ръководителя на полицейското разследване Михал Зейф и от говорителя на Министерството на културата Павол Чорба. \"Регионалното управление на полицията в Братислава започна разследване по този случай. Подробности за медиите ще предоставим в понеделник\", заяви говорителят на полицията Михал Зейф пред репортери. Той отказа да съобщи какви монети са изчезнали, как са изчезнали, и как е установена липсата им. Говорителят на Министерството на културата Павол Чорба пък заяви пред репортери, че от ведомството ще се въздържат да дават изявлени,я докато трае полицейското разследване.", "date": "2020.01.25", "title": "Свиха от музей монети за милион евро"}
{"url": "https://standartnews.com/kultura/vlkt-ot-uolstriyt-sdi-produtsenta-na-filma-412819.html", "text": "Бившият брокер Джордан Белфорт, чиято жизнена история е в основата на сюжета на филма „Вълкът от Уолстрий“ иска 300 милиона долара от продуцента на  филма - компаниятата Red Granite Pictures, съобщава ВВС. Белфорт е завел съдебен иск срещу нея заради разкритията, че компанията е направила филма с откраднати пари от Малайзия. Прототипът на главния герой уверява, че е бил подведен, когато е продавал правата за своята автобиография.  Финансистът заявил, че не знае за машинациите. Той изразил съжаление, че се надявал, че това ще бъде първата в живота му честна сделка, но се оказало обратното. Сега  иска парите, защото бил заблуден. През юли 2019 година продуцентът на „Вълкът от Уолстрийт“ Риза Азиз беше задържан в Малайзия във връзка с обвинение за изчезване на 4,5 милиарда долара от държавния фонд 1MDB, който пък бил контролиран от бившия премиер. Подозрението е, че парите са използвани за финансиране на култовия филм, който беше номиниран за пет оскара, но не взе нито един. Филмът бе заснет по мемоарите на бившия брокер и създадетл на компанията Stratton Oakmont Джордан Белфорт. В края на 90-те години на миналия век той лежа две години в затвора по обвинение във финансови машинации.", "date": "2020.01.25", "title": "Вълкът от Уолстрийт съди продуцента на филма"}
{"url": "https://www.standartnews.com/sport/khelikopteri-ot-svetovnata-kupa-spasikha-alpinist-v-rila-412837.html", "text": "Планински спасители от Дупница и двата словашки хеликоптера наети за Световната купа в Банско спасиха пострадал алпинист в района на водопада Рилска Скакавица, съобщи  Божидар Джокин от Планинската спасителна служба. Инцидентът е станал след 13 часа, в района на водопада, където са се изчаквали група алпинисти. Единият от тях е паднал и получил сериозни наранявания. След подадения сигнал, петима спасители от Дупница отишли на място с моторни шейни от района на хижа \"Седемте езера\", за да окажат помощ. В акцията са се включили и два хеликоптера от Словакия, които са били ангажирани с участие в състезанието за Световната купа в Банско. Пострадалият мъж е с множество фрактури. Той е от София и е изпратен за лечение в болница \"Св. Анна\".", "date": "2020.01.25", "title": "Хеликоптери от Световната купа спасиха алпинист в Рила"}
{"url": "https://standartnews.com/sport/matias-mayer-specheli-spuskaneto-v-kitsbyuel-412832.html", "text": "Двукратният олимпийски шампион Матиас Майер триумфира днес на спускането от Световната купа в Кицбюел (Ав). Зад него на 0,22 сек с равно време втори са Винсент Крихмайер и лидера за Световната купа в спускането Беат Фойц (Швейцария). За Австрия това е първа победа на спускане на пистата \"Щрайф\" от 2014-а година, когато първи бе Ханес Райхелт. досега пък Майер имаше на Ханекамп само успех на Супер-Г.  Норвежецът Александер Аамод Килде остана на 9-о място с време 1:56.49 минути и изоставане на 0.90. Въпреки тази позиция, той остава начело в генералното класиране за Световната купа. Той има 700 точки, следван от днешния победител Майер с 692 и Хенрик Кристоферсен с 691. Беат Фойц води в дисциплината с 480 точки, пред Доминик Парис с 384. Утре от 11,30 ч в Кицбюел е и слалома в който ще участват Алберт Попов и Камен Златков. Евроспорт 2 ще излъчва състезанието наживо.", "date": "2020.01.25", "title": "Матиас Майер спечели спускането в Кицбюел"}
{"url": "https://standartnews.com/svyat/sashch-pribirat-svoite-grazhdani-i-diplomati-ot-ukhan-412858.html", "text": "Правителството на САЩ организира чартърен полет в неделя, за да евакуира своите граждани и дипломати от засегнатия от епидемия китайски град Ухан, съобщи източник, запознат с операцията, пише в ексклузивна статия американският вестник The Wall Street Journal. Операцията е планирана на фона на информациите, че броят на смъртните случаи от новооткрития коронавирус, който се появи за първи път в Ухан, надхвърли 40, а броят на потвърдените случаи е над 1200, като много са във и около централния китайски град, в който живеят 11 милиона души. Самолетът \"Боинг\" 767 ще разполага с американски медицински персонал на борда, за да се гарантира, че за всеки засегнат от новооткрития и малко познат коронавирус се полагат грижи и няма да го разпространява. Освен на американските дипломатически служители със седалище в Ухан всички свободни места могат да бъдат предлагани на граждани от други страни, включително дипломати от други държави, каза източникът и добави, че САЩ планират временно да затворят своето консулство в Ухан. Правителството на САЩ е получило одобрение за операцията от китайското външно министерство и други правителствени агенции след преговори през последните дни. Посолството на САЩ в Пекин и китайското външно министерство не са открити за коментар в събота, първия ден от празника на Лунната Нова година в Китай. Не е ясно къде в САЩ ще кацне самолетът. Американските операции по евакуация от този характер станаха сравнително рутинни в някои части на света след природни бедствия и политически смущения, но планираната неделя изглежда е безпрецедентна за Китай. Източникът заяви, че американските служители смятат, че американците ще могат да пътуват от Ухан до друг град, например Шанхай, ако не може да бъде организиран полет. Бързото разпространение на болестта през последните дни в Китай и по света, включително два случая в САЩ, породи опасения от смъртоносна зараза. Смята се, че приблизително 1000 американски граждани се намират в Ухан, а американското консулство се е свързало с някои от тях, за чието местонахождение знае, за да им предложи място в самолета, каза източникът запознат с въпроса. Самолетът разполага с около 230 места и ще включва дипломати от американското консулство, както и американци и техните семейства. Тези, които са евакуирани, ще заплатят разходите, добави източникът. Американските операции по евакуация от този характер станаха сравнително рутинни в някои части на света след природни бедствия и политически смущения, но планираната неделя изглежда е безпрецедентна за Китай. Източникът заяви, че американските служители смятат, че американците ще могат да пътуват от Ухан до друг град, например Шанхай, ако не може да бъде организиран полет. Китайските власти през последните дни спряха почти целия транзит, включително търговските полети, към и от Ухан, докато се опитват да отцепят града и голяма част от провинция Хубей от останалата част на страната, в изключителен опит да предотвратят разпространението на вируса. Това е оставило много чуждестранни граждани в Ухан с малко възможности за напускане на града, важен транзитен и промишлен център, понякога сравняван с Чикаго или Питсбърг. Ухан е база на бизнес операциите на редица големи американски корпорации, включително производителя на автомобили General Motors Co. Той също е дом на китайската държавна компания Dongfeng Motor Corp., която е съвместно предприятие с японските Nissan Motor Co. и Honda Motor Co., както и с френските Renault SA и Peugeot на PSA Group. Много чуждестранни служители от тези компании, както и техните доставчици, са базирани в Ухан. Една от причините американските дипломати да се стремят да организират подобна операция е опасението, че всеки заподозрян, че се е разболял с болестта, може да се озове в карантина с неопределен срок, вероятно без достъп до консулска помощ, каза източникът на информацията. Един недостатък за някои американски граждани в Ухан е, че самолетът ще лети директно към САЩ, а не в друг град в Азия, който някои жители на Ухан от САЩ могат да предпочетат като междинна транзитна точка.Пътниците ще бъдат помолени да подпишат запис на заповед за цената на полета, който се очаква да струва многократно цената на търговския полет от Китай до САЩ, съобщи човекът, запознат с въпроса. \r\nДържавният департамент разпореди заминаването на целия не-спешен американски персонал и членовете на техните семейства от района на Ухан и публикува предупреждение на уебсайта си, който съветва гражданите на САЩ да не пътуват до провинция Хубей в четвъртък, в същия ден, когато общинските власти на Ухан обявиха блокирането на целия град. Правителството на САЩ има ограничени възможности за осигуряване на съдействие за граждани на САЩ в провинция Хубей, пише в предупреждението.", "date": "2020.01.25", "title": "САЩ прибират своите граждани и дипломати от Ухан"}
{"url": "https://standartnews.com/sport/mnogo-nepriyatna-novina-za-botev-plovdiv-412840.html", "text": "Халфът на Ботев (Пловдив) Тодор Неделев се контузи по време на контролата на своя тим с руския ФК Чайка. \"Канарчетата\" се наложиха с 3:0 над съперника си в Турция.  Националът напусна принудително терена след 15 минути игра, подпомаган от лекарския щаб на пловдивчани.  Първоначалните прегледи са показали, че проблемът на Неделев е в дясното коляно. Все още не е ясно точно колко ще отсъства от терените Тодор. След прибирането на Ботев в България, той ще премине пълни изследвания.", "date": "2020.01.25", "title": "Много неприятна новина за Ботев Пловдив"}
{"url": "https://standartnews.com/biznes/krasi-stoychev-bozhkov-e-zhertva-na-uspekha-si-412801.html", "text": "Лотария държавна, управлението – частно, посъветва бизнесменът За него Давос е психотерапевт на световния елит В България миналата година са регистрирани 12 ролсройса, а в Австрия – три Васил Божков е жертва на собствения си успех. Той експлодира с Националната лотария, направи огромни обороти и печалба, и това провокира интереса към него и неговия бизнес. Това коментира в ефира на бТВ бизнесменът Красимир Стойчев. За мен същественото е защо една държавна комисия по хазарта в продължение на 5 години не е виждала, че тотото плаща едни пари, а националната лотария други.  Това е обезпокояващото, каза още бизнесменът. И допълни: „Друг е въпросът, че Националната лотария е данък глупост. Полубезсмислено хората си купуват надежда, за да могат да заспят”. Според Красимир Стойчев има нормално решение на казуса. Собствеността на лотарията може да бъде държавна, но управлението би трябвало да е частно, каза бизнесменът и даде за пример  Англия – държавата с най-много хазарт в света. Там Националната лотария е държавна и веднъж на 10 години се прави търг за нейното управление. В момента то се държи от много мощна компания, която получава 5% затова, че управлява лотарията.  Като потомствен левскар Стойчев шеговито препоръча на най-новия тотомилионер да дари парите на „Левски”, защото „очевидно са в криза”. Технологиите доведоха и до огромното разслоение между бедни и богати, категоричен бе Красимир Стойчев, коментирайки приключилия форум в Давос. В навечерието му бяха изнесени данните на организацията \"Оксфам\", според която милиардерите по света, които наброяват 2153 души, притежават по-голямо състояние от 4,6 млрд. души. „Технологиите доведоха до огромен технически прогрес, но и до огромното разслоение между бедни и богати. Масираната експлоатация на световните ресурси доведе и до тази климатична криза“, каза Стойчев. „Давос днес всъщност е психотерапевт на световния елит. Те се събират, за да се потупват по рамото“, допълни той. По думите му все по-голяма част от света се чувства изключена от управлението на световните ресурси и „чакат трохичките от трапезата“. „В тази връзка Световният икономически форум прие тази година доста лицемерно един манифест, в който казва, че бъдещето на фирмите е да не бъдат в интерес на акционерите, а на всички участници – тоест персонал, клиенти, доставчици и т.н. Това е страшно лицемерно, защото няма механизъм, с който да се случи“, каза Красимир Стойчев. „Въпреки мрънкането на голяма част от българския народ, че обеднява, това не се случва. Обедняването е относително, защото се вижда една разлика между богатите и бедните. В България миналата година са регистрирани 12 ролсройса, а в Австрия – три“, каза още бизнесменът.", "date": "2020.01.25", "title": "Краси Стойчев: Божков е жертва на успеха си"}
{"url": "https://standartnews.com/biznes/kristalina-pokhvali-bnb-za-stabilnostta-412828.html", "text": "На регионално и глобално ниво са налице сигнали за известно стабилизиране и консолидиране на икономическия растеж, но има несигурност и структурни проблеми, които трябва да бъдат разрешавани с подходящи политики. Това отбеляза председателят на Международния валутен фонд Кристалина Георгиева при днешната си среща с гуверньора на Българската народна банка Димитър Радев. Сред темите на разговора беше сътрудничеството на централната банка с международната организация, очакванията за икономиката и банковия сектор в България през 2020 г., както и актуалното състояние и перспективи пред европейската и глобалната икономика. Георгиева приветства усилията на БНБ и българските власти за задълбочаване на евроинтеграционната перспектива на България като механизъм за придаване на нови елементи на устойчивост във финансов и макроикономически план за страната ни. Радев също подчерта стратегическото значение на процеса на присъединяване към валутния механизъм ERM II и Банковия съюз. Управителят на БНБ заяви, че очаква като цяло успешна за икономиката и банковия сектор година, но определени рискове и фактори с външен произход могат потенциално да пренесат ефекти към България. Президентът Румен Радев също се срещна днес на \"Дондуков\" 2 с Кристалина Георгиева, съобщиха от прессекретариата на държавния глава. Политиките на България в областта на икономиката и образованието са били сред акцентите на срещата, като е била подчертана необходимостта от насърчаване на конкурентоспособността като фактор за икономически растеж. Това е второто посещение на Кристалина Георгиева в България от началото на годината. Преди срещата в Давос тя бе за среща в България с премиера Бойко Борисов и финансовия министър Владислав Горанов и похвали страната ни за устойчивия ръст и добрите макроикономически показатели. По време на основния си доклад в Давос, Георгиева заяви пред политическия и бизнес елит, че има признаци в световен план за ускоряване на забавения ръст, но тези тенденции още не са трайни. Тя представи новият доклад на МВФ за очакван 3,3 процента ръст  за 2020 година, което е корекция надолу спрямо прогнозите на фонда през есента на 2019-та година. Георгиева предупреди правителствата и за огромните задължения на страните, които могат да създадат проблеми на много от по-бедните страни. По този показател България е една от отличните в региона.   ", "date": "2020.01.25", "title": "Кристалина похвали БНБ за стабилността"}
{"url": "https://standartnews.com/balgariya/vtorata-blgariya-412855.html", "text": "  Тази книга няма край. Началото й е сложено отдавна, едновременно и непоследователно във всички посоки на света. В на-ше време българската диаспора е акцент в обществените нагласи и заобикалянето му не го прави неви-дим. Исторически емиграцията е била и заклеймявана, и признавана, и възприемана за съвместима с об-щочовешкото право на избор. Съобразяват се с нея не толкова от човеколюбие, а защото чувствително променя демографската ситуация. У нас изтеклите в чужбина \"мозъци\" и \"мускули\" вече липсват чув-ствително в националната икономика и само силните на деня изостават да нагодят управленските си ре-акции спрямо българите в чужбина. Инстинктът на журналистите вкарва сърцераздирщи истории за сънародници извън България във все-кидневния поток на новините, но и медиите като политиците закъсняват да сглобят цялата картина. Слу-чайно или гузно, от нея Като например равноправието на българите по света и в България, ще се съгласите ли? Трябваше да избухне корупционен скандал с удостоверенията за български произход в края на 2018 г., за да се чуе как държавните власти са си разделили отговорностите за сънародниците ни извън граници-те. На практика диаспората не е първа грижа на изпълнителната власт, а в законодателната правомощия-та са делегирани любезно и с веща имитация на грижа. В името на плурализма управлението на полити-ките за българите в чужбина е единствената комисия, поверена на парламентарната партия с най-много фармацевти, която обаче няма досег до командните лостове в републиката. Патриотично настроените депутати усърдно опазват гласните и негласните коалиционни споразумения и ревностно бдят да се спазват обтекаемите механизми как да се вадят удостоверения за български произход. Далеч от общественото внимание седят два тревожни статистически факта, които пряко засягат бълга-рите в чужбина. Единият факт е, че няма статистически точна и ясна представа колко точно са те и караме така с десетилетия наред. Като последица - и без визия, и без адекватна държавна намеса, и без финанси за укрепването на връзката на българите с България. Вторият факт се отнася до изкривената структура на националната икономика, повлияна от излива на емигранти - което на всяко правителство му е неу-добно да признае. Практически няма семейство в България, което да не е изпратило близки зад граница - студенти, пре-подаватели, строители, болногледачи, музиканти, градинари, шофьори. Заплатите в България изостанаха толкова от конкуренцията в чужбина, че се Опустяват регионите, западнали от безработица. Към \"проверени\" държави се изнасят цели махали, целево ориентирани към 20 - 30 пъти по-големите детски надбавки. И последното нещо, за което се за-мислят хората, е репутацията на България. В официалния дискурс за българите в чужбина все още господстват мантрите, че емиграцията се дели на \"историческа\" и \"икономическа\", на Запад и на Изток, на потомствена и активна, на \"стара\" и \"нова\". Сякаш разделенията може да прикрият обстоятелствата, неудобни за редица власти! Трябваше римският папа Франциск да дойде в София и да удари и тази камбана: \"България е изправена пред последствията от емиграцията през последните десетилетия на повече от два милиона нейни съграждани, търсещи въз-можности за работа\". При историческото си посещение в София през май 2019 г. папата препоръча на \"управниците на тази държава\" да се стремят да създадат условия, така че особено младите да не са принудени да емигрират\". Да се нарекат нещата с истинските им имена и да се представят такива, каквито са, от първо лице е са-мо една от основателните причини да бъдем откровени за българите в чужбина. Тази книга представя петдесет разговора от първо лице единствено число, в които има много пластове. Личният избор така се преплита и с националните достойнства, че лъсва връзката между съдбата на отделния човек и геостратегическите интереси и фактори. Всеки има право да търси щастието си по света. Особеното обвързване на индивидуалното и колективното вече се е превърнало в белег за историята на нашето време. Хората тръгват за по-добро, а не от добро. Обаче при тези, които остават, драстично намаляват лека-рите и медицинските сестри в болниците. Медиците ни си намират достойно платена работа в Германия, Франция или другаде по света. А болниците в Северозападна и Южна България затварят поради систем-но забавени възнаграждения и разчитат на фелдшери и знахари от Сирия, които впрочем са вълни от друга миграция. Една от амбициозните работодателски организации - Асоциацията на индустриалния капитал в Бълга-рия - се беше заела да изчисли колко са преките загуби у нас от изтичането на мозъци и работна сила. Един милион души са активните на пазара на труда български емигранти към май 2018 г. според Асоциа-цията. Тя разграничава гастарбайтерите от квалифицираните умове и приема, че 30% от емигрантите ни са дипломирани магистри и конвертируеми специалисти, а 50% са със средно образование. Само за висшето и за средното образование на този цял милион кадри през последните трийсетина години, по-точно 24 660 000 000 лева, пресметнаха експертите от Асоци-ацията. Сумата е съизмерима с консолидирания държавен дълг на България, който към същия момент е бил 25 063 690 000, пише на 8 май 2018 г. вестник \"Стандарт\". Дали хората бягат от геноцид, от недоимък, заради банковата несигурност, или заради зле функциониращото национално стопанство, резултатите са същите: миграция, галопиращи темпове на обезлюдяване и обезкървяване на българите в България. Държавата е в дълг, закъснява с грижите си към толкова видим процент от населението. Тя върти ко-рабния си рул цели трийсет години след прехода от социализъм към пазарните механизми, без да пог-лежда колко много сънародници не се оказват на същия борд до нас. От време на време ни сепва статис-тическа информация, че вече не сме осем милиона души, че населението падна под седем милиона и че само след десет години ще останат по-малко от четири милиона българи в България. Стопяваме се. \"Заличава се родът ни.\" И пак не обръщаме внимание!...", "date": "2020.01.25", "title": "Втората България"}
{"url": "https://standartnews.com/sport/vodacht-v-bundesligata-s-prva-zaguba-za-godinata-412843.html", "text": "Борбата в челото на класирането на Бундеслигата става много сериозна. Лидерът РазенБалшпорт Лайпциг допусна първата си загуба за 2020 година, губейки с 0:2 при гостуването си на Айнтрахт Франкфурт. \r\n \r\nАлмами Туре откри резултата малко след почивката, като заслугата беше на Мартин Хинтерегер. Дълбоко в добавеното време Филип Костич сложи точка на спора. \r\n \r\nТака \"биковете\" останаха на върха с 40 пункта и днес първенецът Байерн Мюнхен (36 точки) може да се доближи плътно зад тях при успех над Шалке тази вечер.   \r\n \r\nНа второто място се върна Борусия Мьонхенгладбах (38 точки), който победи днес Майнц с 3:1. С два гола блесна Аласан Плея. \r\n \r\nВчера Борусия Дортмунд също се върна в борбата за титлата, сразявайки Кьолн с 5:1. Вицешампионите имат 36 точки в актива си. \r\n \r\n \r\n ", "date": "2020.01.25", "title": "Водачът в Бундеслигата с първа загуба за годината"}
{"url": "https://standartnews.com/svyat/polsha-lazi-po-nervite-na-putin-412853.html", "text": "  Полша иска да получи парична компенсация за загубите през Втората световна война от Русия, не само от Германия. Това заяви пред Bild лидерът на управляващата партия Право и справедливост Ярослав Качински. „Германия и Русия не трябва да се сравняват. В Германия управлява демократично правителство, там действат закона и морала, докато за Русия не може да се каже същото“, добави той като обаче се усъмни, че ще доживее този щастлив за него момент. Качински подчерта, че искането на Полши по този въпрос „няма давностен срок“. Тематата с репарациите бе повдигната от Полща на 1 септември миналата година, при отбелязването на годишнината от началото на войната. Тогава президентът Анджей Дуда заяви, че Варшава иска Германия да й заплати за нападението на нацистите. Берлин тогава реагира, че са платили достатъчно големи репарации.  Властите в Полша обаче отбелязват, че страната е понесла „най-големите по отношение на общата численост на населението и националното достойнство загуби сравнено с всички останали страни в Европа“, които по предварителни данни те изчисляват на 1 трилион долара. На Постдамската конференции през 1945 години е било подписано споразумение, според което Полша ще получи репарации от страната на СССР, но 8 години по-късно полското правитество се отказва от компенсациите като сключва нов договор с Москва.  ", "date": "2020.01.25", "title": "Полша лази по нервите на Путин"}
{"url": "https://standartnews.com/sport/sauditski-prints-vzima-nyukyasl-412844.html", "text": "Саудитският принц Мохамад бин Салман е купил Нюкасъл срещу 340 млн. паунда, гръмнаха медиите в Англия. Информацията идва от “Wall Street Journal” и според нея сегашният собственик на клуба Майк Ашли и милиардерът са постигнали договорка за сделката. Очаква се всичко да приключи в близките дни, въпреки че медиите в Англия не изключват и провал на преговорите заради Ашли. \r\n \r\nПринц Салман е много запален по спорта и беше в основата на това Саудитска Арабия да приеме мача за световната титла в тежката категория на професионалния бокс между Антъни Джошуа и Анди Руис. Миналата година милиардерът опита да купи Манчестър Юнайтед, но собствениците на „червените дяволи“ не приеха предложението му. \r\n \r\n \r\n ", "date": "2020.01.25", "title": "Саудитски принц взима Нюкясъл?"}
{"url": "https://standartnews.com/kultura/chetem-spomeni-za-radichkov-412809.html", "text": "„Йордан Радичков в спомени на съвременници“ е уникален сборник /“Изток-Запад“/, в който професор Мария Младенова е събрала текстове от 73-ма души -  54 мъже и 19 жени, от които 64 са българи и 9 са чужденци. 22-ма са споделили писанията си специално за книгата.  „Идеята се роди още в деня, в който и аз търпеливо стоях на километричната  опашка  пред  църквата  „Свети  Седмочисленици“ въпреки януарския студ,  за да се простя и да кажа последно сбогом на най-свидното чедо на прекрасния Северозапад. През  следващата  седмица  във  всички медии се появиха разкази за  напусналия  ни  творец  от хора, които бяха общували с него дълги години. Грижливо  ги следях  и  събирах.  Пръв  от  актьорите  своя  текст ми донесе  неповторимият  Велко Кънев - написан  саморъчно с черно мастило.  После дойде по пощата на дискета споменът на художника Иван Кирков, който вече беше болен и се беше оттеглил в родния Асеновград.  Голямата  писателка  и  османистка  Вера  Мутафчиева  ми  каза:  „Съжалявам  много,  но  не  бих  могла  да  напиша  спомени.  Аз  съм  читателка  и  почитателка  на  Йордан  Радичков,  но  лични  спомени  с  него  нямам.  Двамата  никога  не  изпихме заедно дори една ракия.“ Позвъних на Ивайло Петров. „Спомени ли? Какви спомени? Били сме заедно на лов...“  Рангел Вълчанов изненадващо  сподели с притеснение, че не се чувства достатъчно дорасъл, за да си позволи да пише спомени за Йордан. “,  разказва професор Мария Младенова. Читателите обаче ще открият историите на Крикор Азарян, Григор Вачков, Татяна Лолова, Доньо Донев, Георги Чапкънов... Много от авторите вече са в рая при самия Радичков. Предлагаме ви откъс от текста на Румен Леонидов - „Умиване лицето на Богородица“, в който известният поет се прекланя пред Радичков – духовния титан на нацията извън времето и пространството.    „Днес Негово човешко величество Йордан Радичков има рожден ден. От доста време мъдрецът се е смълчал, в голямата говорилня не иска думата, защото знае като никой друг в днешната ни литература нейната необикновена цена. Знам, че добрата енергия на читателите му, които мигом се озаряват, щом чуят библейското му име, го спасява в безвремието, безсърдечието и безсрамието, в което всеки от нас мърда като попова лъжичка. По пладне някъде, навръх Никулден, на Малката Коледа, както старите хора наричат този голям християнски празник, Йордан Радичков за първи път в седемдесетгодишния си живот стана кръстник. Не на едно, на три или на пет деца – а на 55 сирачета, дошли чак от село Гаврил Геново в столичната черква „Св. св. Кирил и Методий“. Ококорените чернооки циганета, изсипали се като два тона слънчогледово семе от автобусите, наети от фондацията за социално подпомагане „Свети Никола“, веднага впериха поглед в писателя, за когото бяха само чували. И виждали по телевизията. Йордан Радичков, с подкосени от вълнение нозе, щръкна като необикновена птица сред този рояк от истински двуноги врабчета. Отец Анатоли Балачев излезе пред храма и приветства с доб­ре дошли тази нежна орда от дечица. След което хвана под ръка своя свят брат Йордан и го поведе да го въведе в черквата. Но не би. Писателят бе тутакси разпознат и людете, без да подозират повода, който бе довел известния писател в тази „народна“ църквица, започнаха до го поздравяват, да го здрависват, по-смелите и да го прегръщат, а някои се втурнаха да му целуват ръката. Радичков стоеше досущ като голямо, неразбиращо и объркано дете, бършеше избликналите си сълзи и шепнеше: „Но как така... Моля ви! Моля ви! Какво правите... Моля ви!“ Народът разпозна своя мъдрец, своя свят чиляк и се на­хвърли като невидял върху му, върху крехката му птича осанка, сякаш благословията му беше по-важна за момента от всичко друго, което ги заобикаляше. Сред възклицанията „Господин Радичков, откога мечтая да ви видя на живо!“, „Господин Радичков, не се познаваме, но аз ви зная отдавна, да сте ни жив и здрав!“, „Господине, дойдох специално заради вас, четох във вестника, че тук ще кръщавате децата...“, „Хвала! Хвала на такива българи като вас, дайте да ви прегърна!“ Йордан Радичков стоеше, огрян от святата светлина на всенародната признателност и любов, и неловко се опитваше да запристъпва сред морето от богомолци към купелите със светена вода. Празникът най-сетне започна. Радичков стоически издържа и силното вълнение, и дължината на проточилия се ритуал, и любопитството на случайните зяпачи, и зяпналите в него за всяка подробност журналисти, и окупацията на обективите на телекамерите, и смиреното присъствие на сиромасите, които висяха безцелно, но на топло в храма, както и атаките на графоманите, които дочакаха реда си, за да му подарят свои книжлета със заръката непременно да ги прочете. Децата на България, изоставени от своите родители, се множат непрекъснато. Повечето от тях са роми. Но всички заедно живеят назаем, който ще плащат цял живот. С най-интимни лихви. И този доживотен данък се нарича самота. Самотността на сиротните души сред сбирщината от чужди хора. Петдесет и пет от тези сироти в този ден се сдобиха с духовен баща, със свой ангел-хранител... ...  Децата бърбореха, пипаха своите осветени кръстчета, не млъкваха нито за миг и непрекъснато мешаха своя врабешки език с езика на Радичков, който твърди в книгите си, че това врабешко възклицание „Джиф! Джиф! Джиф!“ означавало „Жив, жив, жив съм!“. Не е нужно непременно да си циганин, за да сториш някому цигании. И най-чистият българин, и най-големият чистник може да бъде голям мръсник. Както и не е нужно да си непременно хрисим човек, доказан человеколюбивец или честен християнин, за да се чувстваш оскърбен, когато оскърбяват другите. Радичков отново уми лицето на Богородица. Както го е сторвал с иконата на Дева Мария като дете, на всяка Голяма Коледа, насред затрупаното със сняг село, с кладенчовата вода, под строгия изпитателен, но много топъл поглед на майка си. И пред димящия сред пара език на вярното домашно куче. Този път Радичков уми лицето на България. Пред погледа на Богородица. И успя да избърше сълзите на 55 сирачета. И нейните сълзи по нас, които умеем да плачем, но не умеем да утешаваме. Защото познаваме страданието, но не припознаваме състраданието...“", "date": "2020.01.25", "title": "Четем спомени за Радичков"}
