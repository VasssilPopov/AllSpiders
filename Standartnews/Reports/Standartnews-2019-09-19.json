{"url": "https://standartnews.com/biznes/chez-startira-feysbuk-kampaniya-moyata-elektronna-faktura-pomaga-401886.html", "text": "От 18 септември до 6 октомври 2019 г., всеки клиент на „ЧЕЗ Електро България“ АД, който е регистриран за получаване на електронна фактура, може да се включи в кампанията „Моята електронна фактура помага“. За да участва, клиентът трябва да хареса страницата на „ЧЕЗ Електро България“ АД във Фейсбук, да сподели поста на Кампанията и да напише в лично съобщение своя клиентски номер и имейл адреса, на който получава своята електронна фактура.   Трима късметлии, изпълнили коректно посочените условия, ще спечелят лаптоп, мобилен телефон или смарт часовник. Имената на печелившите ще бъдат изтеглени на 11 октомври 2019 г. Правилата на кампанията „Моята електронна фактура помага“ са публикувани на корпоративния сайт  .   Електронната фактура е напълно безплатна услуга. След регистрацията клиентите могат да следят документите си както в електронния архив на сайта cez.bg, така и на посочения от тях имейл адрес. Електронната фактура гарантира защита на личните данни, спестява време и дава възможност за лесно и практично контролиране на разходите. Тя е валиден, електронно подписан данъчен документ, който е напълно идентичен с хартиената версия.   Над 430 000 клиенти на „ЧЕЗ Електро България“ АД вече оцениха удобството, сигурността и екологичните ползи на електронната фактура като с избора си спасиха от изсичане над 7 000 дървета и намалиха използването на хартия с близо 10 милиона листа годишно, с което всяка година спестяват 215 мегаватчаса електроенергия, необходима за производството им.   Ежегодно „ЧЕЗ Електро България“ АД инвестира част от спестените от електронните фактури средства в реализирането на обществено значими проекти и инициативи, свързани с опазване на природата, популяризиране на енергийната ефективност, облагородяване околната среда. Поредната инициатива в изпълнение на тази политика на Дружеството е свързана с възстановяването на детска площадка в Благоевград през октомври.   е-mail:     ", "date": "2019.09.18", "title": "ЧЕЗ стартира фейсбук кампания \"Моята електронна фактура помага\""}
{"url": "https://standartnews.com/biznes/petrolt-vze-da-poevtinyava-401870.html", "text": "След рязкото поскъпване на петрола, пазарите се поуспокоиха. Цената на петрола спадна рязко с 5%, след като се задържа висока само един ден. В момента черното злато се търгува на нивата от преди атаките с дронове срещу рафинерии в Саудитска Арабия. Страната обяви, че може да възстанови обичайното си производство за 2-3 седмици, а не за месеци, както се смяташе. Според саудитските власти вече са възстановени почти 70 % от нарушените доставки. ", "date": "2019.09.18", "title": "Петролът взе да поевтинява"}
{"url": "https://standartnews.com/biznes/gazt-prez-turski-potok-v-blgariya-trgva-na-1-yanuari-401866.html", "text": "Руският министър на промишлеността и търговията Денис Мантуров очаква от 1 януари догодина по газопровода „Турски поток“ да тръгнат първите доставки на синьо гориво. Газопроводът вече ще се нарича \"Балкански поток\". Енергийният министър на България Теменужка Петкова заяви, че се полагат усилия за изграждане в срок на тръбопровода от границата ни с Турция до Сърбия. Двамата обявиха очакванията си на пресконференция след завършилата в резиденция \"Евксиноград\" край Варна. В морския град се състоя заседание на Междуправителствената българо-руска комисия за икономическо и научно-техническо сътрудничество. До 1-ви януари 2020 година България трябва да изгради необходимата инфраструктура от турско-българската граница до сръбската и да тръгне газ по газопровода. Министър Теменужка Петкова определи значението на проекта „Турски поток“ като стратегическо. „Този проект е от изключително важно значение не само за България, но и за целия регион и затова ние наричаме този проект „Балкански поток“. Всички наши действия,  свързани с реализацията на този проект, са изцяло съобразени с европейското законодателство, с изискванията на ЕС, на третия либерализационен пакет, така че вървим напред“. Що се отнася до проекта АЕЦ „Белене“ и двете страни бяха  категорични, че без участието на „Росатом“ той е невъзможно да се реализира, независимо кой ще бъде избран след приключването на конкурса. Удължаването на срока за експлоатация на 5-и и 6-и блок на АЕЦ „Козлодуй“ е приоритет на правителството, който се реализира успешно, декларира министърът на енергетиката Теменужка Петкова. „Както знаете през 2017 година Агенцията за ядрено регулиране удължи живота на пети блок на АЕЦ „Козлодуй“, сега предстои, очакваме в началото на месец октомври, да бъде удължен животът и на шести блок на АЕЦ „Козлодуй“ на база на всичките дейности, които бяха извършени с нашите партньори от „Росатом“. По закон е десет години, срокът е удължен до 60 години, но по закон може да бъде удължена лицензията на всеки десет години“, каза Петкова. Мантуров на свой ред очаква от 1 януари догодина по газопровода „Турски поток“ да тръгнат първите доставки на синьо гориво. Теменужка Петкова заяви, че се полагат усилия за изграждане в срок на тръбопровода от границата ни с Турция до Сърбия. По думите на министър Петкова близо 6% от външноикономическият оборот на страната ни е с Русия. Като перспективни за инвеститорите, както от Република България, така и от Руската федерация бяха очертани области като енергетика, промишленост, селско стопанство, оборудване и технологии за хранителната промишленост, туризъм, инфраструктурни проекти и други. По време на провелия се бизнес форум, организиран от Изпълнителната агенция за малки и средни предприятия, бе подчертано, че отношенията между компаниите от двете страни следва да бъдат засилени. В областта на туризма сътрудничеството между Република България и Руската федерация бе положително оценено. Договорено бе разширяването на съвместната работа между регионалните туристически организации и компании. По отношение на селското стопанство страните поеха ангажимент за продължаване на сътрудничеството в областта на животновъдството, растениевъдството, аквакултурите и други. По време на комисията бе обсъдена и възможността за установяване на нова фериботна линия между в Черно море.  По време на комисията бяха подписани меморандум за сътрудничество между „Интер експо център България“ и изложбено обединение „Рестек“, както и споразумение за сътрудничество между „Техноинженеринг груп България“ и Инженерна компания „Интерблок“ Русия.", "date": "2019.09.18", "title": "Газът през Турски поток у нас тръгва на 1 януари"}
{"url": "https://www.standartnews.com/sport/ronaldo-obyavi-kolko-pari-ima-401872.html", "text": "Голямата звезда на италианския футболен гранд Ювентус и на Портуралия Кристиано Роналдо разкри подробности за финансовото си състояние. По думите, казани пред \"Сън\", състоянието му е около половин милиард долара. \"Не съм на 100 процента сигурен, но в банковата ми сметка има добри пари. Колите ми са 17 струва ми се. Най-много обичам да карам комфортния Ролс-Ройс. Имам също по два автомобила Бугати, Ферари и Макларън\", казва Роналдо, който през миналото лято премина в Ювентус от Реал (Мадрид) срещу 117 милиона евро. Той говори и за отношенията си с Лионел Меси. \"За мнозина беше изненада, че си говорихме на церемонията на УЕФА. Не сме приятели, но делим футболната сцена от 15 години и имаме добри отношения. Той ме кара да ставам по-добър като играч, както и аз него. Меси е най-добрият футболист, срещу когото ми се е налагало да играя\", коментира още Роналдо.", "date": "2019.09.18", "title": "Роналдо обяви колко пари има"}
{"url": "https://standartnews.com/svyat/mominsko-parti-stana-spasitelen-otryad-401884.html", "text": "Моминско парти на булка от САЩ се превърна в хуманитарна операция, пише Би Би Си. \r\n \r\nКупонът бил предвиден да се състои между 12 и 15 септември на Бахамските острови, но се провалил заради урагана Дориан. Въпреки това обаче жените, които трябвало да празнуват предстоящата сватба на своя приятелка, решили да не отменят пътуването до островите, а да отидат и да помогнат с каквото могат. Те напълнили десетки куфари с храни и лекарства и заминали за карибската страна. \r\n \r\n24-годишната булка от Джорджия и 17-годишната й сестра започнали да събират помощи преди пътуването. Акцията им станала популярна във Фейсбук и десетки дарители им изпратили помощи, които да занесат на Бахамите. Сред изпратеното имало бебешка храна, дрехи и устройства за филтрация на вода. \r\n \r\n\"Бяхме 10 жени. Заедно с чантите, които носехме и нещата от даренията, пристигнахме с над 50 сака на островите\", казва булката Рики Кали. \r\n  \r\nСлед като разбрали каква е целта на пътуването, от авиокомпания Делта премахнали таксите за допълнителен багаж на цялата група. \r\n \r\nМайката на булката, която през цялото време публикувала във Фейсбук подробности за кампанията, каза, че са били впечатлени от реакцията на хората към призива за помощ.", "date": "2019.09.18", "title": "Моминско парти стана спасителен отряд"}
{"url": "https://www.standartnews.com/sport/trimata-golemi-startirat-na-vitosha-moyata-planina-2019-401876.html", "text": "Трима от водещите български планински бегачи Шабан Мустафа, Димчо Мицов и Йоло Николов ще стартират в шестото издание на атрактивната надпревара \"Витоша моята планина 2019\". Състезанието от Бояна до хижа \"Алеко\" ще се проведе на 21 септември. Организатори са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. До момента за класическото бягане от 16 км от Бояна до х. \"Алеко\" са се записали 100 човека. При децата също има голям интерес за 3-километровата обиколка х. \"Алеко\" - Голи връх - х. \"Алеко\". Записани при малчуганите са 47. Записването продължава до 23,59 ч на 19 септември. \r\nНаградният фонд е от внушителните 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера на непълнолетните участници ще се получават с придружаващ родител или настойник; , Боянско ханче. Координати 42°38’47.52″С 23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова. : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59ч. могат да го направят на старта срещу такса от 15лв., но не по-късно от 9:15ч.", "date": "2019.09.18", "title": "Тримата големи стартират на \"Витоша моята планина 2019\""}
{"url": "https://www.standartnews.com/sport/livrpul-zagubi-na-starta-v-shampionskata-liga-401871.html", "text": "Наполи победи с 2:0 настоящият носител на купата в Шампионската лига Ливърпул на старта на новия сезон. В Неапол домакините взеха успеха с гол от дузпа на Мертенс (82) и на Льоренте (90). Резултати от първия кръг на груповата фаза на Шампионската лига на Европа по футбол Група 5: \r\nНаполи - Ливърпул     2:0 \r\nЗалцбург - Генк     6:2 \r\nГрупа 6: \r\nИнтер - Славия (Прага)     1:1 \r\nБорусия (Дортмунд) - Барселона     0:0 \r\nГрупа 7: \r\nЛион - Зенит     1:1 \r\nБенфика - Лайпциг     1:2 \r\nГрупа 8: \r\nАякс - Лил     3:0 \r\nЧелси - Валенсия     0:1 Днес предстоят мачове от първия кръг и в останалите групи на Шампионска лига. Ето и съперниците. \r\nв първа група: Брюж - Галатасарай и ПСЖ - Реал Мадрид \r\nвъв втора: Олимпиакос -Тотнъм и Байерн Мюнхен - Цървена звезда \r\nв трета: Динамо Загреб - Аталанта и Шахтьор - Манчестър Сити \r\nи в четвърта: Атлетико Мадрид - Ювентус и Байер Леверкузен - Локомотив Москва", "date": "2019.09.18", "title": "Ливърпул загуби на старта в Шампионската лига"}
{"url": "https://standartnews.com/svyat/nyama-yasen-pobeditel-na-izborite-v-izrael-401868.html", "text": "Без ясен победител приключиха вчерашните парламентарни избори в Израел. Двете основни партии - \"Ликуд\" на Бенямин Нетаняху и \"Синьо и бяло\" на Бени Ганц са с почти еднакви резултати. Според данните на екзит пол те печелят между 30 и 32 места в 120-местния парламент. Ако се прибавят местата на техните съюзници или потенциални партньори, всяка от тези политически формации би имала 55 или 56 депутати, което не е достатъчно за постигането на мнозинство. Министър-председателят Нетаняху не обяви победа, нито призна поражение. Той каза, че ще изчака окончателните резултати, преди да започне преговори са съставянето на правителство. Вотът се проведе само 5 месеца след като Нетаняху и съюзниците му от десния спектър и религиозни партии спечелиха мнозинство на свиканите през април извънредни парламентарни избори. Тогава обаче Нетаняху не можа да се договори за коалиция. Той се бори за пети мандат във властта. И за да привлече поне част от по-радикално настроените избиратели обеща да анексира част от Западния бряг на река Йордан. След изборите Авигдор Либерман призова за правителство на националното единство. Според него \"единствената опция\" пред страната е \"национално, либерално, широко правителство\" на неговата партия, \"Ликуд\" и \"Синьо и бяло\".", "date": "2019.09.18", "title": "Няма ясен победител на изборите в Израел"}
{"url": "https://standartnews.com/svyat/samolet-na-ispanskite-vvs-se-razbi-v-moreto-401896.html", "text": "Самолет на испанските военновъздушни сили се е разбил в морето в лагуната Мар Менор близо до град Мурсия, съобщава БГНЕС. Машината принадлежи на Генералната въздушна академия и че е на борда му са се намирали обучаващ се пилот и инструктор. Местната спешна служба съобщи, че е имала дузина телефонни обаждания за инцидента. Това се случва по-малко от месец след поредния инцидент със самолет в района, довел до смъртта на пилот.", "date": "2019.09.18", "title": "Самолет на испанските ВВС се разби в морето"}
{"url": "https://www.standartnews.com/sport/vzekhme-medal-ot-svetovnoto-po-boks-401901.html", "text": "България ще има най-малко бронзон медал от световното по бокс в Екатерининбург (Русия). Радослав Панталеев се класира за полуфиналите, след като победи в четвъртфинала в категория до 91 килограма с 5-0 съдийски гласа бронзовия медалист от Олимпийските игри в Рио де Жанейро Ерисланди Савон Котия от Куба. Победата гарантира на Панталеев минимум бронзов медал и първо отличие за страната ни на световен шампионат в последните 10 години. \r\n \r\nПанталеев влезе в мача изключително уверено. Още в първия рунд той натисна съперника си и започна да работи много добре с удари в тялото. В края на частта от носа на българина потече кръв, но това не го разколеба. Дори напротив - той започна да играе още по-агресивно и до края не остави никакво съмнение в превъзходството си. \r\n \r\nВ полуфиналите в петък следобед Панталеев ще се срещне с руснака Муслим Гаджимагумедов. \r\n \r\nМеждувременно стана ясно, че от треньорския щаб на България е подадена контестация срещу за резултата от мача на Даниел Асенов. Тайсъна бе видимо ощетен в четвъртфинала си в категория до 52 килограма срещу олимпийския шампион Шахобидин Зоиров (Узбекистан),", "date": "2019.09.18", "title": "Взехме медал от световното по бокс"}
{"url": "https://www.standartnews.com/sport/kaleyn-e-peta-na-svetovnoto-v-baku-401908.html", "text": "Националката Боряна Калейн заема временното пето място в квалификациите за многобоя след третия ден на световното първенство по художествена гимнастика, което се провежда в  Баку (Азербайджан), предаде БНР. Тя има до момента сбор от 64.400 точки, след като днес показа във вихрено темпо своите нови бухалки, за които получи оценка от 21.350 точки (13.700 за трудност и 8.150 за изпълнение), защото на финала на съчетанието имаше лека неточност. За сега този резултат и отрежда 7-та позиция и дава шанс за попадане във финала на уреда. Катрин Тасева беше колеблива и също допусна гушка в самото начало, но после се събра и завърши добре, като получи оценка от 20.400 точки (12.700 за трудност и 7.700 за изпълнение). При първото си появяване на килима Невяна Владинова показа стабилна и премерана игра с оглед да даде най-доброто за отбора на България и бе оценена с 20.300 точки (12.000 за трудност и 8.300 за изпълнение). Така двете ни грации за сега са  съответно 12-та и 13- та, което означава, че остават извън осемте най-добри. Най-висока оценка при изпълненията с бухалки получи Арина Аверина - 24.250 точки. В пресявките за многобоя Катрин Тасева е 11-та със сбор от трите изигравания до момента – 60.300 точки. В подреждането води Дина Аверина (Русия) с 71.350 точки, следвана от Линой Ашрам (Израел)– 65.950 точки, Влада Николченко (Украйна)– 63.300 точки и Катерина Халкина (Беларус)– 64.500 точки. В отборното подреждане след третия ден българките заемат петата позиция със сбор от  145.000 точки. Руските са №1 със 164.800 точки. На втората позиция се нарежда тимът на Беларус със 148.000 точки, трети са представителките на Израел със 146.200 точки, а четвърти са украинките със 145.700 точки. Утре нашите момичета ще завършат квалификациите като представят съчетанията си с лента, а вечерта ще разберем кои ще са носителките на медалите във финалите с лента и с бухалки, както и световния първенец в отборното подреждане.  ", "date": "2019.09.18", "title": "Калейн е пета на световното в Баку"}
{"url": "https://www.standartnews.com/sport/olimpiyski-shampion-sprya-taysna-na-svetovnoto-401893.html", "text": "Даниел Асенов отпадна на 1/4-финалите на световното първенство в Екатеринбург. В битка от категория до 52 килограма нашият бе победен от олимпийския шампион от Рио де Жанейро 2016 Шахобидин Зоиров (Узбекистан). Българинът бе видимо по-добрият боксьор в първите два рунда като обсипваше съперника си с удари. Въпреки това меко казано спорно и изненадващо съдиите дадоха 5-0 гласа за узбека.", "date": "2019.09.18", "title": "Олимпийски шампион спря Тайсъна на световното"}
{"url": "https://www.standartnews.com/sport/naomi-osaka-nadvi-viki-tomova-401894.html", "text": "Първата ракета на България беше близо до сензационен успех срещу бившата №1 в световната ранглиста и настояща №4 Наоми Осака на тенси турнира в японския град Осака, който е от категория премиер. Тръгналата от квалификациите националка за „Фед къп“ отстъпи на именитата си съперничка с 5:7, 3:6 на осминафиналите, въпреки че повеждаше с пробиви и в двата сета, и пропусна шанса да запише първа победа в кариерата си над състезателка от топ 5. Виктория започна великолепно мача и поведе с 3:0 гейма, след като постигна два пробива. Осака стигна до точка за рибрейк във втория гейм, но 24-годишната софиянка я отрази с отличен сервис по правата. Спечелилата две титли от Големия шлем японка върна единия пробив за 1:3, а в последвалия мваратонски гейм Томова имаше два шанса за нов пробив, но малко не ѝ достигна да го постигне. За съжаление доскорошната водачка в ранглистата се окопити, започна да намира ударите си и изравни при 4:4. На почивката при 4:5 бащата на Виктория – Константин, влезе на корта като неин треньор и се опита да я успокои и мобилизира. В 12-ия гейм Наоми Осака направи пробив на нула и така измъкна сета. Томова проби на старта на следващата част, след като реализира третата си възможност с великолепен ретур. Азиатката върна брейка за 2:2 с прецизен минаващ удар. В следващия гейм софиянката имаше нова точка за пробив, но не успя. За съжаление Осака проби на нула за 5:3 и след това сервира успешно за място на четвъртфиналите. Българката си тръгва със 73 точки за световната ранглиста, където е №181, както и 11 640 долара от наградния фонд. Успехите в Осака ще позволят на Виктория да прогресира с около 30 места в класацията на WTA.", "date": "2019.09.18", "title": "Наоми Осака надви Вики Томова"}
{"url": "https://standartnews.com/svyat/ep-podkrepi-novo-otlagane-na-brexit-401890.html", "text": "Великобритания би имала цялата отговорност за напускане на ЕС без споразумение. Това се посочва в резолюция, приета днес от Европейския парламент. ЕП намира за възможно даването на допълнителна отсрочка на оттеглянето. Споразумението за оттегляне е справедливо, балансирано и предоставя правна сигурност, отбелязват евродепутатите в приетата резолюция с 544 гласа \"за\", 126 \"против\" и 38 въздържали се. Съществуващото споразумение за оттегляне зачита \"червените линии\" на Лондон и принципите на ЕС, се посочва в резолюцията. ЕП подчертава, че споразумението защитава правата и житейските избори на гражданите на ЕС и на британските граждани, предоставя възможност за финансово уреждане на задълженията на Лондон към ЕС и отговаря на искането за преходен срок. \"Споразумението допълнително предоставя необходимата предпазна мярка за Ирландия със защита на споразумението от Белфаст и осигуряване на сътрудничеството между Севера и Юга\", се посочва в текста. ЕП изразява готовност за връщане към първоначалното предложение на ЕС за предпазна мярка, предназначена само за Северна Ирландия. Евродепутатите приветстват разглеждането на \"алтернативни възможности\", ако са правно приложими и надеждни, и отговарят на основните виждания на ЕС. Те подчертават, че няма да одобрят споразумение за оттегляне без предпазна мярка за Ирландия. ЕП отбелязва, че дори Великобритания да напусне ЕС без споразумение, не отпадат финансовите задължения, защитата на правата на гражданите, както и спазването на споразумението от Белфаст. Това са необходими предварителни условия за подкрепата на евродепутатите за всякакви бъдещи отношения между ЕС и Великобритания, се посочва в резолюцията, цитирана от пресслужбата на ЕП.", "date": "2019.09.18", "title": "ЕП подкрепи ново отлагане на Brexit"}
{"url": "https://www.standartnews.com/sport/genchev-ludogorets-tryabva-da-e-kato-yumruk-sreshchu-tsska-401902.html", "text": "Треньорът на Лудогорец Станислав Генчев и Антон Недялков участваха в официалната пресконференция преди мача с ЦСКА Москва от група Н на Лига Европа в четвъртък. \"Успяхме да се подготвим добре. Футболистите са настроени оптимистично. Знаете, че тимът е редовен участник в групите на Шампионската лига и Лига Европа. Момчетата обичат точно такива мачове. Доколко двубоят с ЦСКА Москва е по-различен от останалите - емоцията в груповата фаза е огромна. Стадионът ще бъде пълен. Престижно е за всеки един от нас да играе пред пълни трибуни. Тук трябва да благодаря предварително на хората, които утре ще бъдат по трибуните\", заяви Генчев. \r\nТой разкри рецептата за успех срещу руския тим. \r\n\"В такива мачове трябва да играем като един юмрук. Новите футболисти чувстват помощта на всички и максимално бързо се адаптират към обстановката. Надявам се в четвъртък да покажат защо са дошли в Лудогорец\". \r\nТреньорът на Лудогорец коментира кадровите проблеми в ЦСКА Москва. \r\n\"Двама основни футболисти на противника няма да играят. Но ЦСКА е тим, който разполага с достатъчно класни играчи. Който влезе, ще иска да се докаже. Фактът, че двама основни футболисти на руския отбор ще отсъстват в никакъв случай няма да ни ни направи мача по-лесен\", категоричен е Генчев. \r\nБившият халф на \"орлите\" коментира шансовете на Лудогорец да излезе от групата.  \r\n\"Отборите са равностойни. Но аз мисля, че имаме нашите шансове да се класираме за следващата фаза. Даже съм сигурен, че ще го направим\". Един от най-добрите български защитници Антон Недялков е оптимист за сблъсъка с руския колос. \r\n\"Нагласата в съблекалнята е да играем добре и да се раздадем максимално. Да излезеш в такъв мач от евротурнирите е престижно. Футболистите се развиваме. Мисля, че ще се представим максимално добре. Получихме нужните указания от треньора. Мисля, че ще се насладим максимално на емоцията, която ни предстои\", сподели Недялков.", "date": "2019.09.18", "title": "Генчев: Лудогорец трябва да е като юмрук срещу ЦСКА"}
{"url": "https://standartnews.com/kultura/orlin-pavlov-i-mikhaela-fileva-s-prvo-obshcho-parche-401878.html", "text": "Официалният сингъл към новия филм на Ники Илиев „Завръщане“ носи същото име и е в изпълнение на великолепните Орлин Павлов и Михаела Филева, които за първи път записват дует заедно. Музиката и текстът на песента са на Владимир Ампов – Графа, а аранжиментът е дело на Графа и Борислав Бояджиев - Борче. „Завръщане“ е реверанс към музиката от деветдесетте, когато се развива и част от действието във филма. Финалният мастеринг на песента е направен в САЩ. Орлин и Михаела застават за първи път заедно пред микрофона. И двамата изпълнители споделиха, че са изключително щастливи, че имат възможността да станат част от проекта на продуцентите на филма „Завръщане“ от „Силвър лайт пикчърс“ Башар Рахал, Ники Илиев и Богомил Грозев, който излиза на голям екран на 18 октомври в кината в цялата страна. Във видеото на песента са включени и кадри от филма, които зрителите ще видят за първи път. А друга част от кадрите са заснети специално за парчето в една от най-романтичните и красиви части на Пловдив – Капана, както и по време на първия плаващ концерт в България, който самият Орлин Павлов организира в края на миналия месец на Гребната база в града. Режисьор на видеоклипа е Николай Драганов, а оператор Борил Петров.", "date": "2019.09.18", "title": "Орлин Павлов и Михаела Филева с първо общо парче"}
{"url": "https://standartnews.com/kultura/btr-zabivat-zad-okena-401879.html", "text": "Б.Т.Р. продължават турнето си и зад океана. След европейската си обиколка през пролетта и националното лятно турне „Невидими стени 2019“, през ноември групата ще изнесе 15 концерта в САЩ и Канада. Последно рокаджиите свириха там през 2015-а и интересът от феновете бе огромен. Б.Т.Р. ще открият също есенния концертен сезон в клуб „City Stage“. Атанас Пенев - вокали, Славчо Николов – китари и вокали, Иван Калфов - бас-китара, Илиян Диков – барабани ще изсвирят повечето песни от последния си албум „Невидими стени“, както и най-големите си хитове. Концертът е на 27 септември от 22:00 часа.", "date": "2019.09.18", "title": "Б.Т.Р. забиват зад окена"}
{"url": "https://standartnews.com/kultura/vlastelint-se-zavrshcha-v-nova-zelandiya-401881.html", "text": "Сериалът от света на „Властелинът на пръстените“ отново ще бъде заснет в Нова Зеландия, обявиха от Амазон. Снимките за най-скъпата ТВ продукция вече са започнали в Окланд, където ще продължат през следващите няколко месеца. „Докато търсехме място, където можем да пресъздадем първичната красота на втората епоха на Средната земя, знаехме, че трябва да е величествено, с девствени брегове, гори ипланини и където има снимачни площадки и студиа на световно ниво с висококвалифицирани и опитни професионалисти. Благодарни сме за подкрепата и гостоприемството на народа и правителството на Нова Зеландия, особено на Окладн – чувстваме се като у дома си“ – казаха изпълнителните продуценти на сериала Дж. Д. Пейн и Патрик Маккей. Все още информацията за сериала е оскъдна. Наскоро от „Variety“ съобщиха, че Уил Полтър се е включил в актьорския състав, а Маркела Кавена води преговори за евентуално си участие.", "date": "2019.09.18", "title": "„Властелинът“ се завръща в Нова Зеландия"}
{"url": "https://standartnews.com/kultura/mariya-ilieva-predstavi-fuego-401889.html", "text": "Най-новия сингъл на Мария Илиева Fuego (огън) дебютира онлайн. Паралелно с видео премиерата в YouTube певицата изпълни за пръв път парчето по време на първия ден на \"Sofia Fashion Week\". След позитивната реакция за аудиото, което носи лято и латино ритъм в себе си, публиката се впечатли и от свежото текстово видео, дело на Иван Краев. „Казах на Иван точно две думи за насока и той веднага ми предложи идейна реализация, улавяйки точно това, което търсех,” признава Мария. „Такова е усещането ми за цялата работа по песента. Всичко се случва спонтанно и с лекота.” Румънският екип автори от Global Records се свързват с Мария, за да ѝ предложат песента, продуцирана от Viky Red. Певицата се влюбва в нея от първо слушане и я изпява на един дъх, въпреки че хитът не е в обичайния й стил. „Не се страхувам да експериментирам и това е нещо, което публиката ми цени много.” Паралелно с работата по концерта „Всичко – най-доброто от Мария Илиева” в Зала 1 на НДК на 22-ри октомври, Мария Илиева разгадава най-голямата телевизионна мистерия – кой стои зад маските в предаването „Маскирания певец”, където е част от Детективския панел заедно с Гала, Ники Кънчев и Геро.", "date": "2019.09.18", "title": "Мария Илиева представи Fuego"}
{"url": "https://standartnews.com/kultura/35-godini-po-ksno-mikhail-petrov-otnovo-v-kozhata-401892.html", "text": "35 години по-късно актьорът и режисьр от трупата на Народния театър Михаил Петров отново ще се превъплъти в една от любимите си роли – тази на Фигаро от безсмъртната пиеса на Пиер дьо Бомарше. Повече от три десетилетия след премиерата на „Сватбата на Фигаро“ и година, след като самият той постави като режисьор спектакъла под името \"Един безумен ден\", Михаил Петров ще облече костюма на бръснаря-шегаджия като специален комплимент към публиката. Представлението на „Един безумен ден“ на 19 октомври на Голяма сцена ще мине под знака на гала спектакъл с много изненади, една от които ще е именно появата на Михаил Петров във финалния монолог на Фигаро. През 1984-а, когато играе ролята на Фигаро, Михаил Петров си партнира с куп именити артисти: сегашният директор на театъра Мариус Донкин, Мария Стефанова, Виолета Гиндева, Антон Радичев, Жоржета Чакърова, Виолета Бахчеванова, Николай Николаев и много други . Режисьор е Никола Петков. Сега Михаил Петров ще отбележи юбилея си и 47-ия си сезон на сцената на Народния театър с пет представления с негово участие през октомври. Това са \"Мнимият болен\" от Жан Батист Молиер на 16 октомври, \"Обир\" от Джо Ортън на 17 октомври, \"Лунатици\" от Кен Лудвиг на 18 октомври, \"Един безумен ден\" от Бомарше на 19 октомври и \"Аз плащам\" от Ив Жамиак на 24 октомври. По повод юбилея, актьорът, който е познат сред колегите и екипа на театъра и с финото си чувство за хумор, създаде своя лична страница във Фейсбук, чрез която се обърна с покана към публиката: „Здравейте! Аз съм Михаил Петров. Актьорът, режисьорът, съпругът, бащата, дядото, тенисистът и т.н. - дейности, с които вярвам, се справям с желание и отговорност. Понякога имам усещането, че съм в Народен театър „Иван Вазов” от мезозойската ера. Поведението и манталитетът ми обаче, са като на \"заловен революционер\", който и под дулото на револвера няма да признае на колко години е всъщност. Но под секрет ще ви споделя, че започвам 47-я си сезон в Народния театър. Достатъчно зрял съм, за да знам на този етап „колко е важно да бъдем сериозни” и да се позабавляваме. И в този ред на мисли дойде моментът да отворя своя страница в интернет пространството. Време беше, CV-то започва да прелива. Снимковият и видео материал, публикувани на страницата,са предоставени от Народен театър „Иван Вазов” и от личния ми архив. Добре дошли и приятно гледане!“, написа в страницата той. Михаил Петров се обърна към своите почитатели и с призив да направят заедно този юбилей малко по-различен. Като помогнат за кариерата на млада, талантлива актриса, с която животът го среща случайно, но точно навреме – Вероника Янакиева. „Дълго мислих как да превърна този момент, в нещо повече от личен юбилей и театрален празник. Искаше ми се чрез това събитие всички заедно да създадем един радостен спомен във времето и да сме част от осъществяването на една мечта, мечтата на Вероника Янакиева, актриса и както тя определя себе си „творчески пътешественик в различни измерения”. Затова ви каня да отпразнуваме моя личен юбилей на 19 октомври с нещо различно от цветя и подаръци. Това не е благотворителна кауза. Това е част от радостта и вълнението, които ще споделим заедно. Ако желаете да бъдете съпричастни, ще поставим дарителски кутии във фоайетата на театъра преди спектаклите от моята юбилейна програма. А със събраните средства Вероника ще може да закупи нова спортна инвалидна количка, която ще й помогне за превъплъщенията й на сцената», призова Михаил Петров.", "date": "2019.09.18", "title": "35 години по-късно: Михаил Петров отново в \"кожата\" на Фигаро"}
{"url": "https://standartnews.com/sport/trimata-golemi-startirat-na-vitosha-moyata-planina-2019-401876.html", "text": "Трима от водещите български планински бегачи Шабан Мустафа, Димчо Мицов и Йоло Николов ще стартират в шестото издание на атрактивната надпревара \"Витоша моята планина 2019\". Състезанието от Бояна до хижа \"Алеко\" ще се проведе на 21 септември. Организатори са „Витоша ски”АД, „Витоша ски клуб“, Фондация „София-европейска столица на спорта“, Сдружение Маратон. Участие могат да вземат всички физически и психически здрави хора, при спазване на маркировката и Закона за движение по пътищата. До момента за класическото бягане от 16 км от Бояна до х. \"Алеко\" са се записали 100 човека. При децата също има голям интерес за 3-километровата обиколка х. \"Алеко\" - Голи връх - х. \"Алеко\". Записани при малчуганите са 47. Записването продължава до 23,59 ч на 19 септември. \r\nНаградният фонд е от внушителните 6000 лв. За всички участници ще има подаръци - тениски, както и награди от томболата от спонсорите Salomon, Siven, Maxsport и Fibank. Водещ ще бъде рапърът Играта. Мъже, Жени М/Ж20 (родени 1999-2004г.) М/Ж40 (родени 1970-1979г.) М50 (родени преди 1970г.) М/Ж14 (родени след 2004г.)   8:15-9:15ч. получаване на състезателните номера за 16 км на старта в Бояна. Стартовите номера на непълнолетните участници ще се получават с придружаващ родител или настойник; , Боянско ханче. Координати 42°38’47.52″С 23°16’0.57″И; 11:00 – 11:30ч. получаване на стартовите номера за 3 км на х.Алеко с придружаващ родител или настойник. , х.Алеко; 13:00ч. награждаване на призьорите на х.Алеко без изчакване на всички завършили. Боянско ханче-Бялата вода-Златни мостове-х.Бор-Платото-Голи връх-х.Алеко. Рекорд на трасето: Мъже 01:15:55 – Д. Мицов, Жени 01:33:24 – Кр. Иванова. : х.Алеко-Платото-Голи връх-х.Алеко Организаторите си запазват правото на промени по трасето при необходимост. Временен спрей и на места ленти. : Контролен пост х.Бор приема до 13:00ч. Финалът приема до 14:00ч.  Дендрариум(6,2км, 1230м Н.В), х.Бор(10.3км, 1500м Н.В), снабдени с мюсли барове, изотоник и вода, на финала + банани.  Индивидуално по реда на финиширане. В класирането за Мъже и Жени участват и останалите категории, разделени по пол. До 3-то място, отделно за момчета и момичета.    Медали за призьорите във възрастовите групи. Купи на победителите при Мъже и Жени. Томбола с над 60 предметни награди между завършилите. Материални и парични награди както следва: Мъже и Жени: 1м – 1000лв. 2м – 500лв. 3м – 300лв. 4м – 200лв. 5м – 100лв, 6м – 50лв. Всички останали категории: 1м – 160лв. 2м – 80лв. 3м – 40лв. За нов рекорд на трасето ще има допълнителна материална награда от спонсорите.  Първите три момчета и момичета ще получат материални награди и медали, а всички успешнo финиширали – подарък. Всички успешно завършили една от двете дистанции ще получат сувенирна тениска. : Стартова такса за 16км – 10лв. за заявилите се и платили до 23:59ч. на 19.09.2019г. Заплаща се с карта, онлайн, чрез банков превод, на касите на easypay след предварително направена заявка. Възможно е плащане в деня на старта – такса 15лв. Участието на 3км е без такса.  Организирано е извозване на багаж на участниците на 16км от Боянско ханче до х. Алеко. Организиран е безплатен транспорт за участниците със Симеоновски лифт след финала срещу представен стартов номер (ще се допуска един придружител за участници на 3км). Всички участници са застраховани. 0882 111 703 Петър Панков,   Незаявилите се или неплатили стартова такса до 19.09.2019г. 23:59ч. могат да го направят на старта срещу такса от 15лв., но не по-късно от 9:15ч.", "date": "2019.09.18", "title": "Тримата големи стартират на \"Витоша моята планина 2019\""}
{"url": "https://standartnews.com/sport/olimpiyski-shampion-sprya-taysna-na-svetovnoto-401893.html", "text": "Даниел Асенов отпадна на 1/4-финалите на световното първенство в Екатеринбург. В битка от категория до 52 килограма нашият бе победен от олимпийския шампион от Рио де Жанейро 2016 Шахобидин Зоиров (Узбекистан). Българинът бе видимо по-добрият боксьор в първите два рунда като обсипваше съперника си с удари. Въпреки това меко казано спорно и изненадващо съдиите дадоха 5-0 гласа за узбека.", "date": "2019.09.18", "title": "Олимпийски шампион спря Тайсъна на световното"}
{"url": "https://standartnews.com/sport/naomi-osaka-nadvi-viki-tomova-401894.html", "text": "Първата ракета на България беше близо до сензационен успех срещу бившата №1 в световната ранглиста и настояща №4 Наоми Осака на тенси турнира в японския град Осака, който е от категория премиер. Тръгналата от квалификациите националка за „Фед къп“ отстъпи на именитата си съперничка с 5:7, 3:6 на осминафиналите, въпреки че повеждаше с пробиви и в двата сета, и пропусна шанса да запише първа победа в кариерата си над състезателка от топ 5. Виктория започна великолепно мача и поведе с 3:0 гейма, след като постигна два пробива. Осака стигна до точка за рибрейк във втория гейм, но 24-годишната софиянка я отрази с отличен сервис по правата. Спечелилата две титли от Големия шлем японка върна единия пробив за 1:3, а в последвалия мваратонски гейм Томова имаше два шанса за нов пробив, но малко не ѝ достигна да го постигне. За съжаление доскорошната водачка в ранглистата се окопити, започна да намира ударите си и изравни при 4:4. На почивката при 4:5 бащата на Виктория – Константин, влезе на корта като неин треньор и се опита да я успокои и мобилизира. В 12-ия гейм Наоми Осака направи пробив на нула и така измъкна сета. Томова проби на старта на следващата част, след като реализира третата си възможност с великолепен ретур. Азиатката върна брейка за 2:2 с прецизен минаващ удар. В следващия гейм софиянката имаше нова точка за пробив, но не успя. За съжаление Осака проби на нула за 5:3 и след това сервира успешно за място на четвъртфиналите. Българката си тръгва със 73 точки за световната ранглиста, където е №181, както и 11 640 долара от наградния фонд. Успехите в Осака ще позволят на Виктория да прогресира с около 30 места в класацията на WTA.", "date": "2019.09.18", "title": "Наоми Осака надви Вики Томова"}
{"url": "https://standartnews.com/sport/livrpul-zagubi-na-starta-v-shampionskata-liga-401871.html", "text": "Наполи победи с 2:0 настоящият носител на купата в Шампионската лига Ливърпул на старта на новия сезон. В Неапол домакините взеха успеха с гол от дузпа на Мертенс (82) и на Льоренте (90). Резултати от първия кръг на груповата фаза на Шампионската лига на Европа по футбол Група 5: \r\nНаполи - Ливърпул     2:0 \r\nЗалцбург - Генк     6:2 \r\nГрупа 6: \r\nИнтер - Славия (Прага)     1:1 \r\nБорусия (Дортмунд) - Барселона     0:0 \r\nГрупа 7: \r\nЛион - Зенит     1:1 \r\nБенфика - Лайпциг     1:2 \r\nГрупа 8: \r\nАякс - Лил     3:0 \r\nЧелси - Валенсия     0:1 Днес предстоят мачове от първия кръг и в останалите групи на Шампионска лига. Ето и съперниците. \r\nв първа група: Брюж - Галатасарай и ПСЖ - Реал Мадрид \r\nвъв втора: Олимпиакос -Тотнъм и Байерн Мюнхен - Цървена звезда \r\nв трета: Динамо Загреб - Аталанта и Шахтьор - Манчестър Сити \r\nи в четвърта: Атлетико Мадрид - Ювентус и Байер Леверкузен - Локомотив Москва", "date": "2019.09.18", "title": "Ливърпул загуби на старта в Шампионската лига"}
{"url": "https://standartnews.com/sport/kaleyn-e-peta-na-svetovnoto-v-baku-401908.html", "text": "Националката Боряна Калейн заема временното пето място в квалификациите за многобоя след третия ден на световното първенство по художествена гимнастика, което се провежда в  Баку (Азербайджан), предаде БНР. Тя има до момента сбор от 64.400 точки, след като днес показа във вихрено темпо своите нови бухалки, за които получи оценка от 21.350 точки (13.700 за трудност и 8.150 за изпълнение), защото на финала на съчетанието имаше лека неточност. За сега този резултат и отрежда 7-та позиция и дава шанс за попадане във финала на уреда. Катрин Тасева беше колеблива и също допусна гушка в самото начало, но после се събра и завърши добре, като получи оценка от 20.400 точки (12.700 за трудност и 7.700 за изпълнение). При първото си появяване на килима Невяна Владинова показа стабилна и премерана игра с оглед да даде най-доброто за отбора на България и бе оценена с 20.300 точки (12.000 за трудност и 8.300 за изпълнение). Така двете ни грации за сега са  съответно 12-та и 13- та, което означава, че остават извън осемте най-добри. Най-висока оценка при изпълненията с бухалки получи Арина Аверина - 24.250 точки. В пресявките за многобоя Катрин Тасева е 11-та със сбор от трите изигравания до момента – 60.300 точки. В подреждането води Дина Аверина (Русия) с 71.350 точки, следвана от Линой Ашрам (Израел)– 65.950 точки, Влада Николченко (Украйна)– 63.300 точки и Катерина Халкина (Беларус)– 64.500 точки. В отборното подреждане след третия ден българките заемат петата позиция със сбор от  145.000 точки. Руските са №1 със 164.800 точки. На втората позиция се нарежда тимът на Беларус със 148.000 точки, трети са представителките на Израел със 146.200 точки, а четвърти са украинките със 145.700 точки. Утре нашите момичета ще завършат квалификациите като представят съчетанията си с лента, а вечерта ще разберем кои ще са носителките на медалите във финалите с лента и с бухалки, както и световния първенец в отборното подреждане.  ", "date": "2019.09.18", "title": "Калейн е пета на световното в Баку"}
{"url": "https://standartnews.com/sport/ronaldo-obyavi-kolko-pari-ima-401872.html", "text": "Голямата звезда на италианския футболен гранд Ювентус и на Портуралия Кристиано Роналдо разкри подробности за финансовото си състояние. По думите, казани пред \"Сън\", състоянието му е около половин милиард долара. \"Не съм на 100 процента сигурен, но в банковата ми сметка има добри пари. Колите ми са 17 струва ми се. Най-много обичам да карам комфортния Ролс-Ройс. Имам също по два автомобила Бугати, Ферари и Макларън\", казва Роналдо, който през миналото лято премина в Ювентус от Реал (Мадрид) срещу 117 милиона евро. Той говори и за отношенията си с Лионел Меси. \"За мнозина беше изненада, че си говорихме на церемонията на УЕФА. Не сме приятели, но делим футболната сцена от 15 години и имаме добри отношения. Той ме кара да ставам по-добър като играч, както и аз него. Меси е най-добрият футболист, срещу когото ми се е налагало да играя\", коментира още Роналдо.", "date": "2019.09.18", "title": "Роналдо обяви колко пари има"}
{"url": "https://standartnews.com/sport/vzekhme-medal-ot-svetovnoto-po-boks-401901.html", "text": "България ще има най-малко бронзон медал от световното по бокс в Екатерининбург (Русия). Радослав Панталеев се класира за полуфиналите, след като победи в четвъртфинала в категория до 91 килограма с 5-0 съдийски гласа бронзовия медалист от Олимпийските игри в Рио де Жанейро Ерисланди Савон Котия от Куба. Победата гарантира на Панталеев минимум бронзов медал и първо отличие за страната ни на световен шампионат в последните 10 години. \r\n \r\nПанталеев влезе в мача изключително уверено. Още в първия рунд той натисна съперника си и започна да работи много добре с удари в тялото. В края на частта от носа на българина потече кръв, но това не го разколеба. Дори напротив - той започна да играе още по-агресивно и до края не остави никакво съмнение в превъзходството си. \r\n \r\nВ полуфиналите в петък следобед Панталеев ще се срещне с руснака Муслим Гаджимагумедов. \r\n \r\nМеждувременно стана ясно, че от треньорския щаб на България е подадена контестация срещу за резултата от мача на Даниел Асенов. Тайсъна бе видимо ощетен в четвъртфинала си в категория до 52 килограма срещу олимпийския шампион Шахобидин Зоиров (Узбекистан),", "date": "2019.09.18", "title": "Взехме медал от световното по бокс"}
{"url": "https://standartnews.com/sport/genchev-ludogorets-tryabva-da-e-kato-yumruk-sreshchu-tsska-401902.html", "text": "Треньорът на Лудогорец Станислав Генчев и Антон Недялков участваха в официалната пресконференция преди мача с ЦСКА Москва от група Н на Лига Европа в четвъртък. \"Успяхме да се подготвим добре. Футболистите са настроени оптимистично. Знаете, че тимът е редовен участник в групите на Шампионската лига и Лига Европа. Момчетата обичат точно такива мачове. Доколко двубоят с ЦСКА Москва е по-различен от останалите - емоцията в груповата фаза е огромна. Стадионът ще бъде пълен. Престижно е за всеки един от нас да играе пред пълни трибуни. Тук трябва да благодаря предварително на хората, които утре ще бъдат по трибуните\", заяви Генчев. \r\nТой разкри рецептата за успех срещу руския тим. \r\n\"В такива мачове трябва да играем като един юмрук. Новите футболисти чувстват помощта на всички и максимално бързо се адаптират към обстановката. Надявам се в четвъртък да покажат защо са дошли в Лудогорец\". \r\nТреньорът на Лудогорец коментира кадровите проблеми в ЦСКА Москва. \r\n\"Двама основни футболисти на противника няма да играят. Но ЦСКА е тим, който разполага с достатъчно класни играчи. Който влезе, ще иска да се докаже. Фактът, че двама основни футболисти на руския отбор ще отсъстват в никакъв случай няма да ни ни направи мача по-лесен\", категоричен е Генчев. \r\nБившият халф на \"орлите\" коментира шансовете на Лудогорец да излезе от групата.  \r\n\"Отборите са равностойни. Но аз мисля, че имаме нашите шансове да се класираме за следващата фаза. Даже съм сигурен, че ще го направим\". Един от най-добрите български защитници Антон Недялков е оптимист за сблъсъка с руския колос. \r\n\"Нагласата в съблекалнята е да играем добре и да се раздадем максимално. Да излезеш в такъв мач от евротурнирите е престижно. Футболистите се развиваме. Мисля, че ще се представим максимално добре. Получихме нужните указания от треньора. Мисля, че ще се насладим максимално на емоцията, която ни предстои\", сподели Недялков.", "date": "2019.09.18", "title": "Генчев: Лудогорец трябва да е като юмрук срещу ЦСКА"}
