{"url": "https://standartnews.com/regionalni/silen-vyatr-lishi-ot-tok-chast-ot-stranata-409873.html", "text": "Бурен вятър причини щети на няколко места в страната през изминалата нощ. Един от най-засегнати от стихията е Врачанският регион. Там вятърът духаше с над 90 км/ч, събори дървета и стълбове на уличното осветление и нанесе щети по автомобили. Ламаринена покривна конструкция от учебен автоцентър е била изтръгната от вятъра, премазала е кола и се е стоварила на улицата. Малко преди това на мястото е минала жена, която се прибирала от втора смяна на работа, показва запис от видеокамера. Нанесени са щети и по различни сгради и съоръжения в града. Сигналите са предимно за паднали ламарини и дървета. Нанесени са поражения и по десетки покриви. В село Челопек и някои райони на Враца няма ток. Аварийни екипи отстраняват щетите. Силният вятър остави без ток и потребители в общините Враца, Мездра и Мизия. Екипи на ЧЕЗ работиха по възстановяване на захранването. Засегнати покриви и фасади на сгради, потрошени стълбове, изкоренени дървета и паднали клони. Това са част от щетите, които от вчера причинява силният вятър, който наклони коледното дърво в центъра на Враца. Повредена е и найлоновата шатра на заведението, част от Коледния базар. Аварийни екипи отстраняват повредите по електрическата мрежа и в София-окръг. Възложено е на фирмите, които обслужват парковете и градините, да огледат обектите си за паднали и опасни дървета, каза Красимир Димитров, директор на дирекция \"Аварийна помощ и превенция\". \"196 сигнала сме получили през нощта - 94 са за паднали дървета и клони, около 40 имаме за паднали оградни пана или за опасни фасади на сгради. По-засегнатите райони са Панчарево, Банкя, район Витоша, по-специално Владая-Мърчаево\". Над 40 са сигналите за паднали дървета върху електропреносната мрежа. В момента аварийно прекъсване на електроподаването има във Враждебна, Бояна, Княжево, „Манастирски ливади“, Киноцентър-1, Владая, Горни и Долни Лозен, Герман, град Банкя и село Клисура. Екипите на ЧЕЗ работят за отстраняване на повредите. Жълт код е обявен за областите на север от Стара планина, за цяла Източна България, както и за Софийска, Пернишка, Кюстендилска, Благоевградска, Кърджалийска и Хасковска област. Жълт код е обявен за утре за Видин, Враца, Монтана, Плевен, Велико Търново и Русе, както и за областите на юг от Стара планина. В тези райони се очаква да духа вече северозападен вятър, отново с пориви до над 80 километра в час.", "date": "2019.12.22", "title": "Силният вятър спря тока във Врачанско"}
{"url": "https://standartnews.com/svyat/milanovich-vodi-na-izborite-v-khrvatiya-409883.html", "text": "  Зоран Миланович, лидерът на Социалдемократическата партия в Хърватия, ще спечели проведения днес президентски вот, разкриват резултати exit poll, цитирани от \"Спутник\". 53-годишният бивш премиер печели 29,58 на сто от гласовете с обещания за върховенство на закона и уважаване на малцинствата.. Миланович е следван от президента Колинда Грабар-Китарович с 26,38 на сто и независимия кандидат Мирослав Шкоро с 24,1 на сто. Останалите осем кандидати печелят общо 6 на сто от гласовете. Хърватите гласуват на президентски избори днес, които могат да отслабят позициите на управляващите консерватори преди държавата да поеме ротационното председателство на Европейския съюз. Предколедните избори вероятно ще бъдат решени на балотажа на 5 януари 2020 г. след ожесточена битка между настоящия консервативен държавен глава Колинда Грабар-Китарович и бившия премиер - социалдемократа Миланович.", "date": "2019.12.22", "title": "Миланович води на изборите в Хърватия"}
{"url": "https://standartnews.com/svyat/grtsiya-razhdayte-2000-evro-na-dete-409868.html", "text": "Гърция въвежда данъчни облекчения за младите семейства от януари 2020 г.  като мярка срещу справянето с демографската криза. В момента поради липса на деца в страната се затварят училища и детски градини, съобщи БНР. Последните проучвания в южната ни съседка показва, че раждаемостта е спаднала рязко, а миграцията на младите бележи рекорд. Демографската криза заплашва да намали населението на страната с 30%. От януари догодина за всяко новородено дете младите семейства ще получават по 2000 евро помощ, увеличава се и размерът на необлагаемия доход на родителите. Гърция сваля и ДДС за детските стоки и  храни от 24 на 13%. В момента се обсъжда и законопроект за данъчни облекчения за фирми, които наемат на работа родители с малки деца.", "date": "2019.12.22", "title": "Гърция: Раждайте, 2000 евро на дете"}
{"url": "https://standartnews.com/kultura/koleda-prezarezhdane-za-melomani-409831.html", "text": "Коледа е най-светлият празник в годината, но като че ли масово го превръщаме в безкрайно афтърпарти на прословутия Черен петък от ноември. Между две трапези смисълът на Рождество Христово се изпарява, а духовното витае само около печката. Ако не ви се гледа «Сам вкъщи» за 843-ти път, послушайте малко музика. Изпращаме 2019-та с няколко заглавия, които със сигурност ще превърнат ваканцията ви от природно бедствие на маса в кино преживяване. Суинг край елхата с Роби Уилямс Когато не пише в блогове за извънземни, не играе футбол и не катери дървета по съмнително бельо, Роби Уилямс прави това, в което е най-добър - музика. Преполовявайки 40-те лошото момче от Сток он Трент все повече се доближава до британския аналог на Синатра. Новото бижу в дискографията му идва със звън на коледни звънчета и аромат на джинджифил, но дрескодът край елхата трябва да е смокинг и рокля с гол гръб. The Christmas Present (Sony Music/“Вирджиния рекърдс“) осигурява притока на ендорфини в мозъка ви с няколко сърцати рок кавъра (It Takes Two с Рот Стюард), елегантни суинг парчета и зимни класики на килограм (Rudolph, Winter Wonderland). Проектът е разделен на два диска – The Christmas Past (събрал евъргрийни като Let It Snow) и The Christmas Future. Tам са складирани оригинални тракове като Bad Sharon, в която Роби кръстосва глас с шамиона по бокс Тайсън Фюри. Разкопчаваме бавно с най-доброто от Енрике   Eдин латино идол срещнал друг и му казал „Чуй Енрике Иглесиас и се ожени!“. Това е колкото виц, толкова и реалност, защото вече две десетилетия трубадурът с поглед на дете гради мултимилионна империя върху баладите си за любов, геройство и още нещо. Каквото и да слуша човек,  рано или късно харесва поне една негова песен. Така че си пуснете  Greatest Hits („Анимато мюзик“/Universal Music Group) и посочете коя е тя. Иглесиас е феномен, който си заслужава да бъде видян и на живо. Гласът му не покрива пет октави, но ако се навие да издаде наръчник за желязна връзка с публиката, със сигурност ще стане бестселър.  Greatest Hits включва 16 песни, сред които зарибяващо танцувалната Bailando с Шон Пол, I Like It с Питбул, разкопчаващата сутиени от разстояние Hero и поканата за скок в леглото Tonight (I’m Lovin’You). Лана Дел Рей  – спечелена с шест акорда Очната й линия те пренася в средата на 50-те, но текстовете й са белязани от тестостерона и еманципацията на дигиталното поколение. Харесваме Лана Дел Рей заради способността й да оцелява със своята винтидж меланхолия в доста наперения и безцеремонен поп свят. Тембърът й изпъква като чернобял фотос върху пъзел от LED екрани, а парчетата в Norman Fucking Rockwell („Анимато мюзик“/Universal Music Group) ни разхождат край калифорнийския бряг с 30 км в час. Охлювската скорост, която ти позволява да осмислиш и почувстваш видяното край пътя. Албумът е кръстен на Норман Рокуел, художник и илюстратор с три брака зад гърба си и сериозен отпечатък върху американската поп култура. Думичката с F Лана вкарва „от благозвучие“. „Ч***ш ме толкова добре, че почти ти казах „Обичам те“, пее Лана в парчето-кръстник на албума, а мелодията те пренася  в безвремието на късен августовски следобед.  Четвъртият албум на момичето със синдрома на Лятната тъга в гласа е в съавторство с Джак Антонов, работил с Тейлър Суифт и Лорди. „Той е супер социално отворено парти животно. На пръв поглед - всичко, което аз не съм. За това се учудих какво би могъл да ми предложи като хармонии, когато ме покани в студиото си. Обикновенно аз съм тази, която носи музика на продуцентите. Изсвири шест акорда на пиано, които бяха разкошни, и ми ги подари. Създадохме първата си песен за час“, споделя Лана.", "date": "2019.12.22", "title": "Коледа: Презареждане за меломани"}
{"url": "https://standartnews.com/svyat/sergey-lavrov-si-kharesa-randevutata-s-trmp-409856.html", "text": "При дискусии за международни проблеми президентът на САЩ Доналд Тръмп избягва двусмислените изрази и казва направо онова, което мисли, споделя руският външен министър Сергей Лавров в излъчен днес откъс от предаване на националната телевизия, предаде ТАСС. Помолен да сподели впечатления от разговор с американския лидер по-рано този месец във Вашингтон, Лавров посочва, че двамата вече се познават добре. \"Той ме прие още по времето на бившия държавен секретар Рекс Тилърсън през май 2017 г. в Белия дом, след което опозицията в САЩ се помъчи да раздуха шпионски скандал - едва ли не, че уж ни били предадени секретни данни - спомня си руският външен министър. - Това са пълни щуротии, пълни глупости, изсмукани от пръстите. Естествено сме общували с президента на САЩ при негови срещи с президента на Русия Владимир Путин.\" \"Харесва ми как Тръмп обсъжда международните проблеми, проблемите в двустранните отношения. Той избягва всякакви двусмислици и гледа да казва направо, каквото мисли. Това невинаги се среща сред политиците от висшата категория, но според мен е доста продуктивен подход\", отбелязва Лавров. В същото време руският външен министър критикува отношението на Съединените щати към Иран. САЩ не само нарушават грубо Устава на ООН, като отказват да изпълнят резолюция на Съвета за сигурност (на световната организация), но и се отнасят доста грубо към Ислямска република Иран - страна с хилядолетна цивилизация, традиции и с огромно чувство за собствено достойнство, казва Лавров.", "date": "2019.12.22", "title": "Сергей Лавров си хареса рандевутата с Тръмп"}
{"url": "https://standartnews.com/svyat/pochina-dizaynert-emanuele-ungaro-409867.html", "text": "Модният дизайнер Еманюел Унгаро е починал в Париж, съобщиха членове на семейството му, цитирани от АФП. Унгаро, който е роден на 13 февруари 1933 г., се беше оттеглил от творенето на модни шедьоври. През 1965 г. той създаде модната къща, носеща неговото име.", "date": "2019.12.22", "title": "Почина дизайнерът Еманюел Унгаро"}
{"url": "https://standartnews.com/svyat/silni-buri-blokirat-grtskite-feriboti-409861.html", "text": "Необичайно лошото време достигна и до Гърция, където движението на фериботи е спряно заради силните морски бури, предаде БНР. Автобуси и тирове изчакват на място да утихне вятъра и да бъде възстановен фериботния транспорт. В следващите часове се очакват още проливни дъждове и ураганен вятър. Властите издадоха забрана за движение на всякакъв вид плавателни съдове в Йонийско море Силата на вятъра достигна 9-та степен по скалата на Бофорт. Без връзка останаха островите Корфу, Закинтос и Кефалония. Затворено е и пристанището Игуменица, където чакат да отпътуват много тирове. Властите очакват, според прогнозите, късно тази вечер възстановяване на движението на фериботи Ще бъдат пуснати и допълнителни кораби за извозване на пътниците, когато времето позволи, съобщават пристанищните власти. Силата на вятъра в Егейско море все още позволява нормален трафик на фериботи. Няма прекъснати линии към островите от тази част на страната. Очаква се циклонът със силен вятър, дъждове и на места градушка да навлезе до часове в континентална Гърция Според синоптиците циклонът ще отмине до утре. Пътната полиция предупреждава за изключително внимателно шофиране в следващите часове. Засилени са мерките по контрол на пътния трафик от днес В сила е забраната за движение на товарни автомобили по натоварени участъци. Във връзка с коледните празници гръцките власти  увеличиха охраната на всички места, където се събират много хора. Днес в Гърция работят всички магазини. Много българи вече пристигнаха за празниците и използват деня за разходка и покупки.", "date": "2019.12.22", "title": "Силни бури блокират гръцките фериботи"}
{"url": "https://standartnews.com/svyat/turtsiya-stroi-izkustven-bosfor-409871.html", "text": "През следващите седмици Турция ще проведе търг за Канал \"Истанбул\", мега инфраструктурен проект, включващ изграждането на 45-километров корабоплавателен канал в Истанбул, успореден на Босфора. Това съобщи президентът Реджеп Тайип Ердоган, цитиран от Hurrityet Daily News и препечатан от  \"Фокус\". Първата стъпка бе направена в края на моя кметски мандат, сега  ще актуализираме проекта, каза Ердоган на среща с износители на услуги в конгресния център в Истанбул. Канал \"Истанбул\" е в дневния ред на правителството от 2011 г., но реализирането му се забавя няколко пъти поради финансови проблеми и опасения за околната среда. С канала правителството се стреми да отвори изкуствен морски път между Черно и Мраморно море, за да смекчи трафика на петролни танкери през Босфора, както и да изгради нови, устойчиви на земетресения, жилищни райони по протежение на канала. Природозащитниците изразиха сериозни опасения относно изкуствения канал, като твърдят, че морският път ще навреди на подземните водни ресурси на Истанбул и ще застраши Мраморно море.", "date": "2019.12.22", "title": "Турция строи  изкуствен Босфор"}
{"url": "https://standartnews.com/regionalni/samodeytsite-ot-malevo-pak-sbirat-ovatsii-409849.html", "text": "Самодейците от прочутото читалище в Малево представиха в навечерието на Коледа богата програма за жителите и гостите на китното родопско село край Чепеларе. Освен концерта и представените коледни и новогодишни обичаи, публиката аплодира хумористичните скечове и танци на групата.  Гости на събитието бяха кметът на Чепеларе Боран Хаджиев и местните управници на съседните села Орехово и Хвойна, а в салона се събраха много роднини и приятели на самодейците, които са популярни в цяла България. \"Събрали се днес другари, тази вечер - коледари, всеки дом да посетят, мир, надежда да дарят\", пожелаха на всички българи коледарите от Малево. 2019 година е юбилейна за местното народно читалище „ Отец Паисий 1909”. През юли жителите на селото тържествено отбелязаха 110 години от създаването му. \"През цялата година самодейците организирахме празненства, участвахме в редица конкурси за народно творчество, спечелихме три златни медала, плакети и грамоти\", разказа.Дамянка Гарова, председател на читалищното настоятелство . Най-важното събитие за читалището е обновяването на състава на групата за автентични песни, на танцовия състав и на мъжката певческа група. \r\n Освен самодейците, другата голяма гордост на Малево е библиотеката с над 6 000 тома. Това е най-голямата читалищна колекция от книги  в Ропката, както е известна Хвойненската котловина, в която освен Малево се намират и селата Орехово, Хвойна и Павелско. Библиотеката е обновена благодарение на спонсорство и доброволен труд на членовете на читалището.  ", "date": "2019.12.22", "title": "Самодейците от Малево пак събират овации"}
{"url": "https://standartnews.com/svyat/spasikha-12-bedstvashchi-moryatsi-409879.html", "text": "Рискована операция на италианската брегова охрана спаси 12 моряци от бедстващ кораб. Търговският съд се удари в брега на Сардиния заради тежките метеорологични условия. Бреговата охрана използва хеликоптер и две специално екипирани лодки, за да достигне 108-метровия плавателен съд в условия на ураганен вятър. Спасителите успяха да извадят целия екипаж с въжета от хеликоптера. Специални екипи следят дали от кораба ще изтече гориво или други вредни вещества. Плавателният съд пътувал за Испания.", "date": "2019.12.22", "title": "Спасиха 12 бедстващи моряци"}
{"url": "https://standartnews.com/svyat/mineralnite-izvori-v-turtsiya-nosyat-po-miliard-dolara-godishno-409877.html", "text": "Минералните извори в Турция са генерирали приблизително 1 милиард долара приходи от около 3 милиона туристи, включително 750 000 чужденци през цялата 2019 г., заяви ръководителят на Асоциацията за термично здраве и туризъм (TESTUD). Най-вече туристи от Китай, Германия, Южна Корея, Япония, Русия, САЩ, Обединеното кралство, Малайзия, Испания, Бразилия, Азербайджан, Норвегия и Люксембург идват в Турция за целите на термичния туризъм, заяви Явуз Йълък пред Aнадолската агенция. Йълък освен това подчертава, че въпреки по-малкия брой туристи от Германия, Италия, Чехия и Израел, има по-голям приток на валута поради пътувания, свързани с посещение на културни обекти, направени в допълнение към термалния туризъм. „Чуждестранните туристи, които харчат средно 650-750 долара в системата за настаняване на база „ол инклузив“, достигат над 1000 долара за алтернативен туризъм, като по този начин осигуряват повече валутен приток към страната ни – продължи той. – В този контекст нашата страна, която е богата на туризъм, трябва да се съсредоточи върху термичното здраве и алтернативния туризъм.\" Медицинският туризъм в Турция се превърна в процъфтяващ сектор, като стотици хиляди чужденци посещават страната годишно за здравни дейности, сред които хирургически операции, ползване на естествени минерални води и трансплантация на коса. Турция предоставя на чуждестранните пациенти висококачествено лечение с по-ниски разходи в сравнение с Европа, САЩ и други западни страни, твърди в. „Сабах“.", "date": "2019.12.22", "title": "Минералните извори носят милиард на Турция"}
{"url": "https://standartnews.com/svyat/merkel-e-sred-nay-dlgo-upravlyavalite-kantsleri-409880.html", "text": "Ангела Меркел е на път да стане вторият най-дълго управлявал канцлер на Федерална република Германия, съобщи ДПА. Днес се навършват 5143 дни, откакто тя е на поста - същия брой дни, колкото управлява и първият следвоенен канцлер на Германия Конрад Аденауер. Меркел, която обяви, че няма да се кандидатира за нов мандат на поста, ще трябва да остане канцлер само още 726 дни - до 17 декември 2021 г. - за да задмине и рекордьора по този показател, своя ментор Хелмут Кол. Това изглежда малко вероятно да се случи, тъй като до датата 24 октомври 2021 г. следващите избори в Германия трябва вече да са произведени. Подобряването на рекорда обаче не е и невъзможно, предвид факта, че понякога съставянето на ново правителство след национални избори отнема месеци, отбелязва ДПА. И тримата най-дълго управлявали канцлери на ФРГ са от консервативния Християндемократически съюз.", "date": "2019.12.22", "title": "Меркел е сред най-дълго управлявалите канцлери"}
{"url": "https://standartnews.com/sport/barsa-priklyuchi-godinata-na-prvo-myasto-409810.html", "text": "Барселона победи Алавес с 4:1 в мач от 18-ия кръг на испанската Ла Лига. Атомното трио на каталунците - Меси-Суарес-Гризман бе в основата на победата, с която Барса се утвърди еднолично на върха с три точки повече от големия съперник Реал Мадрид, който утре приема Атлетик Билбао. Луис Суарес се отличи с три асистенции, а накрая увенча добрата си игра и с попадение от дузпа за крайното 4:1. Първо Суарес асистира на Антоан Гризман, който с шут от движение откри резултата в 14-а минута. Уругваецът подаде и на Артуро Видал, който с хубав удар по диагонала вкара за 2:0 в самия край на първата част. Алавес върна един гол чрез Пере Понс в 56-а минута, но Барса не допусна изненада и бързо върна аванса си от два гола след прецизен шут на Лионел Меси от 25 метра в 69-а минута след третата асистенция на Суарес. Така аржентинецът реализира 50-тия си гол през календарната година, нещо, което бе направил в 8 от предишните 9 години. В 74-а минута реферът отсъди дузпа за Барселона за игра с ръка. Луис Суарес пое отговорността и с прецизно изпълнение оформи крайното 4:1.", "date": "2019.12.22", "title": "Барса приключи годината на първо място"}
{"url": "https://standartnews.com/svyat/prints-filip-vtora-noshch-e-v-bolnitsa-409881.html", "text": "Британската кралица Елизабет Втора посети днес църковна служба в района на своя провинциална резиденция, докато съпругът й принц Филип прекара втора нощ в болница в Лондон, предаде БТА, позовавайки се на АФП. Представители на Бъкингамския дворец не са съобщавали нова информация за състоянието на 98-годишния принц след известието от петък, когато информираха, че той е приет в болница \"Крал Едуард Седми\" като превантивна мярка заради старо заболяване. Не е ясно дали Филип ще бъде изписан навреме, за да се присъедини към останалите членове на кралското семейство за Коледа в Сандрингам, провинциалното имение на кралицата в графство Норфолк. Кралицата не промени програмата си за празниците и днес отиде на църква както обикновено. В рождественското утро се очаква кралското семейство да присъства на още една служба. Бъкингамският дворец междувременно публикува специална празнична снимка, на която кралицата приготвя коледни десерти заедно със сина си принц Чарлз, внука си принц Уилям и правнука си принц Джордж. Те са съответно първи, втори и трети в линията за наследяване на британския трон.", "date": "2019.12.22", "title": "Принц Филип втора нощ е в болница"}
{"url": "https://www.standartnews.com/chudesata_na_balgariya/unibit-s-khologrami-na-pametnitsi-i-skrovishcha-409819.html", "text": "Две нови награди - за дигитализация и за социализация на културно-историческото наследство през 2019, присъди кампанията \"Чудесата на България\". Проектът на проф. д-р София Василева от Университета по биб-лиотекознание и информационни технологии се основава на виртуалната реалност като съвременен подход за образование. Разработен е на базата на холограмите, вече се използва в процеса на обучение на студенти в областта на културното наследство. Насърчава интерактивните форми на преподаване и подпомага диги-талното представяне на музейни експонати. Наградата за социализация отиде във Варненския свободен университет. Получи я президентът на вуза д-р Красимир Недялков. Проектът на университета е за социализиране на Варненския некропол. Наградите на проф. Василева и д-р Недялков даде Калоян Паргов, председател на групата социалисти в Столичния общински съвет и член на комисията по образование, култура, наука и културно многообразие. Радвам се, че връчвам точно тази награда, може би в памет на моя баща проф. Драгомир Паргов, който бе част от екипа на УниБИТ още преди да стане университет, каза Паргов. И подчерта: \"Дигитализацията на кул-турното наследство е бъдещето\". Много се радвам, че науката в областта на културно-историческото наслед-ство се развива с бързи темпове, за да може идните поколения да познават историята, заключи той.", "date": "2019.12.22", "title": "УниБИТ с холограми на паметници и съкровища"}
{"url": "https://standartnews.com/sport/nash-snoubordist-s-2-pobedi-v-avstriya-409825.html", "text": "Юношите ни в алпийския сноуборд взеха участие в първото си международно състезание за сезона (20-21 декември) в Австрия. И в двата дни, във възрастова група до 16 г, безапелационен златен медалист е Тервел Замфиров (на снимката). При юношите, Kрис Георгиев се класира на 9-то място и в двата дни; Александър Кръшняк на 14-то и 13-то място. Ивана Балтова е съответно 13-та и 11-та. Следващият старт на младите състезатели е малко след началото на новата 2020 г.", "date": "2019.12.22", "title": "Наш сноубордист с 2 победи в Австрия"}
{"url": "https://standartnews.com/svyat/kralitsa-elizabet-sbira-chetiri-pokoleniya-za-koleda-409829.html", "text": "Кенсингтън палас публикува снимки в официалния си Инстаграм профил, на които кралица Елизабет II, синът ѝ - принц Чарлз, внукът ѝ - принц Уилям и правнукът ѝ - принц Джордж, заедно приготвят коледен пудинг. Инициативата е с благотворителна цел. Ден преди разпространяването на тези снимки, от Кенсингтън споделиха в социалната мрежа и кадър с пищно украсената коледна елха пред двореца с посланието:", "date": "2019.12.22", "title": "Кралица Елизабет събира четири поколения за Коледа"}
{"url": "https://www.standartnews.com/chudesata_na_balgariya/poslanik-gurbanova-ss-slovo-na-blgarski-409820.html", "text": "Посланикът на Азербайджан у нас Наргиз Гурбанова впечатли всички по време на церемонията \"Чудесата на България\", като произнесе слово на отличен български език. За мен е чест да бъда част от инициативата, каза Нейно превъзходителство и припомни, че преди няколко години страната й стана носител на наградата \"Меценат на годината\" за изключителния принос при реставрацията на историческата крепост Трапезица. Културните връзки между България и Азербайджан се развиват стремителни, реализират се редица ус-пешни проекти за популяризиране на богатата древна култура на двете страни, каза посланик Гурбанова. Тя връчи отличието \"Пазител на съкровищата\" на Фондация \"Тракия\", която от години е посветила цялата си дейност в опазването на културно-историческото наследство. Фондация \"Тракия\" подкрепя институции и ли-ца, ангажирани с проучването и опазването на културно-историческото наследство. От името на фондацията наградата взе доц. д-р Гергана Кабакчиева. В последните години фондацията ни концентрира своите проек-ти в реставрация и консервация на недвижимите паметници с което допринася за опазването на културното наследство, заяви доц. Кабакчиева.", "date": "2019.12.22", "title": "Посланик Гурбанова със слово на български"}
{"url": "https://standartnews.com/sport/sport-i-futbol-po-televiziite-na-22-dekemvri-409814.html", "text": "Спорт и футбол по телевизията на 22 декември: 10,51 ч Ски, гигантски слалом, Алта Бадия, (м), Евроспорт 1 11,55 ч Ски, спускане, Вал Д'Изер (ж), Евроспорт 1 13,00 ч фугбол „Леганас“ - „Еспаньол“ MAX sport 4/Sport+ HD 13,15 ч футбол,  „Аякс“ – АДО MAX sport 1 13,30  ч футбол, „Аталанта“ - „Милан“ MAX sport 3 14,00 ч ски, гигантски слалом, Алта Бадия (м), Евроспорт 1 14,00 ч футбол, „Шефилд У“ - „Бристол“  Диема спорт 15,00 ч футбол, „Осасуна“ - „Реал С“ MAX sport 4/Sport+ HD 15,30 ч футбол , “Утрехт“ - „Фейенорд“  MAX sport 1 16,00 ч. футбол,  „Уотфорд“ - „Манчестър Ю“ Диема спорт 2 16,00 ч. футбол,  „Лече\" - „Болоня“ MAX sport 2 16,00 ч. футбол,  „Парма“ - „Бреша“ MAX sport 3 16,30 ч футбол, „Фортуна“ - „Унион“ Евроспорт 2 17,00 ч. футбол, „Бетис\" - „Атпетико“ (М)  MAX sport 4/Sport+ HD 18,30 ч, футбол, „Тотнъм“- „Челси“ Диема спорт 2 19,00 ч., футбол, “Падерборн“ - „Айнтрахт“ Евроспорт 2 19,30 ч. футбол, „Леванте“ - „Селта“ MAX sport 4/Sport+ HD 21,45 ч, футбол, „Сасуоло“ - „Наполи“ MAX sport 3 22,00 ч футбол, „Реал“ (М) - „Атлетик“ (Б) MAX sport 4/Sport+ HD", "date": "2019.12.22", "title": "Спорт и футбол по телевизиите на 22 декември"}
{"url": "https://standartnews.com/sport/slavchev-se-e-razbral-s-levski-409828.html", "text": "Националът по футбол Симеон Славчев се е разбрал с Левски и ще стане първото ново попълнение в състава на \"сините\" през зимния трансферен прозорец, твърди БТА. Полузащитникът ще подпише договор до лятото на 2022 година с опция за още един сезон. Той преминава на \"Герена\" като свободен агент, след като по-рано през седмицата разтрогна с шампиона на Азербайджан ФК Карабах. Контрактът ще стане факт, след като бъдат уточнени някои последни малки детайли и халфът премине медицинските изследвания. 26-годишният Славчев е избрал офертата на софийския гранд измежду няколкото получени предложения заради професионалния начин на работа, който новото ръководство е наложил в Левски, както и заради амбициите на клуба.", "date": "2019.12.22", "title": "Славчев се е разбрал с Левски"}
{"url": "https://standartnews.com/sport/bodurov-ne-otreche-che-mozhe-da-ide-v-levski-409841.html", "text": "Централният защитник Николай Бодуров коментира по много любопитен начин възможността да заиграе в Левски. Той говори своето бъдеще по време на благотворителния турнир “Скапто” в Благоевград. Той заяви, че ЦСКА е затворена страница за него, както и той е затворена страница за ЦСКА. „Първо трябва да разтрогна с тима, надявам се да няма проблеми. Така ще е най-добре и за двете страни. После ще чакам предложения. В следващите дни ще има развитие. Има съжаление, защото не е по най-добрият начин за раздяла, но това го има във футбола, предимно в Балканските страни. Не е нормално и не е приятно. Затворена страница са за мен, както и аз за тях. Не съм част от този отбор вече. Според мен нямат шанс за титлата, а за Купата имат. Надявам се да имат късмет и да спечелят.\", заяви Бодуров пред Канал 3. Относно възможността да заиграе в Левски футболистът заяви: \"Не искам да коментирам информациите за мен, тъй като се появяват постоянно. Всичко е възможно, дали има или няма такава възможност, ще видим във времето. Имам някакви неща за чужбина, но гледам предимно парите. Не съм толкова млад, за да градя кариера. Всичко е въпрос на пари. Нека първо разтрогна и ще има какво да ви кажа в следващите няколко дни\", каза Бодуров. Бодуров коментира и възможността да се завърне в националния отбор. \"Играе ми се в тези баражи, разбира се. Аз съм се борил за тези квалификации и баражи. На мен ми се играят важни мачове. Всеки футболист трябва да иска да играе в такива мачове. Ще направя всичко възможно, за да си намеря отбор и да съм на линия за националния тим\", каза Бодуров. Опитният бранител добави, че всички трябва да сме по-човечни и да се правят повече благотворителни турнири като „Скапто” в Благоевград.", "date": "2019.12.22", "title": "Бодуров не отрече, че може да иде в Левски"}
{"url": "https://standartnews.com/sport/albert-ne-mozhe-da-zavrshi-prviya-mansh-v-alta-badiya-409843.html", "text": "Българинът Алберт Попов не завърши в първия манш на гигантския слалом за Световната купа по ски-алпийски дисциплини в италианския курорт Алта Бадия. Попов, който стартира последен с 63-и номер, допусна грешка в средата на трасето и отпадна. \r\nУсловията бяха отвратителни, като всички алпийци изпитваха трудности. Сред отпадналите беше и олимпийският шампион от Сочи 2014 и трикратен световен първенец в дисциплината Тед Лигети (САЩ). Най-бърз в първия манш беше Лейф Кристиан Хауген от Норвегия с 58.69 секунди, следван на 7 стотни от секундата от Марко Одермат (Швейцария) и на 20 стотни от Алекси Пентюро (Франция). Утре Алберт ще кара квалификация за паралелния гигантски пак в Алта Бадия.", "date": "2019.12.22", "title": "Алберт не можа да завърши първия манш в Алта Бадия"}
{"url": "https://www.standartnews.com/sport/popeto-bikh-rabotil-s-khubchev-na-gerena-409842.html", "text": "Бившият капитан на националния отбор на България Ивелин Попов сподели, че наставникът на Левски Петър Хубчев е един от най-модерните у нас и би работил с него в „синия” клуб.  Футболистът на Ростов говори пред Канал 3. „По медиите пишат, че Хубчев е дефанзивен треньор. За мен не е дефанзивен треньор. Футболът много се промени. В България много малко хора разбират футбола. Хубчев е модерен треньор. Работи шест месеца. Този човек трябва да работи поне 4-5 години, за да построи отбора. Хубчев е точният човек за Левски. На 100%. По-подходящ не виждам от него. С Хубчев бих работил в Левски. Сега вече си имам ангажименти с Ростов. С него бих работил винаги. Познавам го като треньор. Знам вижданията му. Това е един съвременен европейски треньор”, коментира Ивелин Попов.", "date": "2019.12.22", "title": "Попето: Бих работил с Хубчев на \"Герена\""}
{"url": "https://www.standartnews.com/sport/barsa-priklyuchi-godinata-na-prvo-myasto-409810.html", "text": "Барселона победи Алавес с 4:1 в мач от 18-ия кръг на испанската Ла Лига. Атомното трио на каталунците - Меси-Суарес-Гризман бе в основата на победата, с която Барса се утвърди еднолично на върха с три точки повече от големия съперник Реал Мадрид, който утре приема Атлетик Билбао. Луис Суарес се отличи с три асистенции, а накрая увенча добрата си игра и с попадение от дузпа за крайното 4:1. Първо Суарес асистира на Антоан Гризман, който с шут от движение откри резултата в 14-а минута. Уругваецът подаде и на Артуро Видал, който с хубав удар по диагонала вкара за 2:0 в самия край на първата част. Алавес върна един гол чрез Пере Понс в 56-а минута, но Барса не допусна изненада и бързо върна аванса си от два гола след прецизен шут на Лионел Меси от 25 метра в 69-а минута след третата асистенция на Суарес. Така аржентинецът реализира 50-тия си гол през календарната година, нещо, което бе направил в 8 от предишните 9 години. В 74-а минута реферът отсъди дузпа за Барселона за игра с ръка. Луис Суарес пое отговорността и с прецизно изпълнение оформи крайното 4:1.", "date": "2019.12.22", "title": "Барса приключи годината на първо място"}
{"url": "https://standartnews.com/sport/flik-ostava-trenor-na-bayern-409850.html", "text": "Ханзи Флик ще води германския футболен шампион Байерн (Мюнхен) до края на сезона, съобщиха от пресслужбата на баварския гранд.54-годишният специалист пое временно състава в началото на ноември на мястото на уволнения заради незадоволителни резултати Нико Ковач. От управата на клуба, обаче, са доволни от работата на Флик досега и той получава доверие да води отбора поне до лятото. Байерн спечели първото място в групата си в Шампионската лига с пълен актив от шест успеха, а след три поредни победи в последните си три мача в Бундеслигата ще зимува на третото място само на 4 точки зад лидера РБ Лайпциг.", "date": "2019.12.22", "title": "Флик остава треньор на Байерн"}
{"url": "https://standartnews.com/sport/kristofersen-specheli-v-alta-badiya-409853.html", "text": "Световният шампион от Ора 2019 в гигантския слалом Хенрик Кристоферсен (Нор) спечели гигантския слалом за СК в Алта Бадия (Ит). Принцът на викингите бе пети след първия манш в който водач бе сънародника му Лейф Кристиян Хоген-Нестволд. Във втория обаче Херник бе безупречен по отвратителното трасе и вкрайна сметка триумфира като победител. Първият от паралелния гигантски слалом в Алта Бадия през декември 2016 Сиприен Саразен (Фр) остана втори kd 0,31 сек от Хенрик, а водещия словенец Жан Кранец е трети на 0,39 сек. Водачът в генералното класиране за малката купа в дисциплината Томи Форд (САЩ) е 20-и. \"Дадох всичко, което имах във втория манш, за да изпреваря Саразен. Винаги съм бил след Хиршер тук и сега за мен е голяма радост да спечеля, коментира след състезанието Кристоферсен. Утре вечер от 19,00 ч е паралелния гигантски слалом в Алта Бадия. В квалификацията за него от 16,00 ч (утре) ще кара и водещия ни алпиец Алберт Попов.", "date": "2019.12.22", "title": "Кристоферсен спечели в Алта Бадия"}
{"url": "https://standartnews.com/sport/popeto-bikh-rabotil-s-khubchev-na-gerena-409842.html", "text": "Бившият капитан на националния отбор на България Ивелин Попов сподели, че наставникът на Левски Петър Хубчев е един от най-модерните у нас и би работил с него в „синия” клуб.  Футболистът на Ростов говори пред Канал 3. „По медиите пишат, че Хубчев е дефанзивен треньор. За мен не е дефанзивен треньор. Футболът много се промени. В България много малко хора разбират футбола. Хубчев е модерен треньор. Работи шест месеца. Този човек трябва да работи поне 4-5 години, за да построи отбора. Хубчев е точният човек за Левски. На 100%. По-подходящ не виждам от него. С Хубчев бих работил в Левски. Сега вече си имам ангажименти с Ростов. С него бих работил винаги. Познавам го като треньор. Знам вижданията му. Това е един съвременен европейски треньор”, коментира Ивелин Попов.", "date": "2019.12.22", "title": "Попето: Бих работил с Хубчев на \"Герена\""}
{"url": "https://www.standartnews.com/sport/albert-ne-mozhe-da-zavrshi-prviya-mansh-v-alta-badiya-409843.html", "text": "Българинът Алберт Попов не завърши в първия манш на гигантския слалом за Световната купа по ски-алпийски дисциплини в италианския курорт Алта Бадия. Попов, който стартира последен с 63-и номер, допусна грешка в средата на трасето и отпадна. \r\nУсловията бяха отвратителни, като всички алпийци изпитваха трудности. Сред отпадналите беше и олимпийският шампион от Сочи 2014 и трикратен световен първенец в дисциплината Тед Лигети (САЩ). Най-бърз в първия манш беше Лейф Кристиан Хауген от Норвегия с 58.69 секунди, следван на 7 стотни от секундата от Марко Одермат (Швейцария) и на 20 стотни от Алекси Пентюро (Франция). Утре Алберт ще кара квалификация за паралелния гигантски пак в Алта Бадия.", "date": "2019.12.22", "title": "Алберт не можа да завърши първия манш в Алта Бадия"}
{"url": "https://www.standartnews.com/sport/flik-ostava-trenor-na-bayern-409850.html", "text": "Ханзи Флик ще води германския футболен шампион Байерн (Мюнхен) до края на сезона, съобщиха от пресслужбата на баварския гранд.54-годишният специалист пое временно състава в началото на ноември на мястото на уволнения заради незадоволителни резултати Нико Ковач. От управата на клуба, обаче, са доволни от работата на Флик досега и той получава доверие да води отбора поне до лятото. Байерн спечели първото място в групата си в Шампионската лига с пълен актив от шест успеха, а след три поредни победи в последните си три мача в Бундеслигата ще зимува на третото място само на 4 точки зад лидера РБ Лайпциг.", "date": "2019.12.22", "title": "Флик остава треньор на Байерн"}
{"url": "https://www.standartnews.com/sport/nash-snoubordist-s-2-pobedi-v-avstriya-409825.html", "text": "Юношите ни в алпийския сноуборд взеха участие в първото си международно състезание за сезона (20-21 декември) в Австрия. И в двата дни, във възрастова група до 16 г, безапелационен златен медалист е Тервел Замфиров (на снимката). При юношите, Kрис Георгиев се класира на 9-то място и в двата дни; Александър Кръшняк на 14-то и 13-то място. Ивана Балтова е съответно 13-та и 11-та. Следващият старт на младите състезатели е малко след началото на новата 2020 г.", "date": "2019.12.22", "title": "Наш сноубордист с 2 победи в Австрия"}
{"url": "https://www.standartnews.com/sport/slavchev-se-e-razbral-s-levski-409828.html", "text": "Националът по футбол Симеон Славчев се е разбрал с Левски и ще стане първото ново попълнение в състава на \"сините\" през зимния трансферен прозорец, твърди БТА. Полузащитникът ще подпише договор до лятото на 2022 година с опция за още един сезон. Той преминава на \"Герена\" като свободен агент, след като по-рано през седмицата разтрогна с шампиона на Азербайджан ФК Карабах. Контрактът ще стане факт, след като бъдат уточнени някои последни малки детайли и халфът премине медицинските изследвания. 26-годишният Славчев е избрал офертата на софийския гранд измежду няколкото получени предложения заради професионалния начин на работа, който новото ръководство е наложил в Левски, както и заради амбициите на клуба.", "date": "2019.12.22", "title": "Славчев се е разбрал с Левски"}
{"url": "https://www.standartnews.com/sport/sport-i-futbol-po-televiziite-na-22-dekemvri-409814.html", "text": "Спорт и футбол по телевизията на 22 декември: 10,51 ч Ски, гигантски слалом, Алта Бадия, (м), Евроспорт 1 11,55 ч Ски, спускане, Вал Д'Изер (ж), Евроспорт 1 13,00 ч фугбол „Леганас“ - „Еспаньол“ MAX sport 4/Sport+ HD 13,15 ч футбол,  „Аякс“ – АДО MAX sport 1 13,30  ч футбол, „Аталанта“ - „Милан“ MAX sport 3 14,00 ч ски, гигантски слалом, Алта Бадия (м), Евроспорт 1 14,00 ч футбол, „Шефилд У“ - „Бристол“  Диема спорт 15,00 ч футбол, „Осасуна“ - „Реал С“ MAX sport 4/Sport+ HD 15,30 ч футбол , “Утрехт“ - „Фейенорд“  MAX sport 1 16,00 ч. футбол,  „Уотфорд“ - „Манчестър Ю“ Диема спорт 2 16,00 ч. футбол,  „Лече\" - „Болоня“ MAX sport 2 16,00 ч. футбол,  „Парма“ - „Бреша“ MAX sport 3 16,30 ч футбол, „Фортуна“ - „Унион“ Евроспорт 2 17,00 ч. футбол, „Бетис\" - „Атпетико“ (М)  MAX sport 4/Sport+ HD 18,30 ч, футбол, „Тотнъм“- „Челси“ Диема спорт 2 19,00 ч., футбол, “Падерборн“ - „Айнтрахт“ Евроспорт 2 19,30 ч. футбол, „Леванте“ - „Селта“ MAX sport 4/Sport+ HD 21,45 ч, футбол, „Сасуоло“ - „Наполи“ MAX sport 3 22,00 ч футбол, „Реал“ (М) - „Атлетик“ (Б) MAX sport 4/Sport+ HD", "date": "2019.12.22", "title": "Спорт и футбол по телевизиите на 22 декември"}
{"url": "https://www.standartnews.com/sport/bodurov-ne-otreche-che-mozhe-da-ide-v-levski-409841.html", "text": "Централният защитник Николай Бодуров коментира по много любопитен начин възможността да заиграе в Левски. Той говори своето бъдеще по време на благотворителния турнир “Скапто” в Благоевград. Той заяви, че ЦСКА е затворена страница за него, както и той е затворена страница за ЦСКА. „Първо трябва да разтрогна с тима, надявам се да няма проблеми. Така ще е най-добре и за двете страни. После ще чакам предложения. В следващите дни ще има развитие. Има съжаление, защото не е по най-добрият начин за раздяла, но това го има във футбола, предимно в Балканските страни. Не е нормално и не е приятно. Затворена страница са за мен, както и аз за тях. Не съм част от този отбор вече. Според мен нямат шанс за титлата, а за Купата имат. Надявам се да имат късмет и да спечелят.\", заяви Бодуров пред Канал 3. Относно възможността да заиграе в Левски футболистът заяви: \"Не искам да коментирам информациите за мен, тъй като се появяват постоянно. Всичко е възможно, дали има или няма такава възможност, ще видим във времето. Имам някакви неща за чужбина, но гледам предимно парите. Не съм толкова млад, за да градя кариера. Всичко е въпрос на пари. Нека първо разтрогна и ще има какво да ви кажа в следващите няколко дни\", каза Бодуров. Бодуров коментира и възможността да се завърне в националния отбор. \"Играе ми се в тези баражи, разбира се. Аз съм се борил за тези квалификации и баражи. На мен ми се играят важни мачове. Всеки футболист трябва да иска да играе в такива мачове. Ще направя всичко възможно, за да си намеря отбор и да съм на линия за националния тим\", каза Бодуров. Опитният бранител добави, че всички трябва да сме по-човечни и да се правят повече благотворителни турнири като „Скапто” в Благоевград.", "date": "2019.12.22", "title": "Бодуров не отрече, че може да иде в Левски"}
{"url": "https://www.standartnews.com/sport/kristofersen-specheli-v-alta-badiya-409853.html", "text": "Световният шампион от Ора 2019 в гигантския слалом Хенрик Кристоферсен (Нор) спечели гигантския слалом за СК в Алта Бадия (Ит). Принцът на викингите бе пети след първия манш в който водач бе сънародника му Лейф Кристиян Хоген-Нестволд. Във втория обаче Херник бе безупречен по отвратителното трасе и вкрайна сметка триумфира като победител. Първият от паралелния гигантски слалом в Алта Бадия през декември 2016 Сиприен Саразен (Фр) остана втори kd 0,31 сек от Хенрик, а водещия словенец Жан Кранец е трети на 0,39 сек. Водачът в генералното класиране за малката купа в дисциплината Томи Форд (САЩ) е 20-и. \"Дадох всичко, което имах във втория манш, за да изпреваря Саразен. Винаги съм бил след Хиршер тук и сега за мен е голяма радост да спечеля, коментира след състезанието Кристоферсен. Утре вечер от 19,00 ч е паралелния гигантски слалом в Алта Бадия. В квалификацията за него от 16,00 ч (утре) ще кара и водещия ни алпиец Алберт Попов.", "date": "2019.12.22", "title": "Кристоферсен спечели в Алта Бадия"}
{"url": "https://www.standartnews.com/sport/levandovski-legne-pod-nozha-409855.html", "text": "Голмайсторът на Байерн Мюнхен Роберт Левандовски претърпя успешна операция на левия адуктор, съобщиха от клуба. Полякът легна под ножа в Мюнхен, веднага след последния мач за годината срещу Волфсбург, спечелен от баварците с 2:0. Възстановяването на Левандовски ще продължи между 10 и 14 дни. Почти сигурно той ще бъде на разположение на Ханзи Флик за първия мач от първенството срещу Херта Берлин на 19 януари. От началото на сезона Лева има 30 гола за германския шампион. С 19-те си попадения в Бундеслигата той е начело на голмайсторската листа в Германия.", "date": "2019.12.22", "title": "Левандовски легна под ножа"}
{"url": "https://standartnews.com/sport/levandovski-legne-pod-nozha-409855.html", "text": "Голмайсторът на Байерн Мюнхен Роберт Левандовски претърпя успешна операция на левия адуктор, съобщиха от клуба. Полякът легна под ножа в Мюнхен, веднага след последния мач за годината срещу Волфсбург, спечелен от баварците с 2:0. Възстановяването на Левандовски ще продължи между 10 и 14 дни. Почти сигурно той ще бъде на разположение на Ханзи Флик за първия мач от първенството срещу Херта Берлин на 19 януари. От началото на сезона Лева има 30 гола за германския шампион. С 19-те си попадения в Бундеслигата той е начело на голмайсторската листа в Германия.", "date": "2019.12.22", "title": "Левандовски легна под ножа"}
{"url": "https://standartnews.com/sport/vlado-iliev-e-20-ti-v-masoviya-start-409857.html", "text": "Владимир Илиев, който преди дни стана Спортист №1 на България, завърши на 20-о място в първия масов старт на 15 км от Световната купа по биатлон. Българинът допусна шест грешки в стрелбата и завърши на 3:34.8 минути от победителя. Състезанието в Анеси льо Гран Борнан бе спечелено от Йоханес Тингнес Бьо. Норвежецът бе почти перфектен в стрелбата, като порази 19 от 20-те мишени. Единствената му грешка дойде в третата стрелба. Бьо завърши за 41.36:3 минути. Второто място зае французинът Емилен Жаклен, който също имаше само един пропуск в третата стрелба. Жаклен остана на 42.1 секунди от победителя. Трети се класира братът на Йоханес Бьо - Тарей Бьо, който финишира на 51.8 секунди от малкия си брат. За Йоханес Бьо това е пета победа от седем старта от началото на сезона. Той е убедителен лидер в класирането за Световната купа с 374 точки. Втори е Тарей Бьо с 313, трети е Кентен Фийон Майе с 281, а Мартен Фуркад е четвърти с 267. Владо Илиев е 24-и със 102 точки, а Красимир Анев е 46-и с 26 точки.", "date": "2019.12.22", "title": "Владо Илиев е 20-ти в масовия старт"}
{"url": "https://standartnews.com/sport/unizhikha-milan-za-final-2019-godina-409860.html", "text": "Отборът на Милан изпрати 2019 година с невиждано унижение в най-новата история на клуба. Погромът с 0:5 от Аталанта е най-голямата загуба за \"росонерите\" през XXI век и общо четвърта с този резултат в Калчото. За последно миланският гранд падна с пет гола през пролетта на 1998 година под ръководството на Фабио Капело - срещу Рома на \"Олимпико\" във Вечния град. Петте попадения тогава са дело на Венсан Кандела, Луиджи Ди Биаджо (2), Пауло Серджо и Марко Делвекио. Сега в Бергамо точни бяха Алехандро Гомес, Марио Пашалич, Йосип Иличич (2) и Луис Муриел.", "date": "2019.12.22", "title": "Унижиха Милан за финал 2019 година"}
{"url": "https://standartnews.com/sport/levski-predstavi-slavchev-409870.html", "text": "Футболният национал Симеон Славчев подписа договор с Левски, като контрактът на полузащитника е за период от 3 години. Халфът започва кариерата си в столичния Септември, преминава през академията на „Литекс“ и играе за първия отбор. На 19 декември 2013 г. е избран за „Най-прогресиращ футболист за 2013 година“, а през 2014 година подписва договор със Спортинг Лисабон. През 2018-ата пък преминава в азербейджанския Карабах, където играе за последно преди идването си в Левски. През септември 2009 година с юношеския Национален отбор на България до 17 г. взима участие на XXIV международен турнир по футбол „Сиренка“ в Полша, a през 2012 г. получава първата си повиквателна за младежкия национален отбор. Дебютът му за първия състав на България е на 15 октомври 2013 година в световната квалификация срещу отбора на Чехия. Новото попълнение на Левски Симеон Славчев заяви, че за него е сбъдната мечта да облече \"синята\" фланелка и обеща да даде всичко от себе си за клуба по време на престоя си на \"Герена\".  По време на официалната пресконференция по случай представянето му, българският национал разказа за причините, които са го довели в клуба, както и сподели впечатленията си за обстановката в Левски и цялостната ситуация в българския футбол.  „Чувствам се развълнуван. Желанието ми беше да съм тук. От малък съм левскар и съм израснал в сектор „Б“, така че вълнението е голямо при мен. Левски не е крачка назад. Познавам треньора и хората от клуба, така че се намирам на точното място“, започна Славчев. „Имах предложения от чужбина, но желанието ми беше да дойда в Левски. Направих равносметка и това е моето желание от дълги години. Това е сред мечтите ми, да играя на „Герена“. „Обстоятелствата позволиха на този трансфер да се осъществи. Случи се, защото искам да облека синята фланелка и да усетя какво е да играя на „Герена“. Аз съм фен на клуба от малък. Личните ми цели отговарят и на реалността. Това, което мога да дам на отбора и клуба е много желание, много битка и един истински левскар на терена“. „Срокът на договора ми е за 3 години. В началото на подготовка ще съм в добра кондиция и се надявам да навляза бързо във форма за втория полусезон“. „В момента се работи професионално и се гради в Левски. Не е редно да се заявява какви са личните ми амбиции, но е очевидно, че се полага стабилна почва за бъдещи успехи. Гарантирам, че аз ще положа необходимата работа“. „Когато напуснах България първенството беше на прилично ниво. Не искам да правя съпоставка с други първенства. Българското първенство не е лесно, това го доказват и чужденците, които не винаги постигат достатъчно успехи и имат трудности“, завърши новото попълнение на Левски.", "date": "2019.12.22", "title": "Левски представи Славчев"}
{"url": "https://www.standartnews.com/sport/vlado-iliev-e-20-ti-v-masoviya-start-409857.html", "text": "Владимир Илиев, който преди дни стана Спортист №1 на България, завърши на 20-о място в първия масов старт на 15 км от Световната купа по биатлон. Българинът допусна шест грешки в стрелбата и завърши на 3:34.8 минути от победителя. Състезанието в Анеси льо Гран Борнан бе спечелено от Йоханес Тингнес Бьо. Норвежецът бе почти перфектен в стрелбата, като порази 19 от 20-те мишени. Единствената му грешка дойде в третата стрелба. Бьо завърши за 41.36:3 минути. Второто място зае французинът Емилен Жаклен, който също имаше само един пропуск в третата стрелба. Жаклен остана на 42.1 секунди от победителя. Трети се класира братът на Йоханес Бьо - Тарей Бьо, който финишира на 51.8 секунди от малкия си брат. За Йоханес Бьо това е пета победа от седем старта от началото на сезона. Той е убедителен лидер в класирането за Световната купа с 374 точки. Втори е Тарей Бьо с 313, трети е Кентен Фийон Майе с 281, а Мартен Фуркад е четвърти с 267. Владо Илиев е 24-и със 102 точки, а Красимир Анев е 46-и с 26 точки.", "date": "2019.12.22", "title": "Владо Илиев е 20-ти в масовия старт"}
{"url": "https://www.standartnews.com/sport/eto-kakvo-pozhela-stoichkov-za-chng-409887.html", "text": "Желая здраве, българите да се обичат, да се уважават, да си помагат, да си вярват, да гледат позитивно. Пожелавам на всички  весело посрещане на Новата година. Щастлив съм от обичта, която ми показват хората, която са ми давали през всичките тези години. След няколко дни завършваме тези 25 години от онзи голям ден и искам българите да се докоснат до сбъднатата ни мечта. Това заяви Христо Стоичков в интервю за Нова след като представи автобиографичната си книга в столичен мол. Когато следваш мечтите си, трябва да се лишиш от много неща. Нашето поколение нямаше татуировки, но имаше ред и дисциплина, имаше голяма отговорност, имаше обич към това, което правехме. Някои млади футболисти станаха големи, имал съм възможността да ги тренирам, играят сега за националния отбор, каза Стоичков. Чакаме вече дълги години да се класираме за голям форум. Сигурен съм, че на 26 март стадионът ще бъде пълен. Но, едно е стадионът да е пълен, друго е когато излезеш на терена, да защитаваш интересите на цяла България, сподели още той. Един-двама пролет не правят. Нужно е, както бяхме ние, един отбор задружни, както бяха и батковците преди нас, коментира Христо Стоичков.", "date": "2019.12.22", "title": "Ето какво пожела Стоичков за ЧНГ"}
{"url": "https://www.standartnews.com/sport/levski-predstavi-slavchev-409870.html", "text": "Футболният национал Симеон Славчев подписа договор с Левски, като контрактът на полузащитника е за период от 3 години. Халфът започва кариерата си в столичния Септември, преминава през академията на „Литекс“ и играе за първия отбор. На 19 декември 2013 г. е избран за „Най-прогресиращ футболист за 2013 година“, а през 2014 година подписва договор със Спортинг Лисабон. През 2018-ата пък преминава в азербейджанския Карабах, където играе за последно преди идването си в Левски. През септември 2009 година с юношеския Национален отбор на България до 17 г. взима участие на XXIV международен турнир по футбол „Сиренка“ в Полша, a през 2012 г. получава първата си повиквателна за младежкия национален отбор. Дебютът му за първия състав на България е на 15 октомври 2013 година в световната квалификация срещу отбора на Чехия. Новото попълнение на Левски Симеон Славчев заяви, че за него е сбъдната мечта да облече \"синята\" фланелка и обеща да даде всичко от себе си за клуба по време на престоя си на \"Герена\".  По време на официалната пресконференция по случай представянето му, българският национал разказа за причините, които са го довели в клуба, както и сподели впечатленията си за обстановката в Левски и цялостната ситуация в българския футбол.  „Чувствам се развълнуван. Желанието ми беше да съм тук. От малък съм левскар и съм израснал в сектор „Б“, така че вълнението е голямо при мен. Левски не е крачка назад. Познавам треньора и хората от клуба, така че се намирам на точното място“, започна Славчев. „Имах предложения от чужбина, но желанието ми беше да дойда в Левски. Направих равносметка и това е моето желание от дълги години. Това е сред мечтите ми, да играя на „Герена“. „Обстоятелствата позволиха на този трансфер да се осъществи. Случи се, защото искам да облека синята фланелка и да усетя какво е да играя на „Герена“. Аз съм фен на клуба от малък. Личните ми цели отговарят и на реалността. Това, което мога да дам на отбора и клуба е много желание, много битка и един истински левскар на терена“. „Срокът на договора ми е за 3 години. В началото на подготовка ще съм в добра кондиция и се надявам да навляза бързо във форма за втория полусезон“. „В момента се работи професионално и се гради в Левски. Не е редно да се заявява какви са личните ми амбиции, но е очевидно, че се полага стабилна почва за бъдещи успехи. Гарантирам, че аз ще положа необходимата работа“. „Когато напуснах България първенството беше на прилично ниво. Не искам да правя съпоставка с други първенства. Българското първенство не е лесно, това го доказват и чужденците, които не винаги постигат достатъчно успехи и имат трудности“, завърши новото попълнение на Левски.", "date": "2019.12.22", "title": "Левски представи Славчев"}
{"url": "https://www.standartnews.com/sport/radi-zdravkov-poema-loko-sf-409862.html", "text": "Радослав Здравков е новият старши треньор на Локомотив София. Той заменя на поста Младен Додич, който напусна преди две седмици. Помощници на Здравков ще бъдат Галин Иванов и Христо Коилов. Радослав Здравков е юноша на столичния Локомотив. Играе за „червено-черните“ в периода 1973-1980 г. Бил е старши треньор на столичните железничари в два периода - 1994-1995 и 2001-2002 година. Локомотив София е на четвърта позиция във Втора лига с актив от 30 точки, на три по-малко от Монтана, който е последния към момента в зоната за плейоф за промоция в efbet Лига.", "date": "2019.12.22", "title": "Ради Здравков поема Локо (Сф)"}
{"url": "https://standartnews.com/sport/radi-zdravkov-poema-loko-sf-409862.html", "text": "Радослав Здравков е новият старши треньор на Локомотив София. Той заменя на поста Младен Додич, който напусна преди две седмици. Помощници на Здравков ще бъдат Галин Иванов и Христо Коилов. Радослав Здравков е юноша на столичния Локомотив. Играе за „червено-черните“ в периода 1973-1980 г. Бил е старши треньор на столичните железничари в два периода - 1994-1995 и 2001-2002 година. Локомотив София е на четвърта позиция във Втора лига с актив от 30 точки, на три по-малко от Монтана, който е последния към момента в зоната за плейоф за промоция в efbet Лига.", "date": "2019.12.22", "title": "Ради Здравков поема Локо (Сф)"}
{"url": "https://www.standartnews.com/sport/unizhikha-milan-za-final-2019-godina-409860.html", "text": "Отборът на Милан изпрати 2019 година с невиждано унижение в най-новата история на клуба. Погромът с 0:5 от Аталанта е най-голямата загуба за \"росонерите\" през XXI век и общо четвърта с този резултат в Калчото. За последно миланският гранд падна с пет гола през пролетта на 1998 година под ръководството на Фабио Капело - срещу Рома на \"Олимпико\" във Вечния град. Петте попадения тогава са дело на Венсан Кандела, Луиджи Ди Биаджо (2), Пауло Серджо и Марко Делвекио. Сега в Бергамо точни бяха Алехандро Гомес, Марио Пашалич, Йосип Иличич (2) и Луис Муриел.", "date": "2019.12.22", "title": "Унижиха Милан за финал 2019 година"}
{"url": "https://standartnews.com/biznes/8-godishno-momche-specheli-26-mln-dolara-ot-you-tube-za-godina-409815.html", "text": "8-годишно момче, което cпoдeля видea c тoвa ĸaĸ paзoпaĸoвa и пpaви peвютa нa нoви игpaчĸи, e нaй-пeчeлившият влoгъp в YоuТubе зa 2019 гoдинa. Toвa e Paйън Kaджи, ĸoйтo зa пocлeднитe 12 мeceцa e cпeчeлил 26 милиoнa дoлapa oт ĸлипчeтaтa cи в oнлaйн плaтфopмaтa или c 4 милиoнa дoлapa пoвeчe в cpaвнeниe c пpeдxoднaтa гoдинa, пoĸaзвaт изчиcлeниятa нa Fоrbеѕ, цитиpaни oт СNN Вuѕіnеѕѕ Moмчeтo, ĸoeтo имa 22,9 милиoнa aбoнaти нa cвoя ĸaнaл Rуаn'ѕ Wоrld, e cpeд нaй-гoлeмитe пeчeливши oт YоuТubе. Cпopeд дaннитe тe ca \"нaпpaвили\" oбщo 162 милиoнa дoлapa мeждy юни 2018 и юни 2019 гoдинa. Paйън e пoзнaт oт гoдини нa пoтpeбитeлитe нa oнлaйн плaтфopмaтa, ĸaтo нeгoвитe видea ca cвъpзaни c paзoпaĸoвaнeтo нa paзлични игpaчĸи и дeтcĸи cтoĸи и ĸoмeнтиpaнeтo им. Ha тpeтo мяcтo в ĸлacaциятa зa тaзи гoдинa e дpyгo дeтe - мoмичeнцeтo Aнacтacия Paдзинcĸaя, ĸoятo e caмo нa 5 гoдини, нo зa пocлeднитe 12 мeceцa e cпeчeлилa 18 милиoнa дoлapa.", "date": "2019.12.22", "title": "8-годишен спечели  26 млн. долара от You tube"}
{"url": "https://standartnews.com/sport/eto-kakvo-pozhela-stoichkov-za-chng-409887.html", "text": "Желая здраве, българите да се обичат, да се уважават, да си помагат, да си вярват, да гледат позитивно. Пожелавам на всички  весело посрещане на Новата година. Щастлив съм от обичта, която ми показват хората, която са ми давали през всичките тези години. След няколко дни завършваме тези 25 години от онзи голям ден и искам българите да се докоснат до сбъднатата ни мечта. Това заяви Христо Стоичков в интервю за Нова след като представи автобиографичната си книга в столичен мол. Когато следваш мечтите си, трябва да се лишиш от много неща. Нашето поколение нямаше татуировки, но имаше ред и дисциплина, имаше голяма отговорност, имаше обич към това, което правехме. Някои млади футболисти станаха големи, имал съм възможността да ги тренирам, играят сега за националния отбор, каза Стоичков. Чакаме вече дълги години да се класираме за голям форум. Сигурен съм, че на 26 март стадионът ще бъде пълен. Но, едно е стадионът да е пълен, друго е когато излезеш на терена, да защитаваш интересите на цяла България, сподели още той. Един-двама пролет не правят. Нужно е, както бяхме ние, един отбор задружни, както бяха и батковците преди нас, коментира Христо Стоичков.", "date": "2019.12.22", "title": "Ето какво пожела Стоичков за ЧНГ"}
{"url": "https://standartnews.com/biznes/nad-dva-pti-sa-narasnali-bolnichnite-409826.html", "text": " Радосвет Радев коментираи проблема с болничните. в предаването  Той представи данни, според които през 2017 г. са се  , през 2018 г. са се падали по 18 дни болнични.  Това констатира председателят на   пред БНТ. Радосвет Радев коментира и вноса на работници у нас: \"Пазарът на труда в момента е всеяден и в много бизнеси се Специалистът смята, че \" \". \"Българският предприемач е лимитран и в този пазар на труда, в който пазарът е еднакъв и българската конкурентоспособност се свежда до цената на енергията и заплатите. Наистина  \", обясни той. \"Ръстът на БВП тази година  , безработицата в момента е рекордно ниска от 10 г. насам. Около   между 16 и 64 години, а 280 000 са започнали работа\", коментира Радосвет Радев.", "date": "2019.12.22", "title": "Над два пъти са нараснали болничните"}
{"url": "https://standartnews.com/biznes/borovets-otvarya-chast-ot-pistite-ot-dnes-409827.html", "text": "Тази неделя, 22 декември, ски зоната в най-стария български зимен курорт Боровец ще отвори частично, съобщават от \"Бороспорт\". В ски център „Ситняково“ ще работят пистите „Рила“ и „Ротата“ с прилежащите им ски влекове и част от учебния плац. В ски център „Маркуджик“ ще бъде отворена частично писта „Сухар“, по дължината на ски влек „Маркуджик 0“. От неделя кабинкова въжена линия „Ястребец“  и четириседалковият лифт „Ситняково Експрес“ ще работят за туристи за разходки в планината, но при утихване на бурния вятър.  В периода от 22 до 25 декември включително цените на ски-картите и билетите ще бъдат на специални промоционални цени. Промоционалната цена на еднодневната лифт карта за възрастни, младежи и лица над 65 г. ще бъде 35 лв., а за деца от  7 до 13 г. - 21 лв.  Двупосочният билет за кабинковия лифт „Ястребец“ и лифт „Ситняково Експрес“ ще бъде на промоционална цена от 15 лв. за възрастни и 6 лв. за деца.  ", "date": "2019.12.22", "title": "Боровец отваря част от пистите"}
{"url": "https://standartnews.com/biznes/nyu-york-tayms-ss-statiya-za-otravyaneto-na-gebrev-409882.html", "text": "    Дълги години членовете на секретната част на руското военно разузнаване (ГРУ) №29155 са действали в Европа, без западните служби за сигурност да имат представа за операциите им. Атаката срещу българския оръжеен търговец Емилиян Гебрев в София помогна маските да паднат и да се разкрие прикритието им. Това пише \"Ню Йорк Таймс\" в обширен репортаж по темата с името  \"Как отравяне в България разкри руски убийци в Европа\", цитиран от Монитор.. Авторитетният американски вестник публикува голяма статия, посветена на опита за отравянето на Емилиян Гебрев през 2015 г. Според нея руският убиец, използвайки името Сергей Федотов, се промъкнал незабелязано в България. Той се настанил в софийски хотел, разположен близо до офиса на местния производител на оръжие, който е продавал муниции на Украйна. Според автора същият човек е ръководил екип от трима мъже. Както изтъква българската прокуратура, те настояли да получат стаи с изглед към входа на подземния гараж, където Гебрев си държал автомобила. Няколко дни по-късно един мъж успял да проникне в гаража и да намаже с отрова дръжките на вратите на неговата кола, колата на сина му и на техен служител. След това мъжът изчезнал, оставяйки само размазани изображения, запечатани от камерата за наблюдение. Малко по-късно Емилиян Гебрев се срещнал с търговски партньори в ресторант, където започва да халюцинира и да повръща, продължава разказа си \"Ню Йорк таймс\". Заради отравянето Гебрев, който сега е на 65 години, остава в болницата един месец. Синът му е отровен, както и друг високопоставен служител на компанията. Убийците отравят Гебрев и сина му отново в лятната им къща на Черно море. И двамата оцеляват, макар че бизнесът на Гебрев все още не се е възстановил напълно, посочва изданието. Според служители от разузнаването, цитирани от „Ню Йорк таймс“, най-вероятно Гебрев е станал мишена заради начина, по който бизнесът му е раздразнил Кремъл: оръжейните му продажби за Украйна, навлизането на компанията му в пазари, дълго доминирани от Русия, и усилията му да закупи оръжейна фабрика, пожелана от руския олигарх Константин Малофеев. Първоначално българските власти не успели да разкрият кой се е опитвал да отрови оръжейния търговец. Те очевидно не са имали дори и представа, че Част №29155 съществува. Същото може да се каже и за разузнаванията и службите за сигурност в останалата част на Европа, допълва „Ню Йорк таймс“. Нишката започнала да се разплита едва след като през март 2018 г. бившият руски шпионин Сергей Скрипал бе отровен с нервно-паралитично вещество в английския град Солсбъри. Това бе първото документирано използване на химическо оръжие в Европа след Втората световна война. Британските прокурори приписаха атаката на убийци, работещи за ГРУ. Действайки съвместно с европейските си съюзници, британските власти анализираха записите от пътуванията на известни руски агенти. Един от тях изпъкна – мъж, използващ руски паспорт на името на Сергей Федотов.  В продължение на пет години той пътувал нашироко из Европа, като посещавал Сърбия, Испания и Швейцария. Той бил в Лондон няколко дни преди отравянето на Скрипал, като напуснал малко след атаката. Британските власти го идентифицирали като командирът на екипа, отровил Скрипал. Оказа се, че той е бил и в България през 2015 г., като направил три визити – през февруари, през април, когато Гебрев бил отровен за първи път, и в края на май, което съвпада с второто отравяне. Разследващият сайт „Белингкет“ идентифицира мъжа, използващ името „Федотов“, като Денис В. Сергеев, високопоставен офицер от ГРУ и ветеран от руските войни в Северен Кавказ. Британските власти потвърдиха акуратността на това разкритие. Бизнесът на Гебрев възникна след падането на комунизма. Оттогава той навлезе в зони, които дълго бяха доминирани от Русия, включително индийския пазар, където той се описва като „нишов играч“.  „Докато Русия изнася муниции за милиарди евро, ние изнасяме за милиони или стотици милиони – заяви Гебрев.  Но няма значение, ние печелим търгове, а те мечтаят и си мислят, че пазарите принадлежат на тях“, посочва американското издание. Компанията на Гебрев „ЕМКО“ също така осъществи продажби за Украйна, която е враг на Русия. В началото на войната на Украйна с подкрепяните от Русия сепаратисти през 2014 г., „ЕМКО“ подписал договор с украинското правителство за доставка на артилерийски муниции, според Сергий Бондарчук, бивш шеф на една от държавно контролираните оръжейни компании в Украйна. След руски протести българското правителство отмени договора през 2015 г., заяви Бондарчук. В изявление за „Ню Йорк таймс“ от „ЕМКО“ не споменават за руски натиск, но заявиха, че едностранно са прекратили продажбите за Украйна през ноември 2014 г. Гебрев описа договора като „дреболии“. „Ню Йорк Таймс“ разкрива, че интерес да вземе „Дунарит“ е имал православният руски олигарх Константин Малофеев, авер на банкера беглец Цветан Василев. Секретен меморандум, написан по същото време (и оповестен от българската прокуратура б.а.), описва руски план да прехвърли „Дунарит“ на олигарха Константин Малофеев. САЩ и ЕС наложиха санкции на Малофеев, задето той финансира подкрепяните от Русия сепаратисти в Източна Украйна, изтъкна „Ню Йорк таймс“. Малофеев, заедно с генерала от запаса Леонид Решетников, имат 10-годишна забрана да влизат в България. Тя им бе наложена през септември 2019 г. Българската прокуратура официално съобщи, че „към м. април 2015 г. от страна на Емилиян Гебрев не са били предприемани действия, свързани с придобиване на предприятието \"Дунарит\", поради което „твърденията в тази насока и соченето на такива действия като повод за покушението са лишени от основание\". От държавното обвинение съобщиха още, че износ на оръжие за Украйна може да е причината за отравянето на оръжейния търговец. В интервю за БТВ от 15 декември Гебрев реално потвърди за сделката с Украйна, но се пробва да я омаловажи, като заяви, че била само „една десета от реализирания износ“ от предприятието му ЕМКО. В същото време обаче още при постъпването му в болница в оръжейния бранш се заговори, че именно тя може да стои в дъното на опита за покушение срещу него. Оръжейният бос отчаяно се опитва да замаже и опровергае тази версия, защото тя не обслужва интересите му – неговите и на ортака му Цветан Василев. Вместо това тандемът се пробва да насади в общественото съзнание измислената релация между „Дунарит“ и отравянето на оръжейния бос. Целта му е да притиска от една страна държавата, а от друга - да отвлече вниманието от факта, че Гебрев абсолютно незаконно контролира и точи вече над две години финансирания с десетки милиони от КТБ завод, изпълняващ натовски поръчки и съответно даващ достъп до конфиденциална информация на алианса на Цветан Василев и руския му ментор – олигарха Константин Малофеев. На 25 февруари 2015 г. като управител на едноличния собственик на „Дунарит“ - „Кемира“, е вписано подставеното лице на Константин Малофеев и Цветан Василев – белгиецът с кремълски паспорт Пиер Луврие. Луврие остава на тази длъжност до май 2015 г. След провала на „бандата за 1 евро“, както стана известна у нас т. нар. инвестиционна група на белгиеца, в играта – към края на 2015 г., беше вкарано друго подставено лице на Малофеев – руснакът Дмитрий Косарев. Чак след като и този опит за кражба на предприятието претърпя фиаско, в схемата влезе Гебрев през 2016 г.", "date": "2019.12.22", "title": "Ню Йорк таймс със статия  за отравянето на Гебрев"}
{"url": "https://standartnews.com/biznes/ne-kupuvayte-vino-ot-sergii-i-parkingi-409884.html", "text": "- Административните мерки се свеждат само до това, да се контролира всичко, което постъпи на терито-рията на страната и да се види дали виното, произведено в държава от ЕС или извън него, отговаря на всич-ки качествени показатели и дали е безопасен продукт. А това, че малко количество вино е вносно, това е атестат за българското вино. Защото в крайна сметка като качество и като цени то е в пъти по-качествено от другите вина, които пристигат на българския пазар. Нашите вина не отстъпват като качество на онези, които пристигат от чужбина, но в ценово отношение са по-достъпни. Българинът премина това залитане - непре-менно да пробваме нещо вносно, установи, че като цяло българското вино е много по-добро и в момента консумацията на вносни вина е под 5 на сто в страната. Само за справка ще дам Франция, лидера в световно-то винопроизводство - 48 на сто от консумацията там са вина, произведени извън нейната територия. - Те веднага попадат под санкция - или биват изтеглени от магазините, или се налага глоба на вносителя. Много зависи какво е нарушението и какви са установените несъответствия в самото вино. Ако касае някак-ви физико-химични показатели, виното автоматично се изтегля от пазара. А предписанието към вносителя е или да го дестилира, или да го върне там, откъдето го е получил. Но в никакъв случай такова вино не попада в магазинната мрежа - нямаме такъв случай. - Общо-взето, при изключително високата конкуренция като качество и цени, нашето вино не отстъпва по никакъв начин на световните винопроизводители - Франция, Италия, Аржентина, Чили. Напоследък нов па-зар за нас е Африка, където има инвазия на български вина. Поръчките не са единични и до края на годината мисля, че ще изнесем около 500 000 литра вино за Африка. Увеличаваме също виното, което изнасяме за страните от Западна и Централна Европа, за Китай. Не можем да изпаднем в еуфория, че сме износители с огромен дял, но в крайна сметка увеличаваме изнесените количества от предходната година, макар и с про-цент-два. - В Русия ситуацията е следната - до преди десетина години България бе представена от вина, които бяха в най-ниския ценови сегмент, но там в количествено отношение бяхме с много добри позиции. В момента България изнася продукти от изключително високо качество за Руската федерация. Тези обеми, които са из-насяни преди десетина години, сега са доста по-малко - може би два или три пъти, но това, които самите ви-нопроизводители печелят, е може би три или четири пъти повече и нашите винопроизводители работят с много по-добра печалба. - Ако е от търговската мрежа, независимо дали е от големи търговски вериги или малки магазини, абсо-лютно всичко, което е попаднало там, е контролирано и проверено. Съветваме обаче потребителите да не посягат към вина, които са домашно производство и се продават на съмнителни места. Говоря за пазарите, за паркинги между кварталите или населените места. Въобще за места, където не знаете в какви условия е произведено и съхранявано това вино. И най-калпавата ракия или вино заводско производство са по-безопасни от най-добрите домашни. Не си разваляйте празниците, като купите за един лев по-евтино бутилка ви-но,тъй като не знаете какви неприятности може да ви донесе това. И най-вече - не си увреждайте здравето. - Вторите и третите цедки останаха в миналото. Първо, защото контролът е доста засилен, а второ, защото гроздето е на такива ниски и достъпни цени, че не си заслужава човек да си създава главоболия и неприят-ности. Всяка една апаратура вече хваща дали си вложил вода, която не е от гроздовия сок, дали си вложил оцветители. Глобите са изключително високи - тръгват от 5000 до 100 000 лева. Няма смисъл да си вземаш беля на главата, затова че ще продадеш примерно 1000 бутилки от нещо, за което винаги ще се разбере. - Понеже сега сме в зимните месеци, червеното вино има по-висок дял, но ми прави впечатление, че през лятото неговата консумация също е с много висок пазарен дял. Около 45 на сто е делът на белите вина и ро-зето спрямо червените. - Говорят дори и за бирата, че започва да измества ракията. Що се отнася до виното, сега има увеличение на изпитото вино. Имайте предвид, че до един тон добито грозде всеки у нас може да консумира вино и ра-кия - няма право да ги продава, но може да ги консумира. - Италия е най-големият потребител на винено грозде, Гърция, Хърватска, Чехия. Що се отнася до цените, това е въпрос на договорки, но щом нашите производители продават там, значи са доволни от цените, които получават. - Това, което трябва да направи държавата, го е свършила. Осигурени са 134 милиона лева за този програ-мен период. Тези пари могат да бъдат за засаждане на нови лозя, за инвестиции в предприятията, има мяр-ка за застраховане на реколтата, както и за рекламиране на българското вино на пазарите в страни извън ЕС. Тя ще заработи от февруари догодина и се надяваме винопроизводителите да се възползват от нея.  ", "date": "2019.12.22", "title": "Не купувайте вино от сергии и паркинги"}
{"url": "https://standartnews.com/biznes/domuschiev-zaplatite-shche-rastat-i-prez-2020-409875.html", "text": "Икономиката и заплатите ще продължат да растат и през 2020 година. България се очаква да влезе в чакалнята за еврото, което допълнително ще вдигне имиджа на държавата. Правителството трябва да направи реформи в ключови сфери, за да бъде растежът двуцифрен. Интрига във футболното първество тази година има, АтанасФурнаджиев най-много се доближава като профил за нов президент на БФС. Нова телевизия завърша с рекордни резултати, следващата година се планират нови реалита и български сериали. Това заяви бизнесменът Кирил Домусчиев в интервю за Нова телевизия. Ето и подробностите  по теми: за футбола Лудогорец за нас винаги е бил социален проект, но успя да направи Разград име, за което се говори у нас и по света. Парите са важни, но за успеха е ключов мениджмънтът - как да намериш правилните хора, които да си тежат на мястото. Новият треньор сега идва в правилния момент, в подготвителния период преди сезона. Останахме без старши треньор още преди месеци, но го търсихме дълго, защото искахме да пасне на нашия профил и стил на игра. Има интрига в първенството ни тази година, защото поне три отбора с амбициите да са пръви, затова и всеки мач с тях ще е труден. За да имаме професионално първество, рано или късно ще трябва да се изгради системата ВАР. Това се прави и във всички останали източноевропейски държави. Въпросът е какъв модел ще се избере. Има определена комисияа във БФС, която работи по въпроса, а като се види каква е стойността на проекта, ще търсим и подкрепа на държавата. Важно е тази система да бъде въведена, защото тя ще ни остави в Европа, ще даде възможност за развитие на нашите съдии. Футболните страсти също ще бъдат по-различни, защото вече няма да има неясни въпроси дали е имало засада, дузпа или фал. Нямам амбиция да оглавя БФС, защото съм прекалено ангажиран. Но смятам, че президентът трябва да е с възможности, с авторитет, да обича футбола. Смятам, че Атанас Фурнаджиев най-много отговаря на този профил -  дал е много пари досега, познава УЕФА, ФИФА, успешен бизнесмен е, обича футбола, има богат опит. За съжаление, той не иска да се кандидатира. За компаниите си Нашите компании непрекъснато се изкачват в класациите на успешните дружества в региона. Голяма част от продажбите и бизнеса ни не зависят от българския пазар. Предпочитаме да сме марка в САЩ, в Европа, както и в повече от 100 държави, в които участваме в различни сектори - фармация машиностроене, шипинг. В България също имаме големи производствени мощности, произвеждайки тук създаваме поминък, култура на производството, даваме ноу хау за бизнеса и то ще остане и за поколенията. За медиите Най-трудна е преценката кое ще се хареса на аудиторията. Нова телевизия ще има рекорден финансов резултат тази година, което показва, че върви по правителния начин, че се ползва с доверието както на зрителите, така и на рекламодателите. Нова остава най- гледаната телевизия и най-важното - телевизията на младите. Сигурен съм, че следващата година ще бъде още по-добра за телевизията.Предвиждаме още инвестиции за нови реалита и български сериали , защото е важно да поддържа името си на българска телевизия. Инвестираме и в най- модерната сграда и студия, така че през лятото на 2021 година ще можем да зарадваме зрителите с ново лице на медията. За бг икономиката и КРИБ 2019 е една добра година за българската икономика и това еднозначно го показват цифрите. След прогнозираният 3,1 процента ръст, реалнияг е  3,6 процента. Независимо от намаления растеж в други, и то големи икономики, нашата продължава да върви нагоре. Тя дърпа и потреблението, безработицза почти няма, износът расте, рейтингът на държавата е най-висок в региона. Има обаче и проблеми, които ако се разрешат, ръстът може да бъде и двуцифрен. Големият проблем е с кадрите – българските  специалсти напускат, а едва сега започнахме да раздвижваме комуникаиите след съгласието и на синдикатите, за внос на специалисти. Но загулбихме много време. Създаваните сега мерки, ще ни отразят позитивно занапред. Като работодатели, ние не сме срещу нарастването на минималната работна заплата, но искаме ясни критерии с колко да се увеличава. За нас, за най-голямата работодателска организация, в която членуват 12 000 фирми и работят над 800 000 човека,  е най-важен, като показател, средната работна заплата. Ръстът й тази година е двуцифрен – между 12 и 15 процента. Главоломно нарастват болничните в последните години без да се увеличава населението, даже напротив. Първенци сме по този показател в Европа. Изплащането на първите дни беше задължение на държава, като кризисна мярка преди години тя ни го прехвърли на нас. Сега настояваме да се върнеп старото положение, защото държавата си има механизмите за контрол. Надяваме се в много сфери да тръгнат реформи. Вече сме изпратили нашите виждания, заедно със синдикатите, очакваме становището на държавата. Прогнозите за 2020 година Независимо от многобройъните притеснения – за застой или криза в световната икономика, за търговски спорове между Америка, Европа, Китай, аз съм позитивно насторен за 2020 година. Очаквам отново ръст в икономиката. Вярвам, че ще се  сбъднат мечтите на много хора от бизнеса за влизането ни в чакалнята на еврозоната, защото това ще донесе ново финансиране с нови, по-добри условя, и нов имидж за държавата. Смятам, че възнагражденията ще продължат да растат. Очаквам правителството да направи реформи в няколко сектора, един от които е енергетиката.", "date": "2019.12.22", "title": "Домусчиев: Заплатите ще растат и през 2020"}
{"url": "https://standartnews.com/svyat/khotel-ukrasi-koledna-elkha-ss-zlato-i-diamanti-409834.html", "text": "Хотел от веригата „Кемпински“ в Испания украси най-скъпата коледна елха в света, съобщава американското издание New York Post. Коледното дърво, поставено във фоайето на хотела, е високо почти 6 метра и е украсено с розови, червени, бели и черни диаманти, най-скъпият от които бе оценен на 5,5 млн. долара. Елхата е украсена също и с редица ръчно изработени орнаменти като люспи и мъниста, изработени от истински диаманти и 24-каратово злато от луксозни производители. Една от най-екстравагантните декорации на елхата са коледните топки на стойност 100 000 долара и фалшивите банкноти от 1 милион долара, покрити с 24-каратово злато на стойност 1,3 милиона долара. Коледното дърво е проектирано от известната британска дизайнерка Деби Уингъм, която само преди няколко години привлече вниманието като автор на най-скъпата сватбена торта, оценена на 75 милиона долара, предаде \"Фокус\". \r\n \r\n ", "date": "2019.12.22", "title": "Хотел украси коледна елха със злато и диаманти"}
{"url": "https://standartnews.com/balgariya/koledniyat-khlyab-se-zamesva-s-mlchana-voda-409885.html", "text": "Хлябът е светая светих на българската кухня. Някога бабите ни са месели безквасен (пресен), който е и най-старият, слаган на нашенската трапеза. Пекли са го направо в пепелта и според чуждоземните пътешест-веници бил невероятно вкусен. Правели с квас (мая), от хмел или нахут, който ставал бял и пухкав. Хлябът е молитвата на българина, казва председателката на съюза на хлебарите Мариана Кукушева. За етнографите той е Богът Слънце на българина. Някога с него укротявали болестите и стихиите, че да са ми-лостиви към човеците. Затова за всички празници сме имали и винаги ще имаме специални хлябове, които се приготвят по точно определен начин. - същински коледни (боговица, колак, светец, кръсташ, погача), стопански (гумно, колак, кашара, черков-ник, бъчва, вечерник, божичник, рало) и коледарски (краваи - вит - превит, плетен и прав, параклис и литур-гия, кукла и благословник). Българската традиция повелява готвенето за Бъдни вечер да започне в ранни зори. Брашното за обредни-те хлябове се сее през три сита. Замесва се с прясна \"мълчана вода\", донесена от млада булка в бял котел рано сутринта. Докато се меси, момите пеят обредни песни. Същинският обреден хляб - Боговицата, е укра-сена с кръст. На втория, наречен на къщата и стопанството, за украса се изобразяват добитъкът, хората, ко-шарата. Третият тип са вити краваи - колачета, които се дават на коледарите. На този ден момите запазват първия залък от боговицата и я слагат под възглавницата си. Поверието гласи, че когото сънуват през тази нощ, за него ще се оженят. Историците подчертават, че Бъдни вечер е истински приказна нощ, в която В България основните храни и начините на приготвяне идват от траките, славяните и прабългарите. Пър-вите са ни оставили предпочитанията към пшеницата, просото и ръжта, хлябовете с мая, лещата, маслините, чесъна и лука, както и към овчето и дивечовото месо, рибата, млякото, маслото, сиренето и меда. Славяните, които са били земеделци, са ни \"дали\" повечето тестени произведения, сачовете и кашите. Те са познавали груханата пшеница, която днес наричаме булгур, както и някои бобови растения. Били са признати произво-дители на зеле. От тях сме се научили да ценим говеждото и свинското. Славянско наследство е и баницата, която ние днес сме осъвременили почти до неузнаваемост. Имаме вита, дърпана, наложена баница и бани-ца клин, според начина на приготвяне на корите. А пък според плънката - пататник, чушник, лопушник.", "date": "2019.12.22", "title": "Коледният хляб се замесва с мълчана вода"}
{"url": "https://standartnews.com/svyat/trmp-pokani-dzhonsn-v-beliya-dom-409838.html", "text": "Президентът на САЩ Доналд Тръмп покани британския премиер Борис Джонсън да посети Белия дом по-рано тази година, съобщи Sunday Times, позовавайки се на източници. Според изданието Джонсън е получил покана да направи официално посещение в Съединените щати, за да бъдат обсъдени търговските отношения между двете страни, след като Великобритания напусне ЕС. Източници от Даунинг Стрийт съобщават, че страните все още не са обсъдили точния график на посещението. В същото време източник, близък до Белия дом, заяви, че \"е обсъден вариант за средата на януари\". \"Ясно е, че и двете страни искат това да се случи някъде в началото на 2020 г.\", цитира го изданието. Вестникът добавя, че в Обединеното кралство не искат Джонсън да бъде въвлечен в скандал заради импийчмънта на Тръмп и че не трябва да се очаква премиерът да посети САЩ по-рано от февруари 2020 година.", "date": "2019.12.22", "title": "Тръмп покани Джонсън в Белия дом"}
{"url": "https://standartnews.com/svyat/makron-iska-koleda-stachnitsite-ne-davat-409852.html", "text": "Еманюел Макрон призова организаторите на стачки, които парализираха пътуванията с влакове в цяла Франция, да ги спрат за празниците. Макрон отправи този апел от името на френския народ, предаде ДПА. Засега обаче няма признаци, че стачкуващите са откликнали на призива на Макрон. Няколко синдикални организации заявиха, че планират да продължат протестите и през коледния период. Движението на влаковете днес във Франция бе силно нарушено. Парижката компания за обществен транспорт Ер А Те Пе (RATP) също е засегната от стачките, които продължават вече две седмици. Разговорите между френското правителство и синдикатите бяха отложени за януари, тъй като и двете страни втвърдиха преговорните си позиции.", "date": "2019.12.22", "title": "Макрон иска Коледа, стачниците не дават"}
{"url": "https://standartnews.com/svyat/kralskoto-semeystvo-pravi-koledni-pudingi-409844.html", "text": "Четири поколения от кралското семейство - кралица Елизабет, 93 г., принц Чарлз, 71 г., принц Уилям, 37 г. и принц Джордж, 6 г. - се събраха, за да приготвят коледни пудинги. Кралското семейство написа на официалната си страница в Instagram: \"Четири поколения на Кралското семейство се събраха, за да подкрепят инициативата\" \"Заедно на Коледа\" на Британския легион. Кралицата, принцът на Уелс, херцогът на Кеймбридж и принц Джордж, обединиха сили, за да подготвят специални коледни пудинги за Британски легион в Бъкингамския дворец тази седмица. Кралицата е покровителка на Кралския британски легион и пудингите ще се бъдат изпратени до централните места на събиранията на \"Заедно по Коледа\" през следващата година.Към кралицата и техни кралски височества се присъединиха готвачът на кралския британски легион Алекс Кавалиер и четирима ветерани - Колин Хюз, Лиъм Йънг, Лиза Еванс и Барбара Хърман.''", "date": "2019.12.22", "title": "Кралското семейство прави Коледни пудинги"}
{"url": "https://standartnews.com/svyat/novi-zhertvi-na-loshoto-vreme-v-evropa-409835.html", "text": "Втора мощна буря се разрази над Пиренейския полуостров само в рамките на три дни. Общият брой на загиналите нарасна до 8, а един човек е изчезнал в стихията в Южна Франция. Материалните щети също са значителни, като на много места реките преляха и наводниха къщи и магазини. Повече от 27 000 домакинства са без ток. Властите обявиха, че в събота сърфист се е удавил при опит да кара по време на бурята. Мъж е бил отнесен докато прекосявал река с колата си, а жителка на Мадрид е загинала под стена, която рунхала от дъжда и силния вятър. През нощта бурята предизвика 9-метрови вълни в Северозападна Испания, а вятърът достигна скорост от 140 км/ч. ", "date": "2019.12.22", "title": "Нови жертви на лошото време в Европа"}
