{"url": "https://standartnews.com/sport/federer-prodlzhava-da-gromi-v-parizh-video-393652.html", "text": "Световният номер 3 Роджър Федерер се класира за осминафиналите на \"Ролан Гарос\", след като победи младия норвежец Каспер Рууд с 6:3, 6:1, 7:6 (8) в мач от третия кръг на надпреварата. Швейцарският маестро, който е със 17 години по-възрастен от днешния си опонент, започна ударно и постигна по два пробива в първите два сета, без да загуби подаването си, за да дръпне в резултата. В третата част Рууд се представи по-силно и първи поведе с пробив, който Федерер върна и в крайна сметка се стигна до тайбрек. В него Федерер пропусна два мачбола при 6-4, но в крайна сметка успя да затвори мача при 10-8 след два часа и 11 минути игра. По този начин шампионът от 2009-та година се класира за четвъртия кръг на надпреварата, без да е загубил сет от началото на турнира, като днес той записа 52 печеливши удара и 36 непредизвикани грешки. За място на четвъртфиналите Федерер ще спори с френския ветеран Никола Маю или аржентинеца Леонардо Майер. Един срещу друг на осминафиналите ще се изправят французинът Беноа Пер и Кей Нишикори, който записаха победи днес.", "date": "2019.05.31", "title": "Федерер продължава да громи в Париж (ВИДЕО)"}
{"url": "https://standartnews.com/svyat/vorzhen-vze-i-ubi-zalozhnitsi-v-tsyurikh-393634.html", "text": "Швейцарската полиция обяви, че въоръжен мъж е взел две жени за заложници в апартамент в град Цюрих, като и тримата са загинали, след като били чути изстрели, съобщава \"Асошиейтед прес\". \r\nПолицията в най-големия швейцарски град уточни, че 60-годишният швейцарец е взел жените за заложници рано тази сутрин. Мъжът казал на полицаите, че държал двама заложници и заплашил да ги застреля, ако полицията не се оттегли. \r\nСлед около три часа мъжът казал, че скоро ще се откаже и ще се предаде на полицията. Но след това били чути няколко изстрела; полицията щурмувала апартамента и открила мъж и две жени със сериозни наранявания. Всички са били починали. \r\nПолицията е иззела пистолет, очевидно използван при стрелбата. Засега няма информация за възможен мотив. \r\nЖените са били на 34 и 38-годишна възраст. Националността им засега оставя неясна.", "date": "2019.05.31", "title": "Въоръжен взе и уби заложници в Цюрих"}
{"url": "https://standartnews.com/sport/rivr-pleyt-specheli-superkupata-na-yuzhna-amerika-393578.html", "text": "Футболистите на Ривър Плейт са новият носител на Рекопа Судамерикана - южноамериканската Суперкупа, която изправя един срещу друг победителя в Копа Либертадорес и Копа Судамерикана.  В Буенос Айрес „милионерите\" победиха с 3:0 бразилския Атлетико Паранензе след два гола в продълженията и така с общ резултат от 3:1 в двата мача вдигнат трофея за трети път в своята история след 2015 и 2016 г. Повече отличия има само Бока Хуниорс - 4. Ривър поведе на „Ел Монументал\" с попадение на Игнасио Фернандес. Той пропусна дузпа, но при добавката бе най-съобразителен и изравни общия резултат от двата двубоя. Ривър нанесе своя удар в даденото от съдията продължение, когато Лукас Прато (91) и Матиас Суарез (94) отбелязаха победните голове в мача. Атлетико Паранензе надигра колумбийския Жуниор, за да достигне до мача за Рекопа, докато Ривър Плейт победи големия враг Бока Хуниорс след драматичен финал, игран в Мадрид заради инцидент с автобуса на Бока преди реванша. фото ЕПА/БГНЕС", "date": "2019.05.31", "title": "Ривър Плейт спечели Суперкупата на Южна Америка"}
{"url": "https://standartnews.com/sport/norvezhets-vkara-9-gola-v-mach-ot-svetovno-393573.html", "text": "Нападателят Ерлинг Браут Холанд вкара 9 гола за победата на Норвегия над Хондурас с 12:0. Мачът бе от груповата фаза на Световното първенство по футбол до 20 години, което се провежда в Полша. 18-годишният норвежец е родом от английския град Лийдс, където баща му, също норвежки национал, Алф Инге Холанд играеше в местния отбор, съобщава Би Би Си. Холанд е футболист на Ред Бул (Залцбург). Той откри резултата в мача в седмата минута, а последния си гол вкара в 90-ата. Хондурас пък завърши мача с девет човека.Успехът даде шанс на скандинавците да продължат напред като един от четирите най-добри трети отбора в шестте групи на Мондиала. В първите си два мача Норвегия загуби от Уругвай и Нова Зеландия.", "date": "2019.05.31", "title": "Норвежец вкара 9 гола в мач от световно"}
{"url": "https://standartnews.com/sport/toronto-povede-na-goldn-steyt-393574.html", "text": "Баскетболистите на Торонто спечелиха първия мач срещу шампиона Голдън Стейт от финалната серия в НБА на САЩ и Канада.  Раптърс се наложиха със 118:109 точки. Камерунецът Паскал Сиакам вкара 32 точки за победителите. Втората среща е в понеделник в 3,00 ч (б.в.) отново в Торонто. ", "date": "2019.05.31", "title": "Торонто поведе на Голдън Стейт във финала на НБА"}
{"url": "https://www.standartnews.com/sport/federer-prodlzhava-da-gromi-v-parizh-video-393652.html", "text": "Световният номер 3 Роджър Федерер се класира за осминафиналите на \"Ролан Гарос\", след като победи младия норвежец Каспер Рууд с 6:3, 6:1, 7:6 (8) в мач от третия кръг на надпреварата. Швейцарският маестро, който е със 17 години по-възрастен от днешния си опонент, започна ударно и постигна по два пробива в първите два сета, без да загуби подаването си, за да дръпне в резултата. В третата част Рууд се представи по-силно и първи поведе с пробив, който Федерер върна и в крайна сметка се стигна до тайбрек. В него Федерер пропусна два мачбола при 6-4, но в крайна сметка успя да затвори мача при 10-8 след два часа и 11 минути игра. По този начин шампионът от 2009-та година се класира за четвъртия кръг на надпреварата, без да е загубил сет от началото на турнира, като днес той записа 52 печеливши удара и 36 непредизвикани грешки. За място на четвъртфиналите Федерер ще спори с френския ветеран Никола Маю или аржентинеца Леонардо Майер. Един срещу друг на осминафиналите ще се изправят французинът Беноа Пер и Кей Нишикори, който записаха победи днес.", "date": "2019.05.31", "title": "Федерер продължава да громи в Париж (ВИДЕО)"}
{"url": "https://standartnews.com/biznes/volvo-grour-s-nov-tsentp-kpay-plovdiv-393643.html", "text": "Инвecтициятa в coбcтвeн cepвизeн цeнтъp в Πлoвдив e за 3,8 млн. лeвa и е чacт oт цялocтнaтa cтpaтeгия нa Vоlvо Grоuр Бългapия зa ycтoйчивo paзвитиe, мoдepнизaция и yвeличaвaнe ĸaпaцитeтa нa cepвизнaтa мpeжa в cтpaнaтa. Πpoeĸтът cтapтиpa c oтĸpивaнe нa cepвизнa бaзa във Bapнa пpeз 2015 г. От нaчaлoтo нa 2016 г. oтвopи вpaти и paзшиpeният cepвизeн цeнтъp в Coфия, ĸoйтo имa ĸaпaцитeт зa cepвизиpaнe нa 10 368 тoвapни aвтoмoбила cpeднo нa гoдинa и пoзвoлявa eднoвpeмeннa paбoтa пo 16 влeĸaчa. Πpeз 2017 зapaбoти и нoвият цeнтъp нa Vоlvо Grоuр Бългapия в Бypгac, изгpaдeн c 2 млн. лeвa инвecтиция. Πpeз eceнтa нa 2018 гoдинa бe oтĸpитa и бaзaта във Beлиĸo Tъpнoвo, с което oбщaтa инвecтиция зa paзвитиeтo нa cepвизнaтa мpeжa y нac нaдxвъpля 12 млн. лeвa. Бaзaтa в Пловдив ce пpocтиpa нa тepeн oт 23 дeĸapa в нeпocpeдcтвeнa близocт дo AM „Tpaĸия“.B цeнтъpa щe ce извъpшвa oбcлyжвaнe, cepвизиpaнe и пpoдaжбa нa пълнaтa гaмa тoвapни aвтoмoбили oт мapĸитe Vоlvо и Rеnаult. Kaпaцитeтът нa oбcлyжвaнe щe бъдe близo 5000 ĸaмиoнa гoдишнo, ĸaтo щe мoжe дa ce paбoтят пo 9 ĸaмиoнa eднoвpeмeннo. Cepвизът щe paзпoлaгa c мoдepнo oбopyдвaнe пo yтвъpдeнитe глoбaлни cтaндapти нa ĸoмпaниятa. B нeгo щe имa тpи пpoxoдни ĸaнaлa и тpи диaгнocтични cтeндa. Cĸлaдoвaтa бaзa щe пpeдлaгa гoлeми нaличнocти нa peзepвни чacти и щe ocигypявa дocтaвĸa в paмĸитe нa 24 чaca. „Πлoвдив e cтpaтeгичecĸи peгиoн зa нac c динaмичнo paзвивaщ ce бизнec, нoви инвecтиции и, paзбиpa ce, eдни oт нaй-динaмичнo paзвивaщитe ce ĸoмпaнии в тpaнcпopтния бpaнш. Ocвeн тoвa тoй e cитyиpaн в нeпocpeдcтвeнa близocт дo ĸлючoви тpaнcпopтни apтepии, ĸoeтo ни пoмaгa дa peaгиpaмe бъpзo и дa cмe нa paзпoлoжeниe дa пoмaгaмe мaĸcимaлнo eфeĸтивнo нa ĸлиeнтитe“, oбяcни Kapин Йoxaнcoн, yпpaвлявaщ диpeĸтop нa Vоlvо Grоuр Бългapия пo вpeмe нa cъбитиeтo.", "date": "2019.05.31", "title": "Vоlvо Grоuр с нов цeнтъp ĸpaй Πлoвдив"}
{"url": "https://standartnews.com/mneniya/zanimavame-se-s-gluposti-a-blondinkite-izchezvat-393647.html", "text": "На 31 май,  , редно е да отбележим, че несправедлив и глупав  е светът, прелюбезни! Не само защото кметицата на Младост получи повече еврогласове от Волен Сидеров! Втурнал се е светът да спасява всякакви незначителни животински видове, докато изчезват не пандите, а блондинките! За пандите е ясно – все пак са китайско производство и да не са съвсем оригинални, ще пребъдат. Докато учените са категорични, че през 2022 година щяла да се роди последната естествена блондинка. Най-вероятно във Франция, защото там било най-голямото съсредоточие на т.нар. „светли” гени. Явлението се дължи на рецесивния ген на светлата коса, който не издържал на постоянните удари на доминантния тъмен ген.  Блондинките са на път да последват горчивата участ на неандерталците, а вие продължавате да се вайкате за оставката на Нинова, за политическата съдба на Цветанов и дали щял да пуши в Европралманета Андрей Слабаков! Хайде, малко по-сериозно!  \r\nЩе кажете какво е общото – този ни баламосва с глупости!  Представителната демокрация е нежна форма на естествения подбор. Оцеляват най-пригодените, успяват подкрепените от най-много членове на обществото. Само привидно ни се струва справедлива, но не е, защото е основана на диктатурата на мнозинствата.  А, както знаете, нищо добро на този свят не е било измислено или създадено от мнозинството. Антиконформистите и индивидуалистите са тези, които тласкат обществата напред, разкриват тайните на Вселената, получават Нобелови награди и измислят как да източват банкови карти без да ги хванат. Затова и пиша тези редове точно днес, . Момичета и момчета, камионджиите все някак ще се оправят, но блондиките изчезват! Ако повдигнете сериозно въпроса в Брюксел, българите  ще бъдат запомнени в света не само като покръстителите на славяните, създатели и съхранители на третата европейска азбука – кирилицата, но и като спасители на блондинките. Трябва специална програма, да се отпуснат пари за развъдници и резервати, необходима е умна генна политика.  . Тя е най-силна в момента във Франция и, въпреки че не е естествена блондинка, определено светлее. Мисля, че и скандинавците ще прояват разбиране, ако им обясните правилно проблема.   също ще се включи. По времето на ГДР беше тъмнокоса, но с падането на Берлинската стена изсветля и тя.   може да ви е естествен съюзник, защото е естествен блондин. Тереза Мей като  опразни кабинета през юни, на Борис ще му остане време да се посвети на каузата, а Фарадж ще поеме бягството на англичаните от Египет... пардон, от Европа.  Изобщо, поставете въпроса, съюзници ще се намерят! Лошо ли ще е да можем да се хвалим пред света: „спасихме си евреите, ще спасим и блондинките”?! Защо трябва да бъдат спасявани блондинките, ще кажете, пробутвайки някой брадат виц, съчинен от брюнетка в дълга и самотна нощ. Защо са ни тези 2% от населението на земята?! Цветът на косата и кожата имат връзка с начина, по който организмът ни реагира на околната среда. Най-общо зависи от пигментите меланин-еумеланин и феомеланин. Колкото по-ниски са нивата на тези пигменти, толкова по-светъл е човека. Изложен на светлина човек потъмнява, но косата му изсветлява. Да се надяваме – и душата.   Повече светлина – повече светла коса е простото заключение, което можем да направим. Още Гьоте е промълвил преди да умре „Светлина, повече светлина”, въпреки че съществува и версията, че предсмъртните му думи са били не „Licht, mehr licht”, a “Luft, mehr luft”.  Т.е. „въздух, повече въздух”, защото Екерман (биографът му) е бил приседнал край смъртното ложе върху кислородния апарат.... . Айнщайн построил цялата си теория върху скоростта на светлината, въпреки че и децата знаят, че тъмнината е много по-бърза, защото когато светлината пристигне, тъмнината винаги вече е там! Аз също имам много теории, построени върху различни скоростни умения на блондинките, но няма да ги излагам сега, за да не ми блокират профила във фейсбук. Достатъчно е да знаем, че спасявайки блондинките, спасяваме светлината... \r\nИ освен това не са глупави блондинките, а тези, които се правят на блондинки. Научно доказано е, че прекомерната употреба на 30% на H2O2, известен с името перхидрол, води до прогресивно намаляване на умствените възможности. Т.е. блондинките са чиста, природно умна светлина, която се нуждае от спасение. Ето,   вече се спаси  за следващите пет години и въпреки народната мъдрост, че „русо гладно няма”, по света има милиони неспасени блондинки. Стига приказки, да се захващаме.  \r\nП.П. Записванията за конкурса Playmate of the Year`2019  приключват на 5 юни. До тогава можете да си осигурите участие, като изпратите пет свои снимки в цял ръст по бански или бельо на на cast.playboy@gmail.com. Необходимо е да сте навършили 18 - не е задължително да сте блондинка, но помага!  ", "date": "2019.05.31", "title": "Занимаваме се с глупости, а блондинките изчезват! "}
{"url": "https://www.standartnews.com/sport/chetvrto-myasto-za-ivet-na-diamantenata-liga-393550.html", "text": "Подобаващо се представиха на Диамантената лига по лека атлетика в Стокхолм двете най-добри български атлетки Ивет Лалова-Колио и Мирела Демирева. Спинтьорката зае четвърто място в топ-компания в старта на 200. Най-бързата българка спря хронометъра на 22.99 сек (+1.3 м/сек) в първия си диамантен старт за сезона в неблагоприятните за лека атлетика условия в шведската столица от силен вятър и температура под 10 градуса. Преди Лалова финишираха само европейската шампионка Дима Ашър-Смит (Вбр), олимпийската Илейн Томпсън (Ям) и световната Дафне Схипърс (Хол). Британката не се притесни от студеното време и смъкна още от най-доброто си време за сезона и с 22.18 сек продължава да е №1 в света за годината. До сега тя имаше 22.26 сек за ранглистата за 2019 г. Томпсън изпревари в последните метри Схипърс с 22.66 сек срещу 22.78 сек. Демриева пък остана пета в скока на височина. Българката преодоля 183 см за подреждането си в студеното време на Олимпийския стадион в шведската столица. Мирела се състезава при силен вятър и температура на въздуха около 10 градуса. Демриева започна състезанието си именно на 183 см, които преодоля от втори опит. Тя не направи повече успешни скокове, след като записа два фаула на 187 см и си остави един опит за 190 см. Но нямаше късмет и там. Мирела имаше проблеми в неблагоприятните условия за състезания в Стокхолм и не успя да реализира възможностите си. Тя подели петата позиция със Софи Скоог (Шв). Ярослава Манучик (Укр), която победи Демриева в Доха в началото на месеца, стана четвърта също със 183 см, но преодолени от раз. Очаквано, макар и с нелесна надпревара, Мария Ласицкене спечели скока на височина. Тя преодоля 192 см за победата, като на 190 см изоставаше до трета позиция. Юлия Левченко (Укр) стана втора със 190 см, преодолени от втори опит. Ерика Кинси (Шв) се нареди трета също със 190 см, скочени от трето засилване.", "date": "2019.05.31", "title": "Четвърто място за Ивет на Диамантената лига"}
{"url": "https://standartnews.com/sport/serkhio-ramos-ostava-v-real-393594.html", "text": "Капитанът на испанския футболен гранд Реал Мадрид Серхио Рамос официално остава в клуба. Новината бе съобщена на официалната пресконференция на испанския клуб. Рамос имаше много изгодна оферта от китайски клуб, но условието на азиатците бе Рамос да бъде пуснат без пари. Президентът на Реал Флорентино Перес е бил категоричен, че капитанът остава на \"Сантяго Бернабеу\". ", "date": "2019.05.31", "title": "Серхио Рамос остава в Реал"}
{"url": "https://standartnews.com/sport/konte-e-noviya-trenor-na-inter-393591.html", "text": "Антонио Конте е новият старши треньор на Интер, обяви сайтът на клуба рано тази сутрин. Бившият наставник на Ювентус, Италия и Челси ще замени Лучано Спалети начело на италианския гранд и ще се опита да го направи шампион на страната. Конте бе приветстван от президента на клуба Стивън Жанг: „Антонио Конте е един от най-добрите треньори в света. Убеден съм, че той ще ни помогне да изпълним нашите цели и нашата най-важна задача - да превърнем този клуб в един от най-добрите в света\", каза китаецът. „Започва нов етап от моя живот, развълнуван съм. Чрез работата си ще опитам да се отплатя за доверието на президента и директорите. Избрах Интер заради клуба, който е, заради амбициозния проект и историята, която има. Бях поразен от желанието на всички тук да върнат Интер там, където му е мястото\", бяха първите думи на 49-годишния специалист. ", "date": "2019.05.31", "title": "Конте е новия треньор на Интер"}
{"url": "https://www.standartnews.com/sport/rivr-pleyt-specheli-superkupata-na-yuzhna-amerika-393578.html", "text": "Футболистите на Ривър Плейт са новият носител на Рекопа Судамерикана - южноамериканската Суперкупа, която изправя един срещу друг победителя в Копа Либертадорес и Копа Судамерикана.  В Буенос Айрес „милионерите\" победиха с 3:0 бразилския Атлетико Паранензе след два гола в продълженията и така с общ резултат от 3:1 в двата мача вдигнат трофея за трети път в своята история след 2015 и 2016 г. Повече отличия има само Бока Хуниорс - 4. Ривър поведе на „Ел Монументал\" с попадение на Игнасио Фернандес. Той пропусна дузпа, но при добавката бе най-съобразителен и изравни общия резултат от двата двубоя. Ривър нанесе своя удар в даденото от съдията продължение, когато Лукас Прато (91) и Матиас Суарез (94) отбелязаха победните голове в мача. Атлетико Паранензе надигра колумбийския Жуниор, за да достигне до мача за Рекопа, докато Ривър Плейт победи големия враг Бока Хуниорс след драматичен финал, игран в Мадрид заради инцидент с автобуса на Бока преди реванша. фото ЕПА/БГНЕС", "date": "2019.05.31", "title": "Ривър Плейт спечели Суперкупата на Южна Америка"}
{"url": "https://www.standartnews.com/sport/vitosha-ostava-v-prva-liga-393551.html", "text": "Витоша (Бистрица) ще играе в Първа футболна лига и през следващия сезон. Това стана възможно след като победи Монтана с 3:0 в мача-бараж и запази мястото си в елита. Витоша беше по-активният отбор през сравнително скучното първото полувреме, но остави гола за началото на второто. Той падна в 52-та минута, когато Стефан Христов центрира в наказателното поле и Долапчиев засече топката с красив ножичен удар, с който даде преднина на Витоша в последния мач за сезона. Юношата на ЦСКА беше заменен в 69-та минути след силен натиск на Монтана, а на негово място се появи следващият герой на бистричаните - Емил Гъргоров. Той можеше да реши всичко в 82-та минута, когато Витоша организира контраатака с човек повече срещу защитата на монтанците. Четин Садула подаде към Христов в наказателното поле и той свали топката за Гъргоров, чийто шут обаче срещна гредата зад Ивайло Василев. Халфът на бистричаните направи още един пропуск в 88-та минута, но само две по-късно вкара за 2:0. Ивайло Василев допусна груба грешка, беше прехвърлен пред собствената си врата и Гъргоров вкара на празна мрежа. Бившият футболист на ЦСКА и юноша на Локомотив (София) вкара и третия гол в добавеното време, когато преодоля вратаря на Монтана..", "date": "2019.05.31", "title": "Витоша остава в Първа лига"}
{"url": "https://www.standartnews.com/sport/norvezhets-vkara-9-gola-v-mach-ot-svetovno-393573.html", "text": "Нападателят Ерлинг Браут Холанд вкара 9 гола за победата на Норвегия над Хондурас с 12:0. Мачът бе от груповата фаза на Световното първенство по футбол до 20 години, което се провежда в Полша. 18-годишният норвежец е родом от английския град Лийдс, където баща му, също норвежки национал, Алф Инге Холанд играеше в местния отбор, съобщава Би Би Си. Холанд е футболист на Ред Бул (Залцбург). Той откри резултата в мача в седмата минута, а последния си гол вкара в 90-ата. Хондурас пък завърши мача с девет човека.Успехът даде шанс на скандинавците да продължат напред като един от четирите най-добри трети отбора в шестте групи на Мондиала. В първите си два мача Норвегия загуби от Уругвай и Нова Зеландия.", "date": "2019.05.31", "title": "Норвежец вкара 9 гола в мач от световно"}
{"url": "https://www.standartnews.com/sport/konte-e-noviya-trenor-na-inter-393591.html", "text": "Антонио Конте е новият старши треньор на Интер, обяви сайтът на клуба рано тази сутрин. Бившият наставник на Ювентус, Италия и Челси ще замени Лучано Спалети начело на италианския гранд и ще се опита да го направи шампион на страната. Конте бе приветстван от президента на клуба Стивън Жанг: „Антонио Конте е един от най-добрите треньори в света. Убеден съм, че той ще ни помогне да изпълним нашите цели и нашата най-важна задача - да превърнем този клуб в един от най-добрите в света\", каза китаецът. „Започва нов етап от моя живот, развълнуван съм. Чрез работата си ще опитам да се отплатя за доверието на президента и директорите. Избрах Интер заради клуба, който е, заради амбициозния проект и историята, която има. Бях поразен от желанието на всички тук да върнат Интер там, където му е мястото\", бяха първите думи на 49-годишния специалист. ", "date": "2019.05.31", "title": "Конте е новия треньор на Интер"}
{"url": "https://www.standartnews.com/sport/lyubo-penev-gleda-km-botev-pd-393552.html", "text": "Любослав Пенев ще е новият треньор на Ботев, твърди Marica.bg. Бившият бос на ЦСКА-София сам издал новината пред приятели в Царско село снощи. За последно тимът на Пенев срещна Ботев в два мача за Купата и инкасира 6 гола (3:2 и 3:3). Очаква се до няколко дни босът на Ботев Георги Самуилов да афишира новината. Припомняме, че вчера петролният бос уволни треньора на жълто-черните Николай Киров с целия му екип. Последното е станало по настояване на Пенев, който ще дойде с помощници от София и няма да се доверява на местни. Той бе треньор на Ботев преди пет години и има в актива си един мач – за Лига Европа. Любослав Пенев бе начело на Ботев точно, когато се срина проектът КТБ и Цветан Василев се оттегли от жълто-черния клуб. Пенев бе назначен през юни 2014 и напусна през юли същата година, като по същото време съвместяваше и поста селекционер на България. Под негово ръководство Ботев бе на подготовка в Австрия и изигра един официален мач за Лига „Европа“ – победа с 4:0 срещу Либертас от Сан Марино. \r\n ", "date": "2019.05.31", "title": "Любо Пенев гледа към Ботев (Пд)"}
{"url": "https://www.standartnews.com/sport/toronto-povede-na-goldn-steyt-393574.html", "text": "Баскетболистите на Торонто спечелиха първия мач срещу шампиона Голдън Стейт от финалната серия в НБА на САЩ и Канада.  Раптърс се наложиха със 118:109 точки. Камерунецът Паскал Сиакам вкара 32 точки за победителите. Втората среща е в понеделник в 3,00 ч (б.в.) отново в Торонто. ", "date": "2019.05.31", "title": "Торонто поведе на Голдън Стейт във финала на НБА"}
{"url": "https://www.standartnews.com/sport/serkhio-ramos-ostava-v-real-393594.html", "text": "Капитанът на испанския футболен гранд Реал Мадрид Серхио Рамос официално остава в клуба. Новината бе съобщена на официалната пресконференция на испанския клуб. Рамос имаше много изгодна оферта от китайски клуб, но условието на азиатците бе Рамос да бъде пуснат без пари. Президентът на Реал Флорентино Перес е бил категоричен, че капитанът остава на \"Сантяго Бернабеу\". ", "date": "2019.05.31", "title": "Серхио Рамос остава в Реал"}
{"url": "https://standartnews.com/regionalni/plovdiv-zaprilicha-na-venetsiya-393636.html", "text": "След поройния дъжд и градушка, които се изляха над Пловдив, улици, булеварди и подлези са под вода. Градът отново заприлича на Венеция. \r\nПодлезът на „Гладстон”, в който бяха налети над 5 млн. лева, е затворен, тъй като е изцяло блокиран, а вътре има закъсали автомобили. Подобно е положението на ул. \"Орловец\", както и на редица други градски артерии. Десетки са закъсалите автомобили. Хората не могат да преминат. На места има паднали дървета,  положението е бедствено, пише TrafficNews. След продължилия повече от час пороен дъжд и градушка, Пловдив буквално се дави. По последни данни се е изляла над 40 литра на квадратен метър. Един търговски център в Пловдив бе евакуиран. Посетители, персонал и коли са били изкарани от Мол \"Плаза\" заради течове в сградата. Охраната на обекта е спазила изискванията за безопасност и е евакуирала хората, предвид риска за безопасността им. Вътрешнокварталните улици в  кварталите „Южен”, „Източен”, „Централен” на практика са недостъпни. Огромни наводнения има и по основните пътни артерии, в това число и по новоасфалтираните булеварди. На ул.\"Мургаш\" има няколко закъсали коли и такива, които се движат в насрещното, водата там е близо 1 метър. Пешеходните подлези също са наводнени. Подобна е гледката в целия град. Водата на места е над 50-60 см, а пешеходци чакат да се изтече, за да могат да се придвижат. Пожарникари работят по няколко от бедствените локации в града. Затлачените шахти с листа и боклуци обаче саботират действията на служителите и няма изглед скоро Пловдив да успее да изплува. На ул. \"Орловец\" шахтите бълват вода, тъй като под улицата минава трасето на водата към пречиствателната станция. \"Екипите на ОП „Чистота“, ОП „ОКТ“ и други общински предприятия са на терен и се борят с последствията от силния дъжд. Екипи работят и на местата с прекъснато елзахранване. Вече е възстановена работата на светофарните уредби на Кукленско шосе до Практикер и на Мебелна къща, работи се по отстраняване на проблема на светофара на Кукленско шосе до Рекорд\", съобщиха от Община Пловдив.", "date": "2019.05.31", "title": "Пловдив заприлича на Венеция"}
{"url": "https://standartnews.com/sport/stanislav-kostov-otpadna-ot-sstava-na-natsionalite-393649.html", "text": "Нападателят Станислав Костов отпадна от лагера на националния отбор на България за предстоящите европейски квалификации срещу Чехия и Косово. Причината е контузия, установена от медицинския щаб, съобщи официалният сайт на БФС. Травмата няма да даде възможност на футболиста на Левски да вземе участие в двубоите на 7 и 10 юни.  Още един футболист отпада от състава на България. Става дума за Камен Хаджиев, а новината съобщи лично селекционерът Красимир Балъков.  „Мое лично решение е да имаме група от 24 човека. По принцип трябва да са 23-ма, но предпочитам да има една резерва. Този, който ще отпадне за единия мач, може да бъде включен в групата за втория“, поясни Балъков, който подчерта, че отпадащите от състава не са по-слаби от останалите, а просто се касае до негова преценка за това какъв трябва да бъде оптималният състав с оглед предстоящите съперници. Самият Балъков поясни, че за следващото завъртане за евроквалификациите групата може да е различна.", "date": "2019.05.31", "title": "Станислав Костов отпадна от състава на националите"}
{"url": "https://standartnews.com/sport/slavi-si-pribira-yunosha-393651.html", "text": "Славия ще си върне своя юноша Емил Стоев. Младият 23-годишен футболист беше преотстъпен в Ботев Враца през последните два сезона, през които претърпя сериозно развитие.Крилото дебютира с първия състав на \"белите\" през 2015 година. Бившият младежки и юношески национал Емил Стоев е едно от сигурните попълнения за Славия през лятото. Очаква се столичани да привлекат Христо Попадийн и Николай Дюлгеров, но и да освободят поне петима футболисти", "date": "2019.05.31", "title": "Славия си прибира юноша"}
{"url": "https://standartnews.com/sport/balkov-iska-4-tochki-ot-chekhiya-i-kosovo-393648.html", "text": "Новият национален селекционер на България Красимир Балъков коментира, че „трикольорите“ трябва да спечелят поне 4 точки от предстоящите евроквалификации срещу Чехия и Косово, за да останат в борбата за класиране на форума през 2020 година.   Балъков говори на специално организиран брифинг, където говори всички злободневни теми около държавния тим, свързани с предстоящите мачове и желанието да внесе промени. Той също така обясни и за групата на тима, която ще бъде напусната от контузения Станислав Костов както и от Камен Хаджиев. Балъков коментира и ролята на анализатора, с когото работи, както и идеята да се прибегне до услугите на психолог. „Искам да имаме открита комуникация. Вие сте част от нас. Ако искаме да има променим, трябва да знаете за какво става въпрос. От утре за наше съжаление Костов няма да може да продължи с нас. Много време е играл на инжекции и има проблем с адуктора. Днес ме информираха и за съжаление той ще трябва да напусне лагера. Имах шанса да повикам повече играчи. Мое лично решение е да имаме група от 24 човека, по принцип са 23, но искам да имам резерва. Един ще отпадне. Може да влезе в групата за втория мач. Хаджиев също ще напусне лагера утре. Тези, които напускат, не напускат заради това, че са по-слаби от другите, а просто за тези мачове съм сметнал, че трябва да остана с другите. За следващите квалификации групата може да е различна. Няма нищо негативно в това, че някои напускат лагера сега. Искам играчите да играят 70 процента от мачовете си, за да имат добър ритъм. Изключение правим за играчи с качества, за които знаем, че ни трябват заради бързина, младост. Както Киро Десподов е при нас. Един от най-добрите, да не кажа и най-добрият млад играч. Лагерът преминава добре. Доволни сме от желанието и това, което виждаме досега“, започна Балъков. „Промени като имам предвид – спортно-технически. Моят щаб вижда нещата по начин, по който ще се наложат промени. Виждате повиквателните. Има изненади. Има доказани имена и дебютанти. Но искаме промени в начина, по който искаме да играем. Много ми се иска да има промяна в отношението на медии и общество към националния. За да стане това, трябва да покажем, че ние искаме промяна. В последните 15 години има промяна в отношението в много неща в националния. Има негативизъм, не сме се класирали на голям форум от 15 години. Ние искаме да има промяна и любителят на футбола да ни подкрепи. Ако успеем да побеждаваме, това е промяната“. „Краят на сезона е за всички отбори. В Чехия също имат много контузии и проблеми. Това не може да ни служи за оправдание. С новия щаб ще има импулс, това трябва да се използва и да е наше предимство. Има контузени и при нас. Това е футболният бизнес, който е здрав и може, ще играе“. „Знаете, че един треньор винаги има идеи в главата си. Знам тези, които съм извикал, на кои позиции ще играят, но все още не избрал кои хора точно ще започнат на всяка една позиция“. „След като завърших ангажимента си с Етър, без емоции се прехвърлих в националния и съм наясно със ситуацията. Готов съм, да“. „Критериите за повиквателните, които пращаме на футболистите са 70 процента от мачовете да са играли. Има изключения. Ще има и в бъдеще, но ще са рядко и ще са малки“. „Единственият тим, който може да ни плаши е Англия. Те са класа за себе си. Но сега не играем срещу тях, а срещу Чехия и Косово. Може би в медийното пространство много хора смятат, че Чехия са фаворит. Ние не може да отречем, че е така, но не случайно съм взел анализатор, който по статистически данни показва, че разликата между нашия и техния тим не е толкова голяма. Футболистите трябва да си повярва, да имат желание за победа и ако направим, това, което искаме, може да се поздравим с победа“. „Не знам доколко ще успеем да покажем това, което искаме. Може би ще трябва и търпение и късмет. Ние обаче ще се опитаме, въпреки малкото време. Има изключително много теория. Помолим съм играчите да са изключително концентрирани. Надявам се да видим нещо от това, което искам“. „Води се една тема за стила на Балъков и Хубчев. Трябва да кажем, че изобщо моята философия няма сравнение с другата. Аз уважавам изключително много Хубчев. Не знам защо се насади мнение, че играе дефанзивно. Това не е така. Ние сме работили заедно. Аз съм бил офанзивен играч и по принцип не мога да мисля друго яче. Но няма как да се изключи защитата. Ще се опитаме да създадем и предадем на играчите това, което ние мислим, че те могат да играят. Във футбола има и офанзивна и дефанзивна фаза и двете фази трябва да го владеем. Ако мислят, че трябва само с топката да играем, не е правилно“. „Целта на психолога е да успокоим играчите да мислят само за едно. Това, което искаме от тях, да го реализират и да имаме шанса да се върнем от Чехия с нещо. Психологът го има в големите отбори. У нас не се тачи. Но аз мисля, че всичко, което се ползва в съвременния футбол, трябва да го ползваме и ние. Ще пробваме“. „4 точки са задължителни от двата мача, ако искаме да сме в борбата. В Чехия не трябва да падаме“, продължи Балъков. „Анализаторът е много важен. На база данните от н его направих селекцията. Обърнал съм внимание на това. Показал съм на футболистите и тези данни. Там има пас, дълбочина, къси пасове, 120 елемента…Има много наши играчи, които като индивидуални качества са по0добри от съперниците ни. Но играчите ни трябва да имат самочувствие и да го показват на зеления терена. Ако това се случи и не се класираме по нормалния път, поне ще обиграем отбора. Ако ни есе отвори възможността март месец, да сме подготвени на 100%“. „Аз искам периодът да е 7 дни, но така не става във футбола. Аз давам информация на играчите. От тях зависи как ще я използват. Някои играчи имат нужда от повече време, при други е по-бързо“, завърши Балъков. България гостува на Чехия на 7 юни, а 3 дни по-късно е домакинството на Косово. ", "date": "2019.05.31", "title": "Балъков иска 4 точки от Чехия и Косово"}
{"url": "https://standartnews.com/sport/borimirov-veche-e-shef-na-dyush-v-levski-393650.html", "text": "Даниел Боримиров вече не е директор на детско-юношеската школа на Левски. Той и главният методист на клуба Нестор Юруков са били уведомени от изпълнителния директор на \"сините\" Павел Колев, че вече няма да изпълняват своите задължения, съобщи Дарик радио. Боримиров е събрал треньорите от школата, за да им съобщи новината. \"Не съм го очаквал, никой не го е очаквал при положение, виждаме преди пет години, когато представих моята концепция за развитие на ДЮШ – в нея всичко това е заложено. Най-вероятно през следващата седмица ще направим една пресконференция с Нестор Юруков и ще запознаем всички. Това, което съм представил като план за развитие, какво сме постигнали. Всички тези юноши, които бяха интегрирани в първия отбор, аз лично съм ги докарал. Нашият план за мен е успешен. Може да се види и класиранията на отборите и купите, които сме взели за тези пет години\", коментира Боримиров за \"Нова\". \"Даваха се пари за какви ли не чужденци, а на школата не се обръщаше внимание. Ако бяхме спестили заплатата на поне един такъв чужденец. Както вече виждаме в последните 10 мача, откакто станаха и треньорите от школата, наложихме в тези мачове юношите и видяхме, че те се справиха по един много добър начин. Виждате, че резултатът е същият, както и преди това със скъпоплатените треньори. Значи нашите треньори от школата не са по-лоши тези треньори, които бяха взети\", заяви още Даниел Боримиров и добави: \"Не, не са ни изтъкнати никакви мотиви. Павел Колев благодари за добре свършената работа и каза, че клубът възнамерява да тръгне по нов клуб и трябва да се разделим. Не ми е приятно след като ти кажат, че си си свършил добре работата. Имаме толкова юноши, които са в първия отбор. Ние сме си свършили работата, а защо ни махат, можете да питате него.\"", "date": "2019.05.31", "title": "Боримиров вече не е шеф на ДЮШ в Левски"}
{"url": "https://www.standartnews.com/sport/slavi-si-pribira-yunosha-393651.html", "text": "Славия ще си върне своя юноша Емил Стоев. Младият 23-годишен футболист беше преотстъпен в Ботев Враца през последните два сезона, през които претърпя сериозно развитие.Крилото дебютира с първия състав на \"белите\" през 2015 година. Бившият младежки и юношески национал Емил Стоев е едно от сигурните попълнения за Славия през лятото. Очаква се столичани да привлекат Христо Попадийн и Николай Дюлгеров, но и да освободят поне петима футболисти", "date": "2019.05.31", "title": "Славия си прибира юноша"}
{"url": "https://standartnews.com/biznes/golemi-proizvoditeli-mozhe-da-oskpyat-khlyaba-393567.html", "text": "Най-вече големи производители могат да причинят нарастване на цената на хляба у нас, обяви в сутрешния блок на БНТ председателят на Браншовия съюз на хлебарите и сладкарите в България Мариана Кукушева. По думите ѝ, тази година се очаква повишаване на цената на житото. Тя коментира и въвеждането на диференцирана ДДС ставка на хляба, който се произвежда от изцяло българска суровина. Очаква се през 2019 г. цената на житото да се повиши, както и производствените разходи. Въвеждането на тол таксите също ще се отрази върху разходите на хлебопроизводителите, тъй като превозът на хляба е специфичен и включва големи разходи. Това коментира председателят на УС на Националния браншови съюз на хлебарите и сладкарите Мариана Кукушева. Промяната на цената за всеки производител зависи от неговата икономическа издръжливост, неговите резерви и възможността за промяна на договорите. Големият риск е при големите производители на хляб, допълни тя. По думите на председателя на браншовия съюз, трябва да се въведе диференцирана ДДС ставка на хляба, тъй като производителите в България преработват и използват изцяло българска суровина. Цената на хляба в България трудно може да се манипулира, тъй като страната ни е голям износител и присъства на големия европейски пазар. Хлябът и хлебопроизводството не се финансират от европейски програми. Ангажирани са само национални капитали. Това е единственият бранш в страната, в който няма чужди инвестиции. В България са регистрирани 680 фирми като хлебопроизводители, но на практика са два пъти повече, заяви Кукушева. Върху нерегистрираните не се упражнява нужният контрол от БАБХ. Подобни производители изпълняват и обществени поръчки за доставки на закуски на училища, например, изтъкна Кукушева.", "date": "2019.05.31", "title": "Големи производители може да оскъпят хляба"}
{"url": "https://standartnews.com/biznes/idvat-novi-140-mlnkubm-gaz-razlichen-ot-ruskiya-393604.html", "text": "България е договорила нови 140 млн. куб. метра газ, различен от руските доставки на синьо гориво. Това съобщи министърът на енергетиката Теменужка Петкова на извънреден брифинг, предаде БГНЕС. Първите количества втечнен природен газ за България, идващ от САЩ, са пристигнали късно снощи на гръцкия остров Ревитуза, близо до Атина с танкер на холандската компания \"Колмар\". \r\n\"Тази доставка стана възможна благодарение на договора, който \"Булгартрансгаз\" сключи с доставчика \"Колмар\". Това е холандска компания, един от лидерите на пазара на втечнен природен газ“, каза Петкова, цитирана от Агенция \"Фокус\". По думите ѝ газът е на конкурентни цени, по-ниски от досегашните доставни. \"Това е една много сериозна крачка напред към либерализацията на пазара в България и един много ясен знак, че правителството работи изключително целенасочено в посока диверсификация и то не само на думи, а и на дела\", увери енергийният министър. \"Диверсификацията означава сигурност на доставките и конкурентни цени. Правителството може да се похвали с конкретни действия, миналата седмица стартира строителството на интерконектора Гърция-България. Проектът ще даде реална възможност за достъп на други източници на природен газ. Беше регистрирано дружество, дъщерна кампания на \"Булгартрансгаз\", заяви Петкова. Количествата, които са доставени, са общо 140 млн. куб. метра - 90 млн. куб. метра за второто тримесечие, и още 50 млн. куб. метра за третото тримесечие. Доставчикът е изпратил официално писмо до Министерство на енергетиката с ясно намерение да участва на пазара на газ в България, предлагайки да достави около 500 млн. куб. метра газ през следващите 5 години. Рaзтoвapвaнeтo нa ĸopaбa c пъpвaтa дocтaвĸa aмepиĸaнcĸи гaз зaпoчвa oт 1 юни 2019 г., като 5 млн. ĸyб. мeтpa днeвнo мoгaт дa влязaт в Бългapия, каза изпълнитeлният диpeĸтop нa \"Бyлгapтpaнcгaз\" Bлaдимиp Maлинoв. Cпopeд нeгo тoвa щe ocигypи пo-дoбpи цeни и ycлoвия зa бългapcĸитe пoтpeбитeли. Aмбициятa нa cтpaнaтa ни e тъpговията нa гaзoвaтa бopca дa зaпoчнe oт oĸтoмвpи. Диpeĸтopът нa \"Бyлгapгaз\" Hиĸoлaй Πaвлoв yвepи, чe внимaтeлнo ce cлeди динaмиĸaтa нa бopcoвитe пaзapи нa пpиpoдeн гaз в Eвpoпa, зa дa cвepим ĸъдe cмe ниe. По думите му сдeлĸaтa щe пoмoгнe дa ce иcĸa oт KEBP нaмaлявaнe нa цeнaтa нa гaзa зa тpeтoтo тpимeceчиe. Πpeĸият peзyлтaт oт cдeлĸaтa щe ce oтpaзи и нa ĸpaйнитe пoтpeбитeли.  ", "date": "2019.05.31", "title": "Идват 140 млн. куб. м газ от САЩ"}
{"url": "https://www.standartnews.com/sport/balkov-iska-4-tochki-ot-chekhiya-i-kosovo-393648.html", "text": "Новият национален селекционер на България Красимир Балъков коментира, че „трикольорите“ трябва да спечелят поне 4 точки от предстоящите евроквалификации срещу Чехия и Косово, за да останат в борбата за класиране на форума през 2020 година.   Балъков говори на специално организиран брифинг, където говори всички злободневни теми около държавния тим, свързани с предстоящите мачове и желанието да внесе промени. Той също така обясни и за групата на тима, която ще бъде напусната от контузения Станислав Костов както и от Камен Хаджиев. Балъков коментира и ролята на анализатора, с когото работи, както и идеята да се прибегне до услугите на психолог. „Искам да имаме открита комуникация. Вие сте част от нас. Ако искаме да има променим, трябва да знаете за какво става въпрос. От утре за наше съжаление Костов няма да може да продължи с нас. Много време е играл на инжекции и има проблем с адуктора. Днес ме информираха и за съжаление той ще трябва да напусне лагера. Имах шанса да повикам повече играчи. Мое лично решение е да имаме група от 24 човека, по принцип са 23, но искам да имам резерва. Един ще отпадне. Може да влезе в групата за втория мач. Хаджиев също ще напусне лагера утре. Тези, които напускат, не напускат заради това, че са по-слаби от другите, а просто за тези мачове съм сметнал, че трябва да остана с другите. За следващите квалификации групата може да е различна. Няма нищо негативно в това, че някои напускат лагера сега. Искам играчите да играят 70 процента от мачовете си, за да имат добър ритъм. Изключение правим за играчи с качества, за които знаем, че ни трябват заради бързина, младост. Както Киро Десподов е при нас. Един от най-добрите, да не кажа и най-добрият млад играч. Лагерът преминава добре. Доволни сме от желанието и това, което виждаме досега“, започна Балъков. „Промени като имам предвид – спортно-технически. Моят щаб вижда нещата по начин, по който ще се наложат промени. Виждате повиквателните. Има изненади. Има доказани имена и дебютанти. Но искаме промени в начина, по който искаме да играем. Много ми се иска да има промяна в отношението на медии и общество към националния. За да стане това, трябва да покажем, че ние искаме промяна. В последните 15 години има промяна в отношението в много неща в националния. Има негативизъм, не сме се класирали на голям форум от 15 години. Ние искаме да има промяна и любителят на футбола да ни подкрепи. Ако успеем да побеждаваме, това е промяната“. „Краят на сезона е за всички отбори. В Чехия също имат много контузии и проблеми. Това не може да ни служи за оправдание. С новия щаб ще има импулс, това трябва да се използва и да е наше предимство. Има контузени и при нас. Това е футболният бизнес, който е здрав и може, ще играе“. „Знаете, че един треньор винаги има идеи в главата си. Знам тези, които съм извикал, на кои позиции ще играят, но все още не избрал кои хора точно ще започнат на всяка една позиция“. „След като завърших ангажимента си с Етър, без емоции се прехвърлих в националния и съм наясно със ситуацията. Готов съм, да“. „Критериите за повиквателните, които пращаме на футболистите са 70 процента от мачовете да са играли. Има изключения. Ще има и в бъдеще, но ще са рядко и ще са малки“. „Единственият тим, който може да ни плаши е Англия. Те са класа за себе си. Но сега не играем срещу тях, а срещу Чехия и Косово. Може би в медийното пространство много хора смятат, че Чехия са фаворит. Ние не може да отречем, че е така, но не случайно съм взел анализатор, който по статистически данни показва, че разликата между нашия и техния тим не е толкова голяма. Футболистите трябва да си повярва, да имат желание за победа и ако направим, това, което искаме, може да се поздравим с победа“. „Не знам доколко ще успеем да покажем това, което искаме. Може би ще трябва и търпение и късмет. Ние обаче ще се опитаме, въпреки малкото време. Има изключително много теория. Помолим съм играчите да са изключително концентрирани. Надявам се да видим нещо от това, което искам“. „Води се една тема за стила на Балъков и Хубчев. Трябва да кажем, че изобщо моята философия няма сравнение с другата. Аз уважавам изключително много Хубчев. Не знам защо се насади мнение, че играе дефанзивно. Това не е така. Ние сме работили заедно. Аз съм бил офанзивен играч и по принцип не мога да мисля друго яче. Но няма как да се изключи защитата. Ще се опитаме да създадем и предадем на играчите това, което ние мислим, че те могат да играят. Във футбола има и офанзивна и дефанзивна фаза и двете фази трябва да го владеем. Ако мислят, че трябва само с топката да играем, не е правилно“. „Целта на психолога е да успокоим играчите да мислят само за едно. Това, което искаме от тях, да го реализират и да имаме шанса да се върнем от Чехия с нещо. Психологът го има в големите отбори. У нас не се тачи. Но аз мисля, че всичко, което се ползва в съвременния футбол, трябва да го ползваме и ние. Ще пробваме“. „4 точки са задължителни от двата мача, ако искаме да сме в борбата. В Чехия не трябва да падаме“, продължи Балъков. „Анализаторът е много важен. На база данните от н его направих селекцията. Обърнал съм внимание на това. Показал съм на футболистите и тези данни. Там има пас, дълбочина, къси пасове, 120 елемента…Има много наши играчи, които като индивидуални качества са по0добри от съперниците ни. Но играчите ни трябва да имат самочувствие и да го показват на зеления терена. Ако това се случи и не се класираме по нормалния път, поне ще обиграем отбора. Ако ни есе отвори възможността март месец, да сме подготвени на 100%“. „Аз искам периодът да е 7 дни, но така не става във футбола. Аз давам информация на играчите. От тях зависи как ще я използват. Някои играчи имат нужда от повече време, при други е по-бързо“, завърши Балъков. България гостува на Чехия на 7 юни, а 3 дни по-късно е домакинството на Косово. ", "date": "2019.05.31", "title": "Балъков иска 4 точки от Чехия и Косово"}
{"url": "https://standartnews.com/biznes/prva-pratka-vtechnen-gaz-ot-sashch-za-blgariya-393579.html", "text": "Първата пратка с втечнен природен газ от САЩ за България е пристигнал на гръцкия терминал в Ревтуса край Атина, съобщи министърът на енергетиката Теменужка Петкова. Цените са по ниски от досега доставяния от Русия. Очаквайте подробности!", "date": "2019.05.31", "title": "Първа пратка втечнен газ от САЩ за България"}
{"url": "https://www.standartnews.com/sport/stanislav-kostov-otpadna-ot-sstava-na-natsionalite-393649.html", "text": "Нападателят Станислав Костов отпадна от лагера на националния отбор на България за предстоящите европейски квалификации срещу Чехия и Косово. Причината е контузия, установена от медицинския щаб, съобщи официалният сайт на БФС. Травмата няма да даде възможност на футболиста на Левски да вземе участие в двубоите на 7 и 10 юни.  Още един футболист отпада от състава на България. Става дума за Камен Хаджиев, а новината съобщи лично селекционерът Красимир Балъков.  „Мое лично решение е да имаме група от 24 човека. По принцип трябва да са 23-ма, но предпочитам да има една резерва. Този, който ще отпадне за единия мач, може да бъде включен в групата за втория“, поясни Балъков, който подчерта, че отпадащите от състава не са по-слаби от останалите, а просто се касае до негова преценка за това какъв трябва да бъде оптималният състав с оглед предстоящите съперници. Самият Балъков поясни, че за следващото завъртане за евроквалификациите групата може да е различна.", "date": "2019.05.31", "title": "Станислав Костов отпадна от състава на националите"}
{"url": "https://standartnews.com/biznes/koy-shche-stroi-noviya-terminal-na-letishche-sofiya-393616.html", "text": "\r\nНа 11 април бяха подадени заявления от петима кандидати за участие в концесионната процедура за летище \"София\". Всички участници са сериозни компании с опит. Управляват европейски летища, които в последните години са сред лидерите, или такива, които се променят динамично. Някои от компаниите имат и сериозен опит в преструктуриране и поставяне на картата на летища, които преди това не са били водещи.  \r\nНационалният интерес е летището да е фактор за икономическо развитие, т. е. то да създава свързаност на България, и конкретно на столицата, със света. Което означава повече полети, повече дестинации и същевременно достъпни и разумни цени.  \r\nЗатова трябва да се търси баланс между финансовия интерес на държавата и възможността да расте трафикът, като се създават условия за повече пътувания на достъпна цена. Такъв трябва да е резултатът от една обективна оценка на офертите на всички участници, е мнението на икономистите.  \r\n„Предложенията на участниците в процедурата по концесиониране на летище София показват много сериозно отношение за развитието на летището и превръщането му в достоен авиационен хъб“, заяви при отварянето на офертите транспортният министър Росен Желязков.  \r\nОтносно срока за приключване на работата на комисията по оценка на офертите, министърът заяви, че това е дълъг и сложен процес. „След като се види целия обем на документацията, както и детайлите по бизнес модела, техническите и икономическите предложения, ще има по-голяма яснота. Но трябва да се има предвид, че това не е процедура по Закона за обществените поръчки, а е процес, в който се изследват много елементи от предложенията за дългогодишно публично-частно партньорство, какъвто е Законът за концесиите“, поясни Желязков. \r\nМинистърът призова   кой ще бъде избраният концесионер. „Предстои нелек и много отговорен процес, при който ще бъдат оценявани финансовите предложения, с относителна тежест от 55% и техническите предложения, с относителна тежест от 45%, като крайната оценка ще бъде комплексна“, уточни Росен Желязков. Той подчерта, че както до сега, ще се разчита и на експертната оценка на международните консултанти по процедурата от Международната финансова корпорация (МФК), част от групата на Световната банка, в партньорство с Европейската банка за възстановяване и развитие (ЕБВР).  \r\nЖелязков изтъкна, че това е първата процедура, която е изцяло електронна. Заявленията и офертите са на електронни носители, а на хартия са единствено обвързващите предложения, които бяха отворени и прочетени публично. \r\nРосен Желязков посочи, че е направено максималното, за да се гарантира сигурността и прозрачността на процедурата. По думите му, всички документи се съхраняват в защитени сейфове, които са под 24-часово видеонаблюдение, като е осигурено и 24-часово видеонаблюдение на сървърите, в които се съхраняват записите от видеонаблюдението. \r\nКато гаранция зад държавата стоят Световната банка, Европейската банка за възстановяване на развитие и АФС. Те са гаранти за прозрачността, честността и конкурентоспособността на сделката и доверието, което инвеститорите имат към държавата.  \r\n--------------------------- Ето офертите на участниците в процедурата за концесия на летище София по реда на тяхното отваряне са: * Водещ член  . Участник в консорциума е и BCEGI Кънстракшън (Великобритания) Лтд, с едноличен собственик Бейджин Кънстракшън Ейнджиниринг Груп: \r\n* Годишно концесионно възнаграждение: 19 948 052,75 евро или 26,01 %. \r\n* Размер на планираните инвестиции: 1 002 927 412 евро. \r\n* Кандидатът предлага да построи трети терминал, да привлече нови авиокомпании, които да открият нови дестинации и така общият брой на маршрутите от София до различни точки на света да достигне 150. Посочени бяха директни полети от София до Торонто и Чикаго, както и до Шанхай, Пекин и Делхи. \r\nКонсорциумът разполага с 390 млн. евро за инвестиции в софийското летище и може да осигури над 1 млрд. евро от финансови институции. Всички тези мерки ще доведат до увеличаване на пътниците от 7.3 млн. през тази година, до над 22 млн. през 2054 г. или средният темп на годишното нарастване на пътникопотока се прогнозира да бъде 7.2%. MAG разшири предложението си, подадено пред Министерството на транспорта, като  . Това е част от независима и допълнителна инвестиция на стойност от 600 милиона евро, която е извън обхвата на основната инвестиционна оферта от близо 1.5 милиарда евро. Така цялостното предложение за инвестиции на надвишава 2 милиарда евро.  \r\nКонсорциум Витоша (състоящ се от Manchester Airports Group (MAG) и нейният партньор Beijing Construction Engineering Group (BCEG)) предлага да вземе дейно участие в развитието на Airport City Sofia (Летищен град София), който ще включва нов национален стадион (построен по стандартите на УЕФА от категория 4), подкрепен от търговска зона, магазини, зона за отдих и логистични съоръжения, за да се създаде допълнителен бизнес зони София, както и такива за развлечения.  \r\nПроектът предвижда новият стадион да бъде мултифункционален, напълно подходящ за националните отбори по различни видове спорт, световни спортни състезания, както и концерти и фестивали. Той може да бъде завършен навреме, за да бъде използван при евентуално одобрение на домакинството на България на Младежките зимни олимпийски игри през 2024 г.  *   което е специализирано в превоза на товари. Трите аерогари обслужват близо 60 млн. пътници годишно, 70 авиокомпании и 745 хил. тона карго. MАG е публично-частна компания. Акционери са местните власти на район Манчестър и Industry Fund Management (IFM) - инвестиционен австралийски пенсионен фонд, притежаващ дял в 16 летища в Австралия и Европа, включително летище Виена.  \r\nПартньорът BCEGI изгражда един от най-големите авиационни проекти - пекинското международно летище Даксинг, което ще разполага с 9 писти и ще обслужва 130 млн. пътници годишно. * Водещ член  : \r\n* Годишно концесионно възнаграждение: 24 542 010,30 евро или 32 %. \r\n* Размер на планираните инвестиции: 608 000 000 евро. \r\n* Консорциум „Соф Кънект\" представи амбициозна стратегия за развитието на летището и ръста на пътниците, която ще бъде реализирана в четири фази. През първата е предвидено увеличаване на пътниците до 8.8 млн. до 2022 г. Планирано е да се направи ремонт на терминалите 1 и 2, както и открит паркинг за автомобили. \r\nВтората фаза на проекта предвижда увеличаване на пътниците до 12.3 млн. до 2030 г. Тогава ще бъде направена и най-голямата инвестиция в изграждането на трети терминал от 608 млн. евро. Той ще е на около 800 метра от станцията на метрото и ще има 11 местостоянки. Разстоянието от летището до самолета ще се минава пеш от пътниците, а не по ръкав, заради предпочитанията на нискобюджетните авиокомпании. Ще бъде построен и нов паркинг за 1459 автомобила. \r\nПрез третата фаза на развитие е планирано броят на пътниците да нарасне до 14.5 милиона до 2035 г. Заложено е новият терминал да бъде разширен с още 10 местостянки, а най-старият терминал 1 да се превърне в карго летище. \r\nПрез последната, четвърта фаза, ще продължи разширяването на третия терминал, а пътниците ще се увеличат до 18 млн. през 2040 г. \r\n* Летището в Мюнхен ще участва заедно с фонда Meridiam, базиран в Париж, с фокус инфраструктурни проекти в Европа, Северна Америка и Африка. Летището в Мюнхен е втората по натовареност аерогара в Германия след Франкфурт. * Водещ член ССБ Зауервайн & Шефер Бау АГ. За изпълнение на изискването за летищен оператор е посочено : \r\n* Годишно концесионно възнаграждение: 26 050 000 евро или 30,97 %. \r\n* Размер на планираните инвестиции: в обвързващото предложение няма посочен конкретен размер. \r\n* Обединение \"ССБ София Еърпорт ДжейВи\" \r\nобещава да разшири терминал 2 до 2024 г. с 4 нови местостоянки за самолети, а след това да изгради и нов, трети терминал, както и нов паркинг. Ще разработят и нови маршрути до САЩ. В плановете им влиза още изграждане на офис и технопарк. \r\nКонсултант по тяхната оферта е \"Креди Суис\". Не беше съобщен размерът на инвестициите им, но със сигурност те няма да са по-малко от 600 млн. евро, каквото е минималното изискване. Една четвърт от тях ще бъдат собствени средства, а останалите ще бъдат осигурени чрез заеми. \r\n*  . Компанията е създадена през 1925 г., като в момента Дания има 39.2%. Мажоритарен собственик е Copenhagen Airports Denmark ApS (CAD), контролирана от пенсионните фондове Ontario Teachers’ Pension Plan (OTPP) и Arbejdsmarkedets Tillægspension (ATP). През 2018 г. през летище Копенхаген са преминали 30.3 млн. пътници. Летището ще участва с водещия партньор Sauerwein & Schaefer Bau AG, който се занимава със строителство и има проекти в Европа и Турция. Свързан е с групата ERG, Турция. * За изпълнението на изискването за технически способности и финансови възможности е посочено  \r\n* Годишно концесионно възнаграждение: 21 000 000 евро или 27,39 %. \r\n* Размер на планираните инвестиции: около 615 000 000 евро. \r\n* Компанията планира трикратен ръст на пътниците – до 19 милиона в края на 35-годишния период, увеличаване на капацитета на терминал 2 и нов трети терминал на 300 м от станцията на метрото. На входа му ще има монументална скулптура на кирилица, а вътре - галерия. Планирано е още увеличаване на местата за паркиране и изграждането на високотехнологичен бизнес парк. Размерът на обещаваните инвестиции е 616 млн. евро. \r\n* \"Фрапорт\" е оператор на летищата във Варна и Бургас. Има 60% участие в дружеството концесионер \"Фрапорт туин стар еърпорт мениджмънт\", като неин местен партньор е компания от групата на \"Химимпорт\". Съвместно с гръцката Stantel, част от холдинга Copelouzos на Димитрис Копелузос, оперира 14 летища в Гърция, както и летищата в Любляна, Анталия и в Санкт Петербург. Компанията оперира още две летища в Бразилия, летището в Лима, Хановер и една аерогара в Китай.  * Водещ член „Еърпортс Де Пари“ ЕС. ЕЙ. За изпълнение на изискването за летищен оператор е посочено \r\n* Годишно концесионно възнаграждение: 32 824 938,77 евро или 42,80 %. \r\n* Размер на планираните инвестиции: 903 000 000 евро. \r\n* Наред с построяването на трети терминал, \"Ей Ти Ви\" декларираха и готовност да изградят нова писта при необходимост на летище \"София\". Обещават в новия терминал да има и зони за здраве, в които пътниците да релаксират преди полета. Предвиждат средногодишен ръст на пътниците с 3.1 на сто и достигане на близо 21 млн. пътника към края на концесията. \r\n* „Еърпортс Де Пари“ ЕС.ЕЙ оперира трите летища под бранда Paris Aéroport и 26 аеропорта в света. ТАВ беше оператор на летището в Истанбул \"Ататюрк\", което остана в сянката на новото \"Истанбул\". ТАВ управлява и летища в Грузия, Тунис, Саудитска Арабия. През 2011 г. групата влезе в македонските летища в Скопие и Охрид, а през 2013 г. - и на летището в Загреб. \r\n---------------------------- През последните години държавното дружество \"Летище София\" отчита непрекъснат ръст на приходи, печалба и пътници. Според финансовия му отчет за 2018 г., над 6.96 милиона пътници са минали през софийското летище, което е 7.3% ръст спрямо година по-рано. Печалбата на държавната компания расте с 10.8 на сто и достига 12.6 млн. лв. Увеличават се и приходите с над една пета до 168 млн. лв. \r\n ", "date": "2019.05.31", "title": "Кой ще строи новия терминал на Летище София"}
{"url": "https://standartnews.com/biznes/izmeneniya-na-naredba-5-393603.html", "text": "\"Държавен вестник\" в днешния си брой публикува изменения на Наредба №5 за условията и реда за подаване на заявления по схеми и мерки за директни плащания, според които в срок до 10 юни 2019 г. включително земеделските стопани могат да извършват промени без санкция във вече подадените заявления по директните плащания. Възможно е земеделските производители да добавят и допълнителни схеми и мерки, както и земеделски парцели и/или животни по заявените схеми и/или мерки. Крайният срок за подаване на заявления и извършване на промени в подадени заявления за подпомагане със санкция от 1% на всеки работен ден закъснение е 17 юни включително. В резултат на промяната в срока за подаване на заявления за подпомагане настъпват изменения и в крайните срокове за задържане на животните. За Кампания 2019 по схемите за обвързана подкрепа периодът на задържане е 80 дни – от 18 юни до 5 септември 2019 г. включително, а по схемата за преходна национална помощ за овце и кози периодът на задържане е 100 дни – от 18 юни до 25 септември 2019 г. включително. Променя се и датата, на която кандидатите по схемата за преходна национална помощ за говеда, необвързана с производството, следва да отглеждат 70% от референтните животни в стопанството си. За Кампания 2019 тя е 17 юни. Срокът за подаване на заявления за подпомагане по директни плащания за Кампания 2019 без санкция приключи на 23 май. По предварителни данни подадените заявления са над 105 000. Общата очертана площ е над 38 млн. дка.  ", "date": "2019.05.31", "title": "Изменения на Наредба №5"}
{"url": "https://www.standartnews.com/sport/borimirov-veche-e-shef-na-dyush-v-levski-393650.html", "text": "Даниел Боримиров вече не е директор на детско-юношеската школа на Левски. Той и главният методист на клуба Нестор Юруков са били уведомени от изпълнителния директор на \"сините\" Павел Колев, че вече няма да изпълняват своите задължения, съобщи Дарик радио. Боримиров е събрал треньорите от школата, за да им съобщи новината. \"Не съм го очаквал, никой не го е очаквал при положение, виждаме преди пет години, когато представих моята концепция за развитие на ДЮШ – в нея всичко това е заложено. Най-вероятно през следващата седмица ще направим една пресконференция с Нестор Юруков и ще запознаем всички. Това, което съм представил като план за развитие, какво сме постигнали. Всички тези юноши, които бяха интегрирани в първия отбор, аз лично съм ги докарал. Нашият план за мен е успешен. Може да се види и класиранията на отборите и купите, които сме взели за тези пет години\", коментира Боримиров за \"Нова\". \"Даваха се пари за какви ли не чужденци, а на школата не се обръщаше внимание. Ако бяхме спестили заплатата на поне един такъв чужденец. Както вече виждаме в последните 10 мача, откакто станаха и треньорите от школата, наложихме в тези мачове юношите и видяхме, че те се справиха по един много добър начин. Виждате, че резултатът е същият, както и преди това със скъпоплатените треньори. Значи нашите треньори от школата не са по-лоши тези треньори, които бяха взети\", заяви още Даниел Боримиров и добави: \"Не, не са ни изтъкнати никакви мотиви. Павел Колев благодари за добре свършената работа и каза, че клубът възнамерява да тръгне по нов клуб и трябва да се разделим. Не ми е приятно след като ти кажат, че си си свършил добре работата. Имаме толкова юноши, които са в първия отбор. Ние сме си свършили работата, а защо ни махат, можете да питате него.\"", "date": "2019.05.31", "title": "Боримиров вече не е шеф на ДЮШ в Левски"}
{"url": "https://standartnews.com/kultura/prevplashcheniyata-na-antoanet-ot-luvra-do-galeriyata-na-maystora-393653.html", "text": "След запомнящото се представяне в международното изложение в Лувъра преди 2 години Антоанет Тончева ще зарадва любителите на провокативното й изкуство с изложба в галерията-музей, носеща името на Владимир Димитров-Майстора. Откриването в Кюстендил ще бъде на 13 юни, а творбите на Тончева ще могат да се видят там до 5 юли.  \r\n\"Изглежда съдбата щастливо ме срещна с изтъкнати хора на изкуството от всепризнатите белгийска и френска школи, с които работя. \r\nДа бъда автентична и разпознаваема, това те ми внушаваха с финес и непретенциозност\", казва Антоанет.  \r\nЖивописта й е също така пъстра и вълнуваща, както на Майстора, но тя се движи в ХХI век на дигиталните технологии и социалните мрежи. Авторката работи и в областта на дизайна, мултимедията и киното. \r\nМоже би тук е и пресечната точка с Майстора,  отрязаващ  красотата на природата и българката, и каузата на Тончева в защита на природата и планетата.  \r\nКъсометражните й филми \"Другия поглед\", \"Sand and Dreams\", \"Touch of Nature\" и \"Париж и Изкуството\" имат  сюреалистичен аспект  в типичния за Антоанет  иновативен и философски изказ. Според Тончева те  са създадени като  алтернатива за  обръщане и връщане към Природата.  \r\nЕксперименталното й кино беше представено на   международни филмови фестивали в Белгия и Франция. \r\nТончева показва различен спектър на интереси от виждания за социалните мрежи и общуване, където в щума и многообразието от реклами, медии, информация, лайкове, мъчно се чува гласът на личността. Все пак в тази сложна виртулна среда тя споделя  авторското й  послание: \"Светлината не може да бъде обрамчена\".  \r\nВ галерията на Майстора Тончева ще покаже за първи път картини, които са участвали в изложения В Ню Йорк и са получили ласкави рецензии в Wall Street Inernational. \r\nОсобено интригуващи са портретите на големите тенисисти Новак Джокович и Рафаел Надал, които и в момента доминират по световните кортове.  \r\n\"Впечатлена съм от тях не само като уникални спортисти, но и заради изключителните им шампионски характери\", казва Антоанет. Тя получила особено бурни отзиви за творбата с лика на Ноле. \"Новак Джокович заслужава  и достойно е обезсмъртен  във вашата картина, като супер шампион  и личност\", написали й почитатели на сърбина. Тончева отдавна е сред доказаните имена в областта на абстрактното изкуство. Зад гърба си има многобройни международни участия, а нейни творби са били представени в Музея на модерното Изкуство (МоМа) в Ню Йорк, Кралската академия по изкуствата в Брюксел и в парижкия Лувър. Затова и предстоящата изложба в галерията на Майстора е уникален шанс за всички ценители да се докоснат до един от най-интересните родни творци.  \r\n ", "date": "2019.05.31", "title": "Превъплащенията на Антоанет: От  Лувъра до галерията на Майстора "}
{"url": "https://standartnews.com/biznes/bulgargaz-predlaga-po-evtin-gaz-za-yuli-septemvri-393611.html", "text": "Ще поискаме от КЕВР намаление на цената на газа за третото тримесечие на 2019 г., обяви днес на брифинг шефът на „Булгаргаз“ Николай Павлов. „Булгаргаз\" много внимателно следи динамиката на борсовите пазари в Западна Европа и съответно в дългосрочните петролни индексирани договори отново в Западна Европа, за да сверим къде сме ние\", коментира той. \"Беше направен задълбочен анализ на борсовите пазари на природен газ, който показа, че са налице условия и възможности за доставка в България на по-ниска цена, от тази, която имаме по дългосрочния договор с наши партньори\", заяви Павлов. Той уточни, че „Булгаргаз\" като секторен възложител не попада в приложното поле на Закона за обществените поръчки, но от дружеството са решили, въпреки всичко да подадат открит, прозрачен търг, на който да са ясни всички условия, по които съответните търговци ще участват. „Получихме три оферти и трите бяха на цени по-ниски от действащата в момента доставна цена\", заяви директорът на „Бургаргаз\" и уточни, че от новата доставна цена на българския потребител ще се възползва от есенно-зимния сезон. „Булгаргаз\" може да води преки преговори с търговци и да сключва сделки. В този ред бяха получени две оферти от холандската компания за доставка на природен газ и от български голям търговец на природен газ. Трите оферти бяха на цени икономически по-изгодни от цената, постигната от търга. Това като финансов резултат мога да кажа, че ще бъде около 15 млн. лв. и естествено това ще се пренесе в цената към крайния потребител\", каза още Николай Павлов.", "date": "2019.05.31", "title": "Булгаргаз предлага по-евтин газ за юли-септември"}
{"url": "https://standartnews.com/biznes/bnb-puska-srebrna-moneta-evlogi-i-khristo-georgievi-393605.html", "text": "От 3 юни 2019 г. Българската народна банка пуска в обращение сребърна възпоменателна монета „Евлоги и Христо Георгиеви“ от серията „Българско възраждане“. Цената на монетата е 78 (седемдесет и осем) лева. Монетата ще се продава в Българската народна банка – на две каси на пл. „Княз Александър I“ № 1 и на четири каси в Касов център на БНБ на ул. „Михаил Тенев“ № 10, както и в офиси и клонове на Банка ДСК ЕАД, Първа инвестиционна банка АД, Райфайзенбанк (България) EАД и Тексим Банк АД. В периода от 3 юни до 5 юни 2019 г. включително всеки клиент (физическо или юридическо лице) ще може да закупи от Българската народна банка до 2 броя монети, след което възпоменателната монета „Евлоги и Христо Георгиеви“ ще се продава без ограничения. Списък на офиси и клонове на банки, в които ще се продава новата възпоменателна монета „Евлоги и Христо Георгиеви“, емисия 2019 г.", "date": "2019.05.31", "title": "БНБ пуска сребърна пара Евлоги и Христо Георгиеви"}
{"url": "https://standartnews.com/kultura/dzheysn-momoa-bil-bezdomen-dokato-snimal-v-igra-na-tronove-393588.html", "text": "Джейсън Момоа разкри, че останал почти бездомен, докато снимал в „Игра на тонове“. Актьорът сподели пред милионите си последователи в Инстаграм, че тогава бил прекалено беден, за да лети до дома си и за това се принудил да обиколи Ирландия с фургон в компанията на авера си Браян Мендоса. Мачото качи снимка, на която е в багажника на автомобила. „Рових из телефона си и намерих това. Бяхме паркирали на спокойствие встрани от главния път в Донигал. Просто приятен момент с най-добрия ми приятел. Бяха ни пуснали в почивка. Не можехме да си позволим самолетни билети, за да се приберем вкъщи и за това наехме фургон от Белфаст, с който да обиколим невероятната Ирландия, търсейки най-добрата чаша Гинес. Оказа се, че бирата е перфектна навсякъде. Подобни мигове не се забравят“, написа снажният чаровник. Нещата със сигурност са се променили за хавайския красавец. Днес Момоа е един от най-харесваните мъже в Холивуд с богатство на стойност от 14 милиона долара.", "date": "2019.05.31", "title": "Джейсън Момоа бил бездомен, докато снимал в \"Игра на тронове\""}
{"url": "https://standartnews.com/biznes/programata-smart-lady-ot-fibank-s-obuchitelna-platforma-za-damite-393587.html", "text": "Клиентите на Fibank, възползвали се от единствената по рода си програма в България за подкрепа на жените в бизнеса – Smart Lady, вече ще могат да се включат и в новата уеб базирана платформа, целяща да отговори на техните нужди. Платформата беше представена за първи път на 30 май в Литературен клуб „Перото“ – НДК, като стартира официално на 5 юни 2019 г. На събитието присъства и част от мениджмънта на банката в лицето на Изпълнителния директор и член на Управителния съвет на Fibank Севдалина Василева и члена на УС Надя Кошинска, които ръководят екипа по разработването на програмата Smart Lady. Чрез платформата „Smart Lady“ бизнес дамите ще могат да получават практически съвети, да проследяват дистанционно провежданите обучения по програмата и да бъдат в крак с актуалните тенденции в бизнес управлението посредством публикуваните специализирани материали. Дамите ще могат да се регистрират и управляват свой профил в платформата, като по този начин разширяват контактите си и бизнес възможностите. Пред гостите на форума Регионалният директор за Югоизточна Европа на KANTAR TNS Марчела Абрашева представи резултатите от национално представително проучване на тема „Жените в бизнеса – очаквания и нагласи към уеб платформи с обучителен и бизнес характер“. Тя подчерта категорично изразеното от дамите желание за обучения и развитие, включително чрез онлайн платформи. Изпълнителният директор на Fibank Севдалина Василева посочи, че създаването на уеб базираната платформа „Smart Lady“ е логичната следваща стъпка в разгръщането на програмата: „Социалната мисия на Smart Lady е да създадем една общност за взаимодействие, контакти и бизнес сътрудничество. Електронната платформа ще е нашето „запазено“ съвременно и модерно онлайн пространство, което допълва програмата  в посоката, която е поела.“ Дамите-участници в панелната дискусия обсъдиха и ролята на менторството в предприемачеството. Севдалина Василева, която има опит като ментор на стартиращи компании, сподели: „Да бъдеш ментор не е лесно и не всеки може да бъде ментор. Сигурно ще ме попитате, къде и как да ги намерим и срещнем тези ментори. Това е едно от предназначенията на Smart Lady – да създаде възможност чрез форумите, мрежата, срещите и дигиталната платформа, които организира и развива, тези две страни да се намерят.“ Членът на УС на Първа инвестиционна банка Надя Кошинска обобщи постигнатите за малко повече от година след стартирането й успехи на програмата Smart Lady. Повече от 370 жени са получили финансиране за своя бизнес на обща стойност 48 млн.лв, като Smart Lady от Fibank подпомогна дамите не само в София и големите градове, но достигна и до по-малките населени места в страната. От проведените до момента обучения в 6 града са се възползвали 140 дами, а наскоро се проведе и първата среща на новоучредения клуб Smart Lady. Госпожа Кошинска посочи и примери за успешното бизнес партньорство между Fibank и жени, на които банката е осигурила сигурност и бъдеще чрез програмата Smart Lady.", "date": "2019.05.31", "title": "Програмата Smart Lady от Fibank с обучителна платформа за дамите"}
{"url": "https://standartnews.com/kultura/radev-vrchi-pocheten-znak-na-pavel-poppandov-393554.html", "text": "Президентът Румен Радев връчи почетния знак на държавния глава на Павел Поппандов. Това съобщиха от прессекретариата на президента. Радев е присъствал на премиерата на книгата на големия български актьор \"Значи съм живял. Автобиография\", която се е състояла в рамките на Пролетния базар на книгата в Националния дворец на културата. Тук съм, за да изкажа своето дълбоко уважение към един голям талант и към гражданин с ясна позиция, съвест и чувство за отговорност към нашето общество, е заявил президентът. Държавният глава е посочил, че Павел Поппандов притежава безспорен талант и страст на сцената, с които предизвиква не само любовта на поколения българи, но и уважението на своите критици и опоненти. \"Всички ние тук, със своето присъствие, ти казваме не само, че си живял истински, пълноценно, борбено, всеотдайно. Ти продължаваш да живееш\", е заявил Радев. Пожелавам ти да продължаваш да разказваш приказката за българския талант - за хората, които съзидават, творят и продължават да отстояват истината, е посочил още държавният глава.", "date": "2019.05.31", "title": "Радев връчи почетен знак на Павел Поппандов"}
{"url": "https://standartnews.com/kultura/skarlet-yokhanson-otnovo-stava-chernata-vdovitsa-393590.html", "text": "Скарлет Йохансон е започнала снимките за самостоятелния си филм от киновселената на Марвел „Черната вдовица“. Лентата беше официално обявена в началото на 2018-а, но засега все още няма информация кога феновете да очакват готовия продукт. Изглежда, че камерите са се завъртели в Норвегия. Кадри от мистериозна снимачна площадка в града Йоща се появиха онлайн. На тях се виждат самата актриса, както и табела, на която пише „Blue Bayou“ – работното заглавие на продукцията. Шансовете това наистина да е Скарлет, която се готви да облече шпионския костюм за пореден път, са високи, тъй като от местен вестник са потвърдили присъствието на \"Черната вдовица“.  \r\nОтносно сюжета информацията разбираемо е оскъдна. По последни данни историята ще се развива малко след действията на „Капитан Америка 3“ от 2016-а. Лентата ще бъде режисирана от Кейт Шортлънд по сценарий на Джак Шефър и Нед Бенсън. Сред продуцентите е самата Йохансон. Другите актьори са Флоренс Пу, Дейвид Харбър и Рейчъл Вайс. От Марвел ще обявят графика си с филми за следващите няколко години след излизането на „Спайдър-Мен: Далеч от дома“, така че официална информация около „Черната вдовица“ може да се очаква тогава.  \r\n ", "date": "2019.05.31", "title": "Скарлет Йохансон отново става Черната вдовица"}
{"url": "https://standartnews.com/kultura/dzhstin-biybr-za-malko-ne-otnese-globa-393581.html", "text": "Джъстин Бийбър бил спрян от полицията в Бевърли Хилс. Местен служител на реда отбил певеца, който се возел в Ламборгинито си за половин милион долара, защото нямал преден регистрационен номер  и стъклата му били прекалено затъмнени. 25-годишният канадец успял да се отърве от глобата с помощта на чара си. Изглежда, че полицаят решил да се смили над Джъстин, защото певецът провяил уважение, държал се възпитано и обещал веднага да предприеме незабавни мерки. Обикновено на шофьор в подобна ситуация се дава билет със срок, в който трябва да се направят съответните промени по колата - иначе следва глоба.", "date": "2019.05.31", "title": "Джъстин Бийбър за малко не отнесе глоба"}
{"url": "https://standartnews.com/kultura/ariana-grande-otmeni-kontserti-zaradi-bolest-393584.html", "text": "Ариана Гранде отмени два концерта от турнето си „Sweetener/Thank U, Next“. Певицата съобщи тъжната новина в своя Инстаграм и заяви пред милионите си последователи, че се е събудила болна. „Видях се с доктора ми и той мe посъветва да се възстановя. Това е пълен шок. Обещавам да се реванширам. Моля, да ми простите. Обичам ви и ще се завърна при първа възможност“, написа Гранде. Градовете, които няма да видят любимата си поп дива са Тампа и Орландо. Певицата официално информира, че ще се върне при тамошните си фенове съответно на 24 и 25 ноември. Следващата изява е в Маями. С нея този етап от турнето приключва и Гранде ще се насочи към Европа през август.  \r\n ", "date": "2019.05.31", "title": "Ариана Гранде отмени концерти заради болест"}
{"url": "https://standartnews.com/kultura/paris-khiltn-ima-800-peruki-393582.html", "text": "Парис Хилтън заяви, че има 800 перуки. Звездата обичала често да променя външния си вид и това бил най-ефикасният начин да остане под прикритие по улиците. „Имам перуки във всеки цвят и всяка прическа. Нося ги, когато посещавам Дисниленд или други подобни места и искам да остана незабелязана. Най-често слагам къса черна коса за дегизировка“, кометира 38-годишната наследничка пред „Entertainment Tonight“. Хилтън използва изкуствените си прически и за да се оприличава на други знаменитости. В нейн музикален клип тя носи къса руса перука, за да имитира Мерилин Монро. Стилистът на Ким Кардашиян също коментира: „Винаги препоръчвам ползването на перуки, когато някой иска драстично да си промени стила. Днес качеството на подобни аксесоари е високо.“", "date": "2019.05.31", "title": "Парис Хилтън има 800 перуки"}
{"url": "https://standartnews.com/kultura/kontsertt-na-testament-se-mesti-v-music-jam-club-393602.html", "text": "Концертът на траш метъл ветераните Testament се мести от зала „Универсиада“ в „Music Jam Club“, който напоследък се прочу с перфектна акустична среда за повече от 1000 меломани и просторна сцена с видимост от всяка точка на клуба. Датата остава непроменена - 18 юни и всички купени билети важат без нужда от презаверяване. Американските траш величия Testament ще гостуват в столицата по случай европейската си обиколка в подкрепа на последния им албум „Brotherhood of the Snake“ от 2016-а. Музикантите ще зарадват родната публика със самостоятелно шоу и дълъг сет, изпълнен с нови парчета и неостаряващи класики като „Into the Pit“, „Over the Wall“, „The New Order“, „Practice What You Preach“ и много други. Групата идва в състав Чък Били – вокали, китаристите Ерик Питърсън и Алекс Сколник, басиста Стив Диджиорджио и барабаниста Джийн Хоглън – емблематични фигури в света на метъла и виртуозни музиканти.", "date": "2019.05.31", "title": "Концертът на Testament се мести в Music Jam Club"}
{"url": "https://standartnews.com/kultura/emiliya-klark-otkazala-50-nyuansa-sivo-393585.html", "text": "Емилия Кларк била първият избор за главната роля в „50 нюанса сиво“. Звездата от „Игра на тронове“ обаче отказала да участва във филма заради еротичните сцени. Актрисата заяви: „Последният път, когато застанах гола пред камерите на „Игра на тронове“, беше доста отдавна. Въпреки всичко, не спират да ме питат за това, защото съм жена. Адски е досадно и ми е писнало да отговарям - това е част от сюжета и не го правя само, за да може някои хора да ми гледат циците“. Когато нейната героиня Денерис се появява гола от пламъците, след като е сразила своите противници, за Кларк това е демонстрация на женска сила. Но тя не би го направила в еротичен филм. Емилия отказала да участва в „50 нюанса сиво“ и защото трябвало да подпише договор за три филма, което би направило съчетаването на снимките за двете продукции невъзможно. \r\n ", "date": "2019.05.31", "title": "Емилия Кларк отказала „50 нюанса сиво“"}
{"url": "https://standartnews.com/kultura/malki-khudozhnitsi-v-nyuans-393627.html", "text": "„Големите и малките“ е логото на експозицията, в която невръстни таланти представят свои творения, вдъхновени от световни гении. До 5 юни в столичната галерия „Нюанс“ могат да се видят произведения на изгряващи артисти от ателие „Прегърни ме“. Неслучайно организаторите на събитието цитират  Жорж Бернанос: \"Благословен е този, който е предпазил от отчаяние детското сърце.\" Картините са рисувани през последните 3 години – по Пикасо, Любен Зидаров, Кольо Карамфилов, Иван Милев, Климт... Ателие „Прегърни ме” е създадено, за да даде шанс на изоставените деца, за да им покаже живота, който им е отказан. Ателието е уютно и красиво място, което те посещават с радост. Там са техните приятели - художници, артисти, писатели и журналисти, с които заедно рисуват, четат книги, илюстрират приказки, играят на театър, гледат филми и разговарят, майсторят парцалени кукли и копринени ангели. В ателие „Прегърни ме“ децата се учат да могат. Учат се да вярват. Учат се да имат бъдеще.", "date": "2019.05.31", "title": "Малки художници в „Нюанс“"}
{"url": "https://standartnews.com/kultura/pavel-koychev-zalichitelyat-na-granitsite-393629.html", "text": "„Изкуството е всичко – живот, път, ум, сърце, ръце“, казва Павел Койчев, който празнува 80. Големият скулптор вероятно е най-малко суетният въобще в арт гилдията. „Струва ми се абсурд, че от 65 години върша тази работа. Истинска лудост“, звучи самоиронията му в документалния филм на Антоанета Бачурова и Владимир Люцканов за юбилея. „Нашето е като спектакъл, като концерт  – браво, браво, ръкопляскания, после се напиете и това е. За еднократна употреба, макар че все ти се иска да направиш нещо завинаги – нещо, което никога не си правил. Другото е занаят“, твърди Койчев. Той е от скандалните артисти, които признават, че нямат отговори – или по-скоро, че не желаят да ги оповестяват като мъдрости. „Нужно е да притежаваш самообладание, за да удържиш на собственото си нищо“, е философията на твореца, който отказва да се заключва в стилове и дефиниции.  Прекалено и донякъде болезнено самостоятелен е буквално от най-ранна детска възраст. Докато е на 5-6, живее на село при роднини – биволите от калта на онези години след десетилетия се превръщат в негови герои на мегдана: черни и със свиреп поглед. „Темата още ме държи“, искрен е той. Като юноша обитава общежитие – няма баща и трябва да се помири с нежеланата обстановката и атмосфера. 10 години учи да рисува и да вае  в гимназията и в Академията. „След като завърших, първата ми задача, естествено, беше да наема ателие, в което да почувствам като развързан кон. Целта беше ясна – да разчупя академизма“, връща лентата художникът. Спомня си много ясно, че през 70-те се разделя с илюзиите. Окончателно губи оптимизма и надеждата след 1989-а. „Не съм почитател на революциите, предпочитам еволюциите“, категоричен е изключителният ваятел, който открай време страни от политиката. Никога не е майсторил толкова доходоносните паметници през соца и след него – не желае да вкарва идеологии в изкуството. Всъщност те взаимно се изключват. За Павел Койчев същественото е да премине границите - между природата и изкуството, между световете, между каноните. Неговият пастир във „Водна паша“ в езерото край село Осиковица е толкова дързък, че със сигурност се вижда като малък Христос, който не потъва, а се плъзга с лекота и ирония по повърхността. Нима има друг като Павел Койчев, изнесъл толкова много и така атакуващи емоциите скулптури на тревата под открито небе – библейски фигури с импозантни размери, пренасящи в други измерения. Неслучайно неотдавна, в чест на въпросния юбилей, той показа гигантски Адам и Ева в „Райко Алексиев“ – а над главите им се пъчеше нахапаната ябълка. Вероятно всеки предпочита любимото си пасбище, но изкушението да се пробва извън него е неописуемо, ни \"светва\" от експозициите на Койчев в Осиковица. Така че той винаги хвърля тема за размисъл: На къде отива човекът?    \r\nВ началото на милениума \"Стадо\"-то му беше етикирано като „ексцентрично“, но всичко е с дъбок поглед назад и навътре. Само година по-късно, през 2001-а, неговото \"Обиталище\"  насред центъра на София също смути традиционалистите. Последваха \"Градът\" (2004), \"Къщите, лятото, морето\" (2005), \"Преносителят\" (2007) - изложби и инсталации, пълни с изненади. В онези години вече покойният белгийски колекционер Юго Вутен направо пощуря по тях, други пък са в колекцията на фондация \"Петер Лудвиг\". А има много творби на Павел Койчев, за които той обяснява, че случайно са оцелели във времето.  \r\n                  С Лили Балева, директор на НГПИ\"Свети Лука\"                 Градежът“ (2007) – къща пластика, построена край село Осиковица на 68-и километър по магистрала „Хемус”. Койчев я нарича „Скулптура, която може да се обитава“. Долният етаж е иззидан от камък като родопските къщи. Горният е от дървена конструкция и стени с неправилна форма, изплетени от пръчки и измазани с кал - като древните жилища от зората на цивилизацията. Обзаведена е с дървени мебели, има камини на двата етажа. Над къщата меценатът Мирослав Михайлов е построил прозрачен покрив върху метална конструкция, за да я предпазва от валежите.  \r\n                  Край къщата-скулптура на площ от няколко декара е разположена галерия на открито с моделите-оригинали на Павел Койчев                 Адам и Ева \"юбилейно\" в \"Райко Алексиев\"", "date": "2019.05.31", "title": "Павел Койчев – заличителят на границите"}
{"url": "https://standartnews.com/kultura/zakhari-bakharov-propuska-benefis-v-narodniya-393623.html", "text": "Захари Бахаров пропуска и последните  представления на „Спанак с картофи“ – една от комедиите, които направиха с Юлиан Вергов и Владо Карамазов, докато дефилираха като „трите мечки“.  След като стана ясно, че Бахаров старши периодично снима по света и няма как да комбинира  ангажиментите в театъра с участия в мега продукции като „Пазители на наследството“ и „Игра на тронове“, в „Арт“ влезе Владо Пенев, а Герасим Георгиев-Геро и Митко Рачков подкрепиха старите си авери Вергов и Карамазов в „Спанак с картофи“. Сега именно Геро ще облече реферските шорти за бенефиса – на  7, 10 и 11 юли на откритата сцена пред Народния. Така че звездното съдийско трио се събира отново, за да разсмее 3000 зрители през трите вечери от афиша на „Театър пред театъра“. Билетите за 7, 10 и 11 юли ще бъдат пуснати на 1 юни точно в 9, 30. В смешно-тъжната пиеса на Золтан Егреши с режисьор Богдан Петканин трима мъже, уж колеги, уж дружески настроени, а същевременно съперници за жени и постове, трябва да спазят  уговорката да „работят в екип” в името на общия успех и големия футбол.  „Театър пред театъра“ се провежда за трета поредна година, като от 2 до 11 юли на сцената под звездите ще се завъртят 10 спектакъла. На 2 юли „Зад канала“ гостува с „Ромул Велики“, на 3 и 4 юли - „Лисичета“, на 5 и 6 юли – „Един безумен ден“, на 8 и 9 юли – „Актрисата“, и на 7, 10 и 11 юли – „Спанак с картофи“. Трибуната е с капацитет 1000 места, а строежът й започва в края на юни.", "date": "2019.05.31", "title": "Захари Бахаров пропуска бенефис в Народния"}
{"url": "https://standartnews.com/kultura/280-tiyneydzhri-tvoryat-v-zemyata-na-detsata-393632.html", "text": "280 талантливи тийнейджъри от 28 области на България участват в първата национална Асамблея „Земята на децата“ на 1 юни. Те са излъчени от регионалните управления по образованието и са на възраст между 12 и 16 - с постижения в изкуството и спорта. „Събитието, което се провежда в една от залите на Спортната академия, е в рамките на два панела - художествен пленер и спортно-щафетни занимания. В тях юношите участват с представители на Художествената и Спортната академии“, коментира Ваня Ламбева, председател на сдружение „Дива земя“. Асамблеята обединява момчета и момичета от цялата страна, поощрява ги да се занимават с разлини жанрове и да покажат възможности пред много широка публика. Творбите на децата могат да се видят в експозиция след приключването на пленера. Специално за голямото откриване на първото издание Детският хор на БНР е готов с химна „Детска планета“, чиито автори са Ясен Обретенов (музика и аранжимент) и Пеньо Иванов (текст).  „С колегите от сдружение „Дива земя“ вече работим по проекта за догодина, когато в Асамблеята ще се включат и таланти от цял свят. Общуваме с дипломати от всички посолства у нас, както и с българските мисии в Европа и извън нея. Няма по-добра форма на дипломация в интерес на децата“, категорична е Ваня Ламбева.   \r\nАсамблеята е подкрепена, както от държавни институции - Областната администрация на Софийска област, НСА „Васил Левски“, БЧК, министерствата на образованието и науката, на културата, на младежта и спорта, така и от Лайънс клуб София-Витоша, Силвия Кацарова, Йордан Йовчев, художниците Ромео Смилянов, Людмил Веселинов, Валентин Кардамски и Петър Пиронков, физикът Теньо Попминчев... „От самото създаване на асоциацията през 2016-а работим, за да сме от полза за талантливи деца, малчугани и младежи в неравностойно положение, работим за професионалното развитие на жените, за културно-историческото ни наследство. Ще учредим и стипендиантски фонд. Досега сме направили над 100 успешни събития из България, връчени са ни престижни награди, включително за \"Добрият пример на запад от София\", споделя Ваня Ламбева, която посвещава първата Асамблея „Земята на децата“ на своя баща - близък приятел не само с легендарния диригент на Детския радио хор Христо Недялков, но и с младите изпълнители, разнесли през годините славата на България в над 30 страни по света.  \r\n    Ваня Ламбева вече е започнала подготовка за асамблеята догодина, която ще е с международно участие            ", "date": "2019.05.31", "title": "280 тийнейджъри творят в „Земята на децата“"}
{"url": "https://standartnews.com/kultura/yordanka-khristova-pee-za-frankofonite-v-sozopol-393631.html", "text": "Йорданка Христова излиза на 3 юни в Летния театър на Созопол, за да очарова пъстро общество – тогава е официалният старт на деветия международен франкофонски фестивал „Солей“. Голямата певица ще направи рецитал, в който, естествено, ще доминират световни шансони, изпълнени от нея в оригинал.  „Графикът на Данчето е пълен – като на всяка световна звезда, но тя е истински пристрастена към френската култура“, коментира Александрина Исайлова – художествен директор на престижния форум, който се утвърди като значимо събитие с голям обществен резонанс. Неслучайно в него по традиция съорганизатори са посолствата на кралствата Белгия и Мароко, Франция, Ливан, Румъния, Северна Македония,  Грузия,  Азербайджан. За 7 дни програмата предлага изложби и концерти, научен семинар и пленер с участието на художници от България, Северна Македония, Румъния, Азербайджан, Грузия, джаз от висока класа, виртуозни класически музиканти, специален концерт на учениците от Гимназията за романски езици ,,Г.С.Раковски’’ в  Бургас, 11 изложби на творци от 9 страни, дегустации на национални кухни, кино вечери... Над 200 са участниците в деветото издание на ,,Солей’’. Всичко се случва без билети и на знакови места из прекрасния созол, а откриването на феста поставя началото на летния туристически сезон.  \r\n„Всички сме обединени от каузата на франкофонските ценности. Присъствието на посланиците е изключителна възможност да покажем на света голяма част от историческото и културно богатсво на страната ни. Вече 26 години България е член на Международното франкофонско движение и участва в създаване на културни мостове между страни, етноси и религии, които изповядват принципите на толерантността и демокрацията“, казва още Александрина Исайлова. Нейни съмишленици и съорганизатори са и Софийският университет ,,Свети Климент Охридски’’, Държавна агенция ,,Архиви‘‘, БАН, Националната  галерия, Община Созопол, БНТ, неправителствени организации. \r\n                                    Александрина Исайлова за девети път дирижира франкофонския фестивал „Солей“  ", "date": "2019.05.31", "title": "Йорданка Христова пее за франкофоните в Созопол"}
{"url": "https://standartnews.com/biznes/samsung-galaxy-a10-v-magazinite-na-vivacom-393619.html", "text": "Новият достъпен модел на Samsung - Galaxy A10, ще бъде в търговската мрежа и в онлайн магазина на VIVACOM от 1 юни.  Samsung Galaxy A10 разполага с 6.2“ HD+ Инфинити-V дисплей, резолюция от 1520х720 пиксела и съотношение от 19:9. Големият дисплей осигурява на потребителите отлично визуално изживяване. Моделът разполага с елегантен и изчистен дизайн в унисон с традициите на Samsung в областта на дизайна. И още – телефонът е ултра тънък и компактен – една 7.9 мм., което гарантира удобен захват в ръката. Устройство е оборудвано с основна камера с 13 МРи апертура f/1.9. Селфи камерата е 5МР с f/2.0 aпертура. Моделът прави ярки и детайлни снимки при различни условия на осветеност. Galaxy A10 се отличава с мощна батерия - 3400mAh, с помощта на която потребителите могат да се насладят на още по-продължително време за игри, гледане на видеа и активности в социалните мрежи. Samsung Galaxy A10 може да бъде намерен в син и черен цвят, на цена от 8.98 лв. на месец в комбинация с тарифен план със Smart L+.", "date": "2019.05.31", "title": "Samsung Galaxy A10 в магазините на VIVACOM"}
{"url": "https://standartnews.com/biznes/shesti-sme-po-proizvodstvo-na-tsigari-v-es-393624.html", "text": "По повод Световния ден без тютюнопушене Евростат публикува данни, според които през 2017 г. в Европейския съюз са произведени над 487 милиарда цигари – с 40 млрд. по-малко в сравнение с предишната година. Продукцията през 2017 г. е на стойност около 4,9 млрд. евро, което е с 1,3 млрд. евро по-малко от 2016 г. Водещи производители са Германия (31 на сто от общото количество за ЕС), Полша (23%) и Румъния (14%). На четвърто място са Гърция и Португалия с по 5% от продукцията, а след тях се нарежда България с 20 млрд. произведени цигари за 2017 г., или 4% от общото количество за ЕС.", "date": "2019.05.31", "title": "Шести сме по производство на цигари в ЕС"}
{"url": "https://standartnews.com/biznes/chelopech-n1-po-zaplati-panagyurishche-goni-sofiya-393641.html", "text": "Най-високите заплати получават хора, които работят в малки общини, където има големи български или международни фирми. Това сочи доклад на Института за пазарна икономика /ИПИ/. Институтът специално публикува карта със заплатите, които са били давани в столичните общини през 2017 година. От нея става ясно, че  . Там работи голяма компания за добив на злато -  , и средната заплата за общината е  . След нея се нарежда , където благодарение на ядрената централа  средната заплата за общината става  .  които имат принос в енергетиката, се нареждат на трето и четвърто място. След тях е  , където също има голяма добивна компания, с доход средно от  , както и  . , посочва ИПИ.  на заплатите със среден доход от   лева. Тя е единственият друг общински център, който се класира в листата на най-добрите заплати. .  Сред шампионите по доходи са и  , които са близо до Варна, както и , която е до Пловдив. Тенденцията, според картата на ИПИ, е да се формират центрове с по-високи заплати. В северната част на България единственият център с високи доходи е  . Другите примери с високи заплати са   /Габровско/ и  /Разград/. В Севлиево \"Видима\" направи завод за производство на санитарен фаянс и дориизвозва работници от региона, включително от Велико Търново, защото служители не достигат. ", "date": "2019.05.31", "title": "Челопеч N1 по заплати, Панагюрище гони София"}
{"url": "https://standartnews.com/biznes/razdadokha-zastrakhovatelnite-oskari-393639.html", "text": "Най-добрите застрахователи и пенсионни дружества за 2018 г. получиха своите Оскари.  На 30 май 2019 г. на тържествена церемония за 11-та поредна година бяха връчени най-престижните годишни награди в сектора -   Организатори на събитието са Висшето училище по застраховане и финанси (ВУЗФ), Асоциацията на българските застрахователи (АБЗ), Българската асоциация на дружествата за допълнително пенсионно осигуряване (БАДДПО), фондация „Проф. д-р Велеслав Гаврийски” и Българската асоциация на застрахователните брокери (БАЗБ). \r\nПревърналото се в традиция събитие събра представители на бизнеса, на държавните институции и регулаторните органи, на научните и академичните среди, на медиите.   \r\nСред официалните гости на церемонията тази година бяха Хасан Адемов, председател на Комисията по труда, социалната и демографската политика в Народното събрание, Петър Кънев, председател на Комисията по икономическа политика и туризма, Юлиана Димитрова, секретар по икономика и инвестиции на Президента, Бойко Атанасов, председател на Комисията за финансов надзор (КФН), заместник-председателите на КФН Диана Йорданова, Илиана Христова и Мария Филипова, Владимир Савов, член на КФН, Ивайло Иванов, управител на НОИ, Цветан Цветков, председател на Сметната палата и други. \r\nТържествената церемонията бе открита от ректора на ВУЗФ доц. д-р Григорий Вазов, член на организационния комитет и основател на годишните награди. Той подчерта, че конкурсът се е утвърдил като най-значимото и очаквано събитие за сектора. Началото на тържеството бе поставено с връчването за 21-та поредна година на   на най-изявените личности от сферата за застраховането и пенсионното осигуряване. .  Престижната награда бе връчена от г-жа Лидия Шулева, бивш вицеприемиер и министър на икономиката на Република България. С приза „ “ АД. Г-н Стефан Енчев, собственик и управител на „Брокер инс“ ООД, бе удостоен с приза „За принос в развитието на посредничеството в застраховането“. Наградите връчи проф. д.ик.н. Стати Статев, ректор на УНСС. Призьорите на фондация „Проф. д-р Велеслав Гаврийски” получиха специално изработени статуетки на богинята на победата Нике, почетни грамоти и значки с лика на патрона на Фондацията. На тържествената церемония бяха отличени най-добре представилите се дружества през 2018 г. Те бяха определени от експертно жури, съставено от представители на петте организации, на база обективни публични критерии и показатели.   Призът   през 2018 г. спечели “Амарант България” ООД. Kатерина Кънева, ръководител отдел „Корпоративни клиенти“, получи наградата от г-н Цветан Цветков, председател на Сметната палата. В категория   за 2018 г. победител стана \"Ай Ен Джи Иншуранс Брокерс” ООД. Наградата бе връчена на Николай Здравков, управител на дружеството, от Петър Кънев, председател на Комисията по икономическа политика и туризма в НС. В категория   за 2018 г. спечели \"Ес Ди Ай Груп\" ООД, а нейният управител г-н Кольо Делев получи отличието от доц. д-р Григорий Вазов. В категория  ” призът отиде в ПОД „Бъдеще“ АД. Андрей Шотов, изпълнителен член на СД, получи отличието от г-жа Диана Йорданова, заместник-председател на КФН, ръководещ управление „Осигурителен надзор“. В категория  за дейността по допълнително доброволно пенсионно осигуряване първото място бе присъдено на ПОД „Алианц България” АД. Призът бе връчен на Владислав Русев, главен изпълнителен директор, от управителя на НОИ г-н Ивайло Иванов. Победител в категория  за дейността по допълнително задължително пенсионно осигуряване стана ПОК „Доверие” АД. Наградата беше връчена от Хасан Адемов, председател на Комисията по труда, социалната и демографска политика на г-жа Даниела Петкова, председател на УС на компанията победител. \r\n  \r\nПризът бе спечелен от ЗД “Съгласие” АД. Г-н Милен Марков, председател на СД, получи наградата от г-н Васил Големански, изпълнителен директор на Централен депозитар АД. Наградата в категория  “ за 2018 получи ЗАД \"Алианц България Живот\" АД. Г-жа Илиана Христова, заместник-председател на КФН, ръководещ управление „Застрахователен надзор“, връчи отличието на г-н Йоанис Коцианос, главен директор подписваческа дейност на дружество. Наградата в категория   за 2018 г. спечели ЗАД \"Булстрад Виена Иншурънс Груп\" АД. Отличието беше връчено на Недялко Чандъров, председател на УС и главен изпълнителен директор, от Бойко Атанасов, председател на Комисията за финансов надзор. Дружествата победители получиха специални авторски пластики, символ на наградите, изработени от художника Андрей Янев, както и грамоти. \r\nЦеремонията завърши с обща снимка на всички наградени, награждаващи, официални лица и членовете на Организационния комитет.", "date": "2019.05.31", "title": "Раздадоха застрахователните Оскари"}
{"url": "https://standartnews.com/sport/chetvrto-myasto-za-ivet-na-diamantenata-liga-393550.html", "text": "Подобаващо се представиха на Диамантената лига по лека атлетика в Стокхолм двете най-добри български атлетки Ивет Лалова-Колио и Мирела Демирева. Спинтьорката зае четвърто място в топ-компания в старта на 200. Най-бързата българка спря хронометъра на 22.99 сек (+1.3 м/сек) в първия си диамантен старт за сезона в неблагоприятните за лека атлетика условия в шведската столица от силен вятър и температура под 10 градуса. Преди Лалова финишираха само европейската шампионка Дима Ашър-Смит (Вбр), олимпийската Илейн Томпсън (Ям) и световната Дафне Схипърс (Хол). Британката не се притесни от студеното време и смъкна още от най-доброто си време за сезона и с 22.18 сек продължава да е №1 в света за годината. До сега тя имаше 22.26 сек за ранглистата за 2019 г. Томпсън изпревари в последните метри Схипърс с 22.66 сек срещу 22.78 сек. Демриева пък остана пета в скока на височина. Българката преодоля 183 см за подреждането си в студеното време на Олимпийския стадион в шведската столица. Мирела се състезава при силен вятър и температура на въздуха около 10 градуса. Демриева започна състезанието си именно на 183 см, които преодоля от втори опит. Тя не направи повече успешни скокове, след като записа два фаула на 187 см и си остави един опит за 190 см. Но нямаше късмет и там. Мирела имаше проблеми в неблагоприятните условия за състезания в Стокхолм и не успя да реализира възможностите си. Тя подели петата позиция със Софи Скоог (Шв). Ярослава Манучик (Укр), която победи Демриева в Доха в началото на месеца, стана четвърта също със 183 см, но преодолени от раз. Очаквано, макар и с нелесна надпревара, Мария Ласицкене спечели скока на височина. Тя преодоля 192 см за победата, като на 190 см изоставаше до трета позиция. Юлия Левченко (Укр) стана втора със 190 см, преодолени от втори опит. Ерика Кинси (Шв) се нареди трета също със 190 см, скочени от трето засилване.", "date": "2019.05.31", "title": "Четвърто място за Ивет на Диамантената лига"}
{"url": "https://standartnews.com/sport/vitosha-ostava-v-prva-liga-393551.html", "text": "Витоша (Бистрица) ще играе в Първа футболна лига и през следващия сезон. Това стана възможно след като победи Монтана с 3:0 в мача-бараж и запази мястото си в елита. Витоша беше по-активният отбор през сравнително скучното първото полувреме, но остави гола за началото на второто. Той падна в 52-та минута, когато Стефан Христов центрира в наказателното поле и Долапчиев засече топката с красив ножичен удар, с който даде преднина на Витоша в последния мач за сезона. Юношата на ЦСКА беше заменен в 69-та минути след силен натиск на Монтана, а на негово място се появи следващият герой на бистричаните - Емил Гъргоров. Той можеше да реши всичко в 82-та минута, когато Витоша организира контраатака с човек повече срещу защитата на монтанците. Четин Садула подаде към Христов в наказателното поле и той свали топката за Гъргоров, чийто шут обаче срещна гредата зад Ивайло Василев. Халфът на бистричаните направи още един пропуск в 88-та минута, но само две по-късно вкара за 2:0. Ивайло Василев допусна груба грешка, беше прехвърлен пред собствената си врата и Гъргоров вкара на празна мрежа. Бившият футболист на ЦСКА и юноша на Локомотив (София) вкара и третия гол в добавеното време, когато преодоля вратаря на Монтана..", "date": "2019.05.31", "title": "Витоша остава в Първа лига"}
{"url": "https://standartnews.com/sport/lyubo-penev-gleda-km-botev-pd-393552.html", "text": "Любослав Пенев ще е новият треньор на Ботев, твърди Marica.bg. Бившият бос на ЦСКА-София сам издал новината пред приятели в Царско село снощи. За последно тимът на Пенев срещна Ботев в два мача за Купата и инкасира 6 гола (3:2 и 3:3). Очаква се до няколко дни босът на Ботев Георги Самуилов да афишира новината. Припомняме, че вчера петролният бос уволни треньора на жълто-черните Николай Киров с целия му екип. Последното е станало по настояване на Пенев, който ще дойде с помощници от София и няма да се доверява на местни. Той бе треньор на Ботев преди пет години и има в актива си един мач – за Лига Европа. Любослав Пенев бе начело на Ботев точно, когато се срина проектът КТБ и Цветан Василев се оттегли от жълто-черния клуб. Пенев бе назначен през юни 2014 и напусна през юли същата година, като по същото време съвместяваше и поста селекционер на България. Под негово ръководство Ботев бе на подготовка в Австрия и изигра един официален мач за Лига „Европа“ – победа с 4:0 срещу Либертас от Сан Марино. \r\n ", "date": "2019.05.31", "title": "Любо Пенев гледа към Ботев (Пд)"}
{"url": "https://standartnews.com/regionalni/malkite-talanti-na-blagoevgrad-s-nagradi-ot-kmeta-393598.html", "text": "Стотици деца разкриха своя талант по време на фестивала „Дни на детското творчество“, който се организира за 13 поредна година от Община Благоевград. Под ръководството на своите учители децата пресъздадоха богатството и многообразието на културата, фолклора и традициите на България. Наградите връчи началникът на отдел \"Образоване\" в общината Симона Митова, която поздрави възпитаниците на детските градини от общината от името на кмета д-р Атанас Камбитов, както и от свое име. „Всички, които се представиха в дните на фестивала, сте класирани единодушно на първо място, тъй като сте положили много усилия и старание. Гордея се с най-талантливите деца на Благоевград, с нашите деца. Поклон пред труда на учителите и хореографите”, заяви Симона Митова. Тя връчи на директорите на всички детски градини купи и грамоти от името на кмета на община Благоевград д-р Атанас Камбитов, които бяха бурно аплодирани от децата и техните родители. Малките и талантливи възпитаници на  ДГ „Усмивка“, ДГ №11 „Здравец“, ДГ №10 „Мак“, ДГ №3 „Детелини“, ДГ №2 „Света Богородица“ и ДГ „Синчец“ с изпълненията си на сцената в препълнената зала „Яворов” трогнаха до сълзи своите родители и развълнуваха всички присъстващи. Хлапетата разказаха с танци и песни интересни истории, патриотични разкази, вълшебни приказки. Със своите усмивки и талант превърнаха събитието в истински празник и за малки, и за големи. Музикално-танцовите пътешествия, цветните костюми и най-вече детските слънчеви лица плениха зрителите. Вчера на сцената се изявиха възпитаниците на ДГ „Първи юни“, ДГ №4 „Роса“, ДГ №6 „Щастливо детство“, ДГ №12 „Алени Макове“, ДГ №8 „Вечерница“, ДГ „Детски свят“.  ", "date": "2019.05.31", "title": "Малките таланти на Благоевград с награди от кмета"}
{"url": "https://standartnews.com/regionalni/bezplatni-midi-za-denya-na-deteto-393615.html", "text": "На 1 юни посетителите на остров Света Анастасия могат да опитат прясно изпечени миди на тенекия. Морските деликатеси ще се приготвят на място и ще се раздават безплатно, съобщиха от пресцентъра на общината в Бургас. Екипът на острова ще предлага и домашно приготвена медена лимонада със свежи ментови листа. Ментата се отглежда на острова. Напитките вече ще бъдат само в стъкло и метал. Съдовете за еднократна употреба ще са от хартия, чашите и сламките – също. В Деня на детето аниматори ще показват на децата техниката „рисуване върху миди“, а рано сутринта водолази от клуб „Приятели на морето“ ще почистят морското дъно около острова. Музикантите от група Stiff Bones ще свирят на плажа за настроение. Посетителите могат да разгледат изложбите „Скритите тайни на Черно море“ и „Животните на Черно море“. Входът за деца ще бъде безплатен. Превозването до острова и обратно ще става с общинския катамаран „Анастасия“. Той ще тръгва от Магазия 1 в района на пристанището в часовете 10.00, 11.30, 13.30, 15.00 и 17.00.", "date": "2019.05.31", "title": "Безплатни миди за Деня на детето"}
{"url": "https://standartnews.com/regionalni/tri-detsa-postradakha-pri-demonstrativno-vzrivyavane-na-granata-393617.html", "text": "По време на демонстративно взривяване на граната на стадион \"Доростол\" в Силистра са пострадали две момченца и едно момиченце. \r\nРайонната прокуратура води досъдебно производство по случая, съобщават от Апелативната прокуратура във Варна, предаде Нова тв. Днес около 11 часа на стадион „Доростол“ в Силистра полицията в града е извършила демонстрация по залавяне на престъпник във връзка с 1 юни – Деня на детето. Проявата е била заключителна по програмата „Ваканция, здравей“, която се провежда в детски градини и училища от Дулово, Тутракан и Силистра. На стадиона по време на инцидента са присъствали около 300 деца, а районът е бил отцепен с оглед безопасността на присъстващите. Осколка от взривената граната ранява две момченца и едно момиченце от детска градина „Иглика – 2“, които са се намирали на разстояние 50 метра от мястото на демонстрацията. Няма опасност за живота им. Двете 6-годишни момченца са получили обгаряния по крайниците, оказана им е спешна помощ и са били освободени. Момиченцето, което също е на 6 години, е транспортирано в Русе, тъй като е с обгаряния между 10 и 20 процента по гърдите, краката и врата. В момента се извършва оглед на местопроизшествието от следовател от Окръжния следствен отдел при Окръжната прокуратура в Силистра. Досъдебното производство се води по член 338, ал. 3 от НК, който ангажира наказателната отговорност на всеки, който при работа с взривни вещества причини по непредпазливост телесни повреди на едно или повече лица. Предстои назначаването на съдебно-техническа и  съдебномедицински експертизи за установяване причините за инцидента. \r\n ", "date": "2019.05.31", "title": "Три деца пострадаха при демонстративно взривяване на граната"}
{"url": "https://standartnews.com/svyat/bilderbergite-komandvat-sveta-ot-shveytsariya-393555.html", "text": "Започна тридневна конференция на групата \"Билдерберг\" в Монтрьо, Швейцария. На международния форум заседават около 130 световни лидери, включително и представители от България, Полша и Турция. Международното събитие продължава да бъде обект на множество конспиративни теории още от началото му през 50-те години на миналия век. Тридневната конференция в Монтрьо се провежда при закрити врати, няма да има изявления пред журналисти и пресконференции. Една четвърт от участниците тази година са жени. Всички идват без придружител и на собствени разноски и остават в хотела до края на събитието. В списъка с участници са бивши и настоящи дипломати като Хенри Кисинджър и Майк Помпео, холандският премиер Марк Рюте, генералният секретар на НАТО Йенс Столтенберг, шефовете на Гугъл, Майкрософт, Креди Сюис и Рош. Групата \"Билдерберг\" се самоопределя като инструмент за насърчаване на диалог между Европа и Северна Америка. Форум за неформални дискусии, по време на който всеки участник говори от свое име, без да представя определено правителство или институция. Сред темите са бъдещето на Европа, политиките на Китай и Русия, както и климата, изкуствения интелект, усвояването на космоса и бъдещето на капитализма.", "date": "2019.05.31", "title": "Билдербергите командват света от Швейцария"}
{"url": "https://standartnews.com/svyat/trmp-nakaza-meksiko-s-5-mito-vrkhu-stokite-393572.html", "text": "Американският президент Доналд Тръмп заяви, че на 10 юни ще наложи 5-процентно мито върху всички стоки, идващи от Мексико, предаде Ройтерс, на която се позова БТА. Президентът обяви мярката след като по-рано вчера каза пред журналисти, че планира \"голямо изявление\", което ще е най-голямото досега по въпроса за границата, предаде Асошиейтед прес. Тръмп обвинява мексиканското правителство, че не прави достатъчно, за да овладее притока на централноамерикански мигранти, които търсят в САЩ убежище от държави като Салвадор, Хондурас, Гватемала. През октомври американският президент заплаши да затвори границата с Мексико. От миналата есен хиляди мигранти пробиват полицейската охрана на южната граница на Мексико откъм Гватемала и по граничния мост или по реката поемат пеша или с превозни средства към Тапачула в т.нар. керван с мигранти, отправил се към САЩ.  предупреди на 29 октомври Тръмп и наистина изпрати армейски подразделения по границата. Вчера неговата администрация внесе в Конгреса проект на новия търговски договор между Канада, Мексико и САЩ (USMCA), което е първа стъпка, нужна за ратификацията на това споразумение. По данни на в. \"Политико\", внесеното в Конгреса \"Заявление за административни действия\" е необходимо по процедура. После започва 30-дневен период, след който администрацията на Тръмп може да представи за разглеждане пълния текст на нормативния акт, въвеждащ в сила новия договор. През септември 2018 г. Канада, САЩ и Мексико се споразумяха за нов търговски договор помежду им. След ратификацията си той ще замени Северноамериканското споразумение за свободна търговия НАФТА.", "date": "2019.05.31", "title": "Тръмп наказа Мексико с 5% мито върху стоките"}
{"url": "https://standartnews.com/svyat/skiort-mishel-kanak-zagina-v-alpite-393589.html", "text": "Канак, който спечели няколко титли и се състезава за Франция в зимните олимпийски игри в Сараево през 1984 година, се е качил сам на \"Черния ледник\" в Националния парк \"Екрин\" по време на инцидента. Местната планинска жандармерия, предупредена от катерачи, които са били свидетели на трагедията, е пристигнала на мястото, но са открили скиора мъртъв.", "date": "2019.05.31", "title": "Скиорът Мишел Канак загина в Алпите"}
{"url": "https://standartnews.com/svyat/zapochva-vizita-na-papata-v-rumniya-393560.html", "text": "Папа Франциск пристига днес на посещение в Румъния по покана на президента на страната Клаус Йоханис. Визитата е под мотото \"Да вървим заедно\". Визитата на папа Франциск ще продължи до 2 юни, като той последователно ще посети градовете Букурещ, Шулумеу Чук, Яш и Блаж, съобщи Аджерпрес. На 31 май главата на Римокатолическата църква ще бъде в Букурещ, в Шумулеу Чук и Яш ще бъде на 1 юни, а в Блаж - на 2 юни. Светият отец ще бъде посрещнат днес с официална церемония в президентския дворец \"Котрочени\". Той ще има разговори на четири очи с президента Йоханис, който отправи поканата за посещението още през 2017 г. След това папа Франциск ще има срещи с представители на властите, на гражданското общество и дипломатическия корпус. В Букурещ папата ще се срещне също с главата на Румънската православна църква патриарх Даниел и с членовете на Синода на Румънската православна църква. Тази среща ще бъде последвана от визита на папа Франциск в Националната катедрала. Програмата не предвижда обща литургична служба. На 1 юни папата ще посети францискански манастир в град Шумулеу Чук, окръг Харгита, където се намира над 450-годишна статуя на Света Богородица, смятана за чудотворна, както и католическата катедрала \"Света Дева Мария Кралица\" в североизточния град Яш, известен с православните си църкви и манастири. На 2 юни папата ще участва в церемония за обявяване за блажени на седем гръко-католически епископи-мъченици в централния град Блаж, седалище на католическия диоцез в Румъния, и ще се срещне с представители на ромската общност в града.", "date": "2019.05.31", "title": "Започва визита на папата в Румъния"}
{"url": "https://standartnews.com/regionalni/grad-se-izsipa-nad-plovdiv-393621.html", "text": "Силен дъжд, придружен от гръмотевици, се сипе над Пловдив. Едрите капки обаче са примесени и с градушка, като на места тя е значителна, пише TrafficNews. За минути улиците се покриха с вода, като много от тях отново се превърнаха в реки. Шахтите едва поемат значително количество вода. В две от пловдивските села Марково и Брестник градушката е била колкото грахово зърно. Водачите са отбивали и са се криели под дървета и навеси. Шосетата са побелели, като след снеговалеж. Днес за Пловдив е обявен жълт код за обилни валежи и гръмотевични бури.", "date": "2019.05.31", "title": "Град се изсипа над Пловдив"}
{"url": "https://standartnews.com/svyat/ar-keli-s-11-obvineniya-za-seksualno-nasilie-393576.html", "text": "Някои от престъпленията носят максимална присъда от 30 години. Според съдебните протоколи R&B изпълнителят е извършил сексуално посегателство над непълнолетната по онова време Джеронда Пейс. Тя разказва за предполагаемите злоупотреби в серия от документи, наречена \"Да оцелееш след Ар Кели\". Носителят на \"Грами\" е заведен под отговорност за общо 11 обвинения - 4 в тежко престъпление за сексуално насилие, 3 в тежко престъпно сексуално насилие на жертва на възраст между 13 и 16 години, 2 за престъпно сексуално насилие със сила и 2 в тежко наказателно сексуално насилие. През февруари Кели беше изправен пред 10 обвинения в тежко престъпно сексуално насилие и в злоупотреба с четири жени, три от които са били непълнолетни по време на предполагаемите събития.", "date": "2019.05.31", "title": "Ар Кели с 11 обвинения за сексуално насилие"}
{"url": "https://standartnews.com/svyat/papa-frantsisk-zapochna-poseshchenie-v-rumniya-393601.html", "text": "Главата на римокатолическата църква папа Франциск пристигна днес в Букурещ за тридневна държавна, духовна и икуменическа визита в Румъния под мотото \"Да вървим заедно!\", предаде агенция Аджерпрес. Той бе посрещнат на букурещкото международно летище \"Хенри Коанда\" от президента Клаус Йоханис и съпругата му Кармен Йоханис. От летището папата ще отпътува за президентския дворец Котрочени, където ще се състои официалната церемония по посрещането му. Ще последват разговори \"на четири очи\" с румънския държавен глава. Също в президентството папата ще има срещи с представители на румънските държавни власти, на гражданското общество и на дипломатическия корпус. Румънският президент ще отправи приветствие, а папата ще държи реч. Папа Франциск пристигна на историческо посещение в Румъния 20 години след историческата визита на папа Йоан Павел Втори, която бе първо посещение на глава на Римокатолическата църква в преобладаващо православна държава, отбелязва Аджерпрес. Днес следобед папа Франциск ще се срещне с ръководството на Румънската православна църква, ще посети Националната катедрала и ще ръководи Света литургия в католическата катедрала в Букурещ \"Св. Йосиф\". Утре и вдругиден папата ще посети градовете Яш и Блаж, и богородичното светилище Шумулеу Чук в град Миеркуря Чук в Трансилвания.", "date": "2019.05.31", "title": "Папа Франциск започна посещение в Румъния"}
{"url": "https://standartnews.com/svyat/etna-se-sbudi-393609.html", "text": "Най-високият и най-активен вулкан в Европа Етна изригна тази сутрин. Изхвърлените облаци прах и вулканична пепел станаха причина властите да затворят летището в близкия град Катания, на източното крайбрежие на Сицилия, предаде Ройтерс, цитиран от БНТ. Данни за пострадали и материални щети няма. Над 130 земни труса са регистрирани от 09:00 ч. местно време насам, предадоха от Италианския национален институт по геофизика и вулканология, а най-силният от тях е бил с магнитуд от около 4 по скалата на Рихтер. Високата 3300 метра Етна се активизира по няколко пъти годишно, като последното сериозно изригване е през 1992 г.  ", "date": "2019.05.31", "title": "Етна се събуди"}
{"url": "https://standartnews.com/svyat/srbiya-v-plna-boyna-gotovnost-393606.html", "text": "", "date": "2019.05.31", "title": "Сърбия в пълна бойна готовност"}
{"url": "https://standartnews.com/svyat/rusiya-i-turtsiya-na-nozh-zaradi-siriya-393622.html", "text": "Говорителят на руския президент Владимир Путин - Дмитрий Песков, настоя, че е отговорност на Турция да спре екстремистите в сирийската провинция Идлиб да откриват огън по цивилни и руски цели, съобщава \"Ройтерс\". \r\nПесков коментира темата, след като е бил запитан за предложението на турския президент Реджеп Тайип Ердоган за налагане на примирие в Идлиб. \r\nПодкрепяната от руснаците офанзива на сирийските правителствени сили в контролираната от бунтовници провинция в Северозападна Сирия, най-сериозната ескалация на войната между президента Башар Асад и враговете му от миналото лято насам, прогони от домовете им около 250 000 души в територията, която е последната голяма крепост на бунтовниците в Сирия. \r\nТова обтегна отношенията между Русия и Турция, която граничи с Идлиб и желае да запази там някаква степен на влияние. \r\nСнощи Ердоган е казал на руския си колега Владимир Путин по време на телефонен разговор, че трябва да бъде наложено примирие в Идлиб, за да се предотвратят още цивилни жертви и приток на бежанци в Турция. \r\nЕрдоган настоял също така, че Сирия се нуждае от политическо решение. \r\nОт своя страна Кремъл, в собственото си съобщение относно телефонния разговор между Путин и Ердоган, обаче използва различен тон, като даде ясно да се разбере, че някои сражения трябвало да продължат, подчертавайки напрежението между Москва и Анкара по въпроса. \r\n\"Беше отбелязано значението на засилването на съвместната ни работа за стабилизиране на провинция Идлиб, включително предприемането на ефективни мерки за неутрализиране на терористичните групировки\", се казва в изявлението на Кремъл. /news.bg", "date": "2019.05.31", "title": "Русия и Турция на нож заради Сирия"}
{"url": "https://standartnews.com/svyat/grtsite-otkazvat-pochivki-393612.html", "text": "„Избори по никое време. Напълно замръзна вътрешният туризъм, започнаха да анулират резервации гърците“, съобщават недоволни хотелиери. Те регистрират големи загуби от провеждането на парламентарните избори през юли. Хотелиерите в райони, които разчитат преди всичко на гръцки туристи, се опитват да привлекат чужденци с по-ниски оферти през юли. Според туристическите агенции гърците отказват и резервации за екскурзии в чужбина. Причината за това е преди всичко липсата на средства за лятна почивка, но и предстоящият парламентарен вот. Голям брой кандидати на местния вот дори са теглили кредити за предизборната кампания, а много гърци се включват в щабовете на партии за вота. Все още премиерът Ципрас не е фиксирал датата на вота, но се очаква изборите да се проведат на 7 юли, в разгара на туристическия сезон.  ", "date": "2019.05.31", "title": "Гърците отказват почивки"}
{"url": "https://standartnews.com/svyat/s-obedinenie-na-kosovo-i-albaniya-plashi-khashim-tachi-393620.html", "text": "Ако Европейският съюз продължи с \"изолацията на Косово\", тогава Прищина ще обсъди възможностите за институционални действия и провеждането на референдум за обединение на Косово с Албания. Това каза косовският президент Хашим Тачи в интервю за местната телевизия \"Дукачини\", предаде БГНЕС. \"Подобно нещо може да направим с резолюция на парламентите на двете държави или чрез референдум в Косово и Албания, със задължително включване на териториите от Прешево, Медведжа и Буяновац/ Южна Сърбия, бел.ред./\", каза още Тачи. Според него \"корекцията на историческата несправедливост\" /присъединяването на Прешевската долина към Косово  никога не е била толкова чувствителна тема както днес\".   ", "date": "2019.05.31", "title": "С обединение на Косово и Албания плаши Хашим Тачи"}
{"url": "https://standartnews.com/svyat/ptitsi-padat-ot-nebeto-v-khaga-393628.html", "text": "Стотици птици паднаха от небето в Хага, Холандия, по време на експеримент с новата 5G мрежа, при който е изпробван нейният обхват и дали новата безжична технология ще вреди и на хората. Новините за вредните последици за птиците не се появяват в медиите, защото в началото загинали само няколко птици. Kогато това се случило с още 150 птици, които паднали в обществения парк, хората започнали да се чудят какво става. Общо 297 пернати са загинали в Хага. Малко преди зловещата случка на покрива на една сграда била поставена антена, с която започнали тестове. След това птиците в близкия парк започнали да падат от небето. В същото време е забелязано, че патици от езерото в парка си потапяли главите под водата, сякаш за да избегнат излъчването, докато други отлетели надалеч.  Слуховете се коментират усилено и в социалните мрежи. „Междувременно получих още информация за края на октомври (2018 г.) и установих, че птиците наистина са жертви на експеримента“, пише ползвател. По време на тестването на 5G мрежата е било забелязано странно поведение и на крави. Става дума за експеримент в Грьонинген, когато цялото стадо крави се озовало в канал. Експерти предупреждават, че 5G мрежата въздейства негативно и върху хората.", "date": "2019.05.31", "title": "Птици падат от небето в Хага"}
{"url": "https://standartnews.com/biznes/telenor-puska-na-pazara-chudoto-4k-oled-sony-xperia-1-393593.html", "text": "Теленор и Sony представиха днес смартфона Sony Xperia 1, който вече се предлага в търговските обекти на оператора, както и в магазините на официалните партньори и чрез интернет магазина Купи онлайн. Sony Xperia 1 е с 6.5-инчов CinemaWide дисплей със съотношение 21:9, 4K резолюция и HDR OLED панел. На гърба му има система от три камери с 12MP основна камера, 12MP ултра-широка камера и 12MP камера с телефото обектив, която предлага двоен оптичен зуум. Устройството предлага първия в света Eye AF (автоматичен фокус), интегриран в смартфон, който настройва прецизен фокус точно на нивото на очите и осигурява продължително снимане с до 10 кадъра в секунда с AF/AE проследяване (Auto Focus и Auto Exposure) за прецизен фокус и оптимална експозиция. Смартфонът е с осемядрен процесор Snapdragon 855, 6GB RAM и 128GB вътрешна памет. Батерията му е с капацитет 3330 mAh, като поддържа технология за адаптивно зареждане Xperia. Xperia 1 поддържа Cinema Pro режим с технология CineAlta за записване на видеоклипове в киноформат 21:9, както и възможност за клипове със супер забавен каданс с 960 кадъра в секунда. Устройството предлага още Dolby Atmos звук и усъвършенствани възможности за мултитаскинг. Теленор предлага Sony Xperia 1 в черен цвят на цена от 1349.99 лв. при заплащане в брой и с двугодишен договор за Тотал+ 49.99. Устройството може да бъде получено на лизинг за 70,59 лв. на месец с двугодишни договори за лизинг и за мобилни услуги за същия план. Пълна информация за това предложение на Теленор, включително и за условията на допълнителния лизинг, е налична на официалната страница на оператора www.telenor.bg, чрез обаждане на телефон 123, както и във всички магазини на оператора и официалните партньори.", "date": "2019.05.31", "title": "Теленор предлага чудото 4K OLED Sony Xperia 1"}
