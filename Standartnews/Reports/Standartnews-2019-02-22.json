{"url": "https://standartnews.com/mneniya/abortite-v-svetlinata-na-bg-komservatizma-385590.html", "text": "След нарастващото световно опълчение срещу имунизациите, дори и у нас,  . Смятам, че човечеството върви уверено към своето поредно средновековие и не трябва да пречим на този му порив! Както са се провиквали от галерите гребците-исторически диалектици в Древния Рим, „ Ниската посещаемост в часовете по физика, химия и биология осигурява на бъдещите поколения един вълнуващ свят, в който магията заема отново своето достойно място, а религията, чиито постулати се разпространяват вече основно от Гугъл, дава отговор на повечето научни въпроси. Все повече етически и научни проблеми се решават не от философи и учени, а на партийни форуми. . В този порив и на българското човечество, като една истинска коМсервативна партия много помага и БСП. В крайна сметка под мъдрото й ръководство БСП се превърна в истински консервативен ястреб, в сравнение с когото Българската православна църква си е направо разгул на либерализма. Предвид генезиса на българските социалисти по-редно е да ги наричаме коМсерватори. Защитата на Мадуро в противовес на резолюциите на собствения й Социнтерн (Нинова дори му е зам. председател), са само дребен щрих в последователното коМсервативно поведение на българската левица. Предстоящите евроизбори, сигурен съм, ще й осигурят нови забележителни постижения! Сдобихме с още едно научно доказателство, че социализмът спира не само общественото, но и индивидуалното развитие. Българската академия на науките излезе с изследване, показващо, че акселерацията на младите българи е спряла по време на последното самостоятелното управление на БСП. Заченатите и родените през 1996 и 1997 година са средно със сантиметър и половина по-ниски от останалите българи! . Едва след като Симеон Втори и Бойко се захващат с управлението, българите започват да растат отново. Ако не вярвате, запознайте се с подробното проучване на доцент Рачо Стоев от БАН. Едно антропологично изследване на ръста на самите социалисти ще потвърди наблюденията на учения. Като цяло са нисички, като изключим Румен Овчаров и предишния председател на БСП – Мишо Миков. . Разбира се, по отношение на консерватизма ниският ръст на членовете не пречи на БСП да мери ръст дори с такива несъмнено консервативни институции като Опус Деи, например. На този фон е малко учудващо желанието на Нинова на всяка цена да сменя състава на Централната избирателна комисия. Даже и Асоциацията на европейските журналисти успя да забърка в мини-скандал около това си желание. ЦИК си е наложена, консервативна институция с дълголетни традиции. БСП би следвало да я брани като орлица, още повече, че при един нов състав социалистите ще получат по-малко места заради сегашното парламентарно предтавителство... . Темата е деликатна и не само като сблъсък на модерния свят и християнската етика, но и като наследствена обремененост на българските коМсерватори. Това е неоспорима тенденция, видима дори само от официалната статистика, започната през 1953-а, която не може да обхване криминалните аборти. Легалността също им е била доста обтекаемо понятие. Но парадоксално общият брой на прекъснатите бременности твърдо показва, че те особено много се увеличават, след като през 80-те години на миналия век Тодор Живков решава да въведе модела на т.нар. тридетно семейство и аборти са разрешени само за майки, които имат вече три деца. От там и погрешно разпространяваният слух, че през комунизма право на аборти са имали само ромите и българските турци, а за обикновените българки оставали единствено криминалните аборти. От една страна традицията на социалистите повелява да се борят за правото на жените сами да определят дали и кога да раждат, от друга пък все по-честите им залитания към христианската етика и православието ги въвеждат в тежка дилема. Тя се утежнява допълнително и от това, че по отношение въпросите на вярата  . От една страна не пропускат църковна служба (особено тези, които излъчват по телевизията), от друга са много привързани към Баба Ванга, която Синодът определено недолюбва. Към православието те имат нееднозначно поведение и са нещо като дете на кентавър и русалка, самото то болно от шизофрения. Превръщайки се от социалистическа в типично народняшка партия, след 1990-а БСП започна хем неприкрит флирт със Синода, хем здраво да тачи народните традиции, дори когато те откровено са осъдени от църквата. По едно време бяха припознали битката срещу отцепниците на дядо Пимен като лична кауза на БСП, но същевременно ту водеха ледени хора, ту подрипваха върху нестинарски въглени, а напоследък гонят и джендъри с кукери. И до днес размахват китки на осми март, а Баба Марта посрещат така накичени, че направо приличат на полското знаме. Това допълнително ги отдалеча от църквата, на колкото и православни да се правят... В никакъв случай не искам с този текст да отклоня БСП от историческата й мисия по окончателното разгромяване на пътните строители, но понеже този дебат се начена в обществото през изминалата седмица, подозирам, че скоро ще настигне по популярност Истанбулската конвенция и тогава, щат не щат, ще трябва нещо да кажат... Ще бъде любопитно, още повече, ако някой седне и пресметне, че за периода на своето 45-годишно социалистическо управление те са „загубили“ близо 5 милиона души възможен електорат. Негативният баланс на ражданията спрямо абортите в България се обръща чак през 1999-а, но все пак неродените след 10 ноември българи са значително по-малко. Мислех си, че този текст ще бъде смешен и весел, както повечето ми петъчни упражнения досега, но той май стана тъжен. А разговорът за българската модерност е важен и далеч не се изчерпва с машинното гласуване, което нашенските коМсерватори горещо подкрепят...Горчива истина е, че битката за българската модерност всъщност много прилича на „Криворазбраната цивилизация“. А тя е публикувана – отбележете! – през 1871 в Букурещ от Добри Войников. И както пише на титула на самата пиеса, иде реч за „смешна позорищна игра“.    ", "date": "2019.02.21", "title": "Абортите в светлината  на БГ коМсерватизма"}
{"url": "https://standartnews.com/sport/vsichki-svetovni-shampioni-ot-ore-shche-karat-v-bansko-385644.html", "text": "Участие в трите старта в Банско ще вземат всички актуални световни шампиони в дисциплините от Оре 2019. Алекси Пентюро (алпийска комбинация), Доминик Парис (Супер-Г), Херник Кристоферсен (гигантски слалом). В Банско са и световния шампион в слалома и лидер за Световната купа Марсел Хиршер (на снимката) и златния медалист от спускането Шетил Йенсруд. По последни заявки в Банско са 120 алпийци от 24 нации. В алпийската комбинация са записани 65 състезатели. Утрешният старт в Банско ще е най-оспорвания, защото в него ще участват Хиршер, Пентюро, Кристоферсен, Шварц, Парис и Йенсруд. България ще бъде представена от Йоан Тодоров. Той ще стартира и в супергигантския слалом в събота и в гигантския в неделя. Алберт Попов ще участва единствено в гигантския слалом в неделя.", "date": "2019.02.21", "title": "Всички световни шампиони от Оре ще карат в Банско"}
{"url": "https://standartnews.com/kultura/vbv-v-standart-lagerfeld-ikonata-s-porazyavashchata-usta-385637.html", "text": "Карл Лагерфелд – иконичният естет с поразяващата уста, винаги с кеф упражняваше свободата на словото. През годините германецът от Париж успя да разгневи много известни хора с острите си критики. Освен че нарече Адел „твърде дебела“, а миналата година на висок глас обяви досадата си от движението „#MeToo“, обвини Ким Кардашиян, че сама си е виновна за обира на бижутата й в Париж. Той не одобряваше и прическата на Мишел Обама, докато беше първа дама на САЩ. Някои от най-зверските му коментари са запечатани в книгата „Светът според Карл“, която излезе през 2013-а.  \r\nГеният, който си отиде във вторник, ще бъде кремиран без церемония. Прахта му ще бъде разпръсната заедно с тази на майка му и любовника му Жак дьо Баше, който почина през 1989 година.", "date": "2019.02.21", "title": "ВЪВ В. СТАНДАРТ: Лагерфелд – иконата с поразяващата уста "}
{"url": "https://standartnews.com/sport/kolev-levski-e-podal-km-uefa-nekorektna-informatsiya-385562.html", "text": "Изпълнителният директор на Левски Павел Колев сподели, че клубът е подал към УЕФА некоректна информация, което е поставило „сините“ в доста сложна ситуация. „Много ми е трудно да направя прогноза относно дълга на Левски. Левски първо трябва да се класира за европейските клубни турнири по спортен път и след това да получи лиценз. В това отношение Левски е поставен в много тежка ситуация, защото информацията, която е подадена към УЕФА не е била коректна. Колегите от УЕФА са го установили и за това са наложили това наказание“, коментира Колев пред колегите от \"Диема\". „Това наказание, за което се шумя доста в края на миналата година удари камбаната. Бяха взети спешни мерки. Заплатите за декември и януари са платени от Васил Божков. Това е солидна част от тези 3 милиона. Има и други плащания, които са извършени. Приоритетните бяха тези към футболисти, клубове, персонал и лицензиране“, добави той. „На първо място трябваше да се смени треньора. Георги Дерменджиев е назначение на Васил Божков. Обсъдихме кандидатурите и стигнахме до решението, че това е най-подходящата. Станимир Стоилов не е бил сред кандидатурите. Със Станимир Стоилов съм говорил много пъти, дори след назначението на Георги Дерменджиев. Станимир Стоилов е в друга орбита. Аз лично смятам, че ако той не направи някакъв компромис в името на Левски, ще е много трудно Левски да може да си позволи такъв треньор. Би било перфектно, но ще изисква голям компромис от негова страна“, продължи изпълнителният директор на Левски. „Имаше редица процедури, които трябваше да приключат, за да стане ясно дали Георги Дерменджиев ще се обвърже дългосрочно с Левски“, сподели още Павел Колев.", "date": "2019.02.21", "title": "Колев: Левски е подал към УЕФА некоректна информация"}
{"url": "https://standartnews.com/sport/sportt-po-tv-za-21-fevrari-385589.html", "text": "18,30 Спорт ТОТО 22,00 Футбол: Лига Европа (пряко) 17,50 Баскетбол, СП, кв: България - Русия (пряко) 19,50 и 22,00 Футбол: Лига Европа (пряко) 20,00 и 22,00 Футбол: Лига Европа (пряко) 19,40 и 22,00 Футбол: Лига Европа (пряко) 17,30 Футбол, България, Първа лига: Берое - Етър (пряко) 21,30; 23,30 и 01,30 Тенис: ATP 500 Рио де Жанейро (пряко) 21,30; 23,30 и 01,30 Тенис: ATP 500 Рио де Жанейро (пряко) 19,00 Баскетбол, Евролига: ЦСКА М - Гран Канария; 22,00 Олимпия Милано - Макаби Тел Авив (пряко) 21,15 \"Спорт в обектива\" 12,45 и 15,00 Ски бягане: Световно първенство в Зеефелд, спринт, квалификация и финал (пряко) 17,45 Колоездене: Обиколка на Алгарве, втори етап (пряко) 14,45 и 17,45 Снукър: Турнир \"Shoot Out\" в Уотфорд, първи ден (пряко) 16,00 Колоездене: Обиколка на Андалусия, втори етап (пряко)", "date": "2019.02.21", "title": "Спортът по тв за 21 февруари"}
{"url": "https://standartnews.com/sport/pavel-kolev-za-bozhkov-ako-ne-beshe-toy-levski-shcheshe-da-falira-385563.html", "text": "Павел Колев сподели, че Левски е бил много близо до фалит и само намесата на Васил Божков е спасила ситуацията. \"Достигната е критичната точка отвъд, която следва нещо, което се случи с един друг клуб. Ако искаме да запазим Левски, са нужни спешни мерки. Ситуацията е такава, каквато е - дружество със свръх задължения. Това поставя нещата на карта. Ако не се беше намесил Васил Божков, Левски щеше да фалира много скоро“, сподели изпълнителният директор на Левски в предаването \"Дома на футбола\".  \r\n\"В първите дни ситуацията в клуба беше доста тежка. В детайли относно структурата на дълга на Левски няма да влизам, защото не е уместно. Не е такава сумата със сигурност. Аз знам кой ме е поканил, знам откъде идва финансирането за спасяването на Левски, а оттам-нататък има процеси, които ще се реализират“, допълни той. \r\n\"Васил Божков е най-хубавото нещо, което се е случвало на Левски през последните 10 години. Остава най-важното – да се платят задълженията към НАП. Има процедура, която трябва да изпълним. Тя е разписана. Цялото задължение към НАП е една колосална сума, която ще изисква доста време, за да бъде изплатена. Откакто Спас Русев е в Левски, клубът не е погасявал задълженията си към държавата - 6 милиона главница към НАП и 2 милиона лихва. Сумата е близка до действителната.“  \r\n\"Не мога да кажа дали Васил Божков ще бъде официален и едноличен собственик на клуба. Аз изпълнявам това, за което съм нает. Занимавам се със съвсем други неща. Поканата да заема поста на изпълнителен директор дойде от Васил Божков. Преди това имах покана и от Спас Русев, но не успяхме да стигнем единомислие. Няколко дни по-късно ми се обади Васил Божков. Имахме съвпадение на идеи и беше перфектна възможност да помогна на Левски и да покажа на себе си, че мога да се справям с определени неща.\", каза Колев. \r\n  \"Васил Божков на мен нищо не ми е обещавал. Обсъждахме начините за спасение на Левски. Както той, така и аз имахме предварителна информация. Начертахме план, в който трябваше аз и двама членове да направим детайлен одит. Когато одита приключи, разбрахме каква е цялата сума и започнахме да правим плащания и да погасяваме“, заяви още Павел Колев.", "date": "2019.02.21", "title": "Павел Колев за Божков: Ако не беше той Левски щеше да фалира"}
{"url": "https://standartnews.com/mneniya/na-levski-ne-mu-se-padna-narod-385632.html", "text": "Разкритикува ли днешните политици, които сам си избрал, защото използват името му за изчистване на имиджа си? Попита ли на всеослушание какво би казал Апостола, ако ни види днес на този хал? Е, ако си направил всичко това, значи си чествал Левски подобаващо. Ние така си честваме героите. Ботев - в деня, когато са го простреляли. Левски - в деня, когато са го обесили, пък при това и спорим кой е бил той. Бих искала някой да направи допитване за това кой помни рождените им дати. Сигурна съм, че няма да са много хора.  . Дали оправдаваме себе си за някакви исторически провали, дали ни е по-лесно да правим панихиди за миналото си, отколкото да се опитаме да направим поне настоящето си такова, че загиналите ни герои да не се червят заради нас там, където са. А оттам, да си променим и бъдещето. Предполагам, биха искали вече да имаме свое собствено достойнство. Отвоювано.  . Да не оставяме разни политици, които се чудят как да си поделят полагащата им се порция патриотизъм, да поругават онова, за което са се борили. Да не ги превръщаме в икони, което да компенсират собствената ни несамодостатъчност да бъдем достойни граждани на държава, която не се извива във всички посоки в зависимост от това, кой й е оказал поредния натиск.  , още когато е написал в тефтерчето си онази единствена дума с четири въпросителни. Оттогава досега май не сме се променили ни на йота. Продължаваме да водим робски начин на живот - независимо дали пред политици, пред работодатели или пред самите себе си, и търсим някое светло петно в живота си, което уж да ни даде посока. Не се сещаме, че можем да си я дадем сами. Честваме хора, които са искали да ни освободят точно от това. Вероятно открай време ги разбираме погрешно -  , а да изчезнат социално-политическите причини, поради които стихотворенията му все още са актуални. . Ама на нашите герои нещо не им се падна народ.     \r\n ", "date": "2019.02.21", "title": "На Левски не му  се падна народ"}
{"url": "https://standartnews.com/biznes/20-mlrd-lv-investitsii-v-blgariya-prez-2018-g-385638.html", "text": "Размерът на вътрешните и външните инвестиции през 2018 г. се очаква да достигне 20 млрд. лв. Това съобщи заместник-министърът на икономиката Александър Манолев и направи уточнението, че обобщените данни на НСИ все още не са публикувани. Той участва във форума „Земеделие и икономика. Тенденции и предизвикателства“, организиран от Предприемачи – ГЕРБ в с. Старосел.   “В България няма спад на инвестициите, точно обратното – наблюдава се устойчив ръст“, подчерта Александър Манолев и обясни разликите между индикаторите „преки чуждестранни инвестиции“, който измерва БНБ и данните за „бруто образуване на основен капитал“, които обобщава НСИ. „Ако искаме да придобием представа за растежа ни е по-добре да наблюдаваме данните на НСИ, защото те обобщават както външните, така и вътрешните инвестиции в реалната икономика. А те показва устойчив растеж“, разясни той. По думите му ръст има и в данните на БНБ, но те се актуализират за значителен период – около 15 месеца. „В резултат днес медиите пишат, че има спад на инвестициите, а всъщност данните не са окончателни. Когато се обобщят обаче и се види реалният ръст, това спира да е новина, защото вече е минало поне година“, подчерта икономическият заместник-министър и показа графика, която детайлно онагледява процеса за 2017 г. – разликата между предварителни и обобщени данни съобщени от финансовата институция е близо 1 млрд. лв. увеличение за цялата година. Същата тенденция се наблюдаваше и през 2018 г. „Нещо повече, по данни на Евростат, по дял на инвестициите от БВП, България се нарежда преди страни като Италия, Гърция, Люксембург, Обединеното кралство и се изравнява със Словакия“, каза още зам.-министър Манолев. Неговата прогноза е за нов ръст на инвестициите през 2019 г., като аргументира това с нагласите на чуждестранния бизнес у нас. Според изследване Германо-българската търговска камара, близо 90% от немските компании у нас биха инвестирали отново в България, ако имат тази възможност. Подобни са нагласите и сред шведския бизнес - 94% от компаниите опериращи в България планират да разширят или запазят дейността си у нас, стана ясно от изнесените данни. „Постигнахме значителни резултати за последните 10 години, които често самите ние не отчитаме. Разбира се проблеми имаме и днес и се надявам с общи усиля да ги решаваме“, допълни Александър Манолев. Той представи действията, които Министерството на икономиката и останалите институции предприемат за намаляване на административната тежест. Подробно засегнат бе и един от основните проблеми на бизнеса през последните години – недостигът на кадри на пазара на труда. „Дългосрочното решение е масово застъпване на дуалното обучение и подготовката на специалисти, от които компаниите имат нужда“, подчерта икономическият заместник-министър. По думите му институциите работят в тясна координация по темата, а Министерството на икономиката вече е предприело няколко конкретни стъпки в тази посока – разработен е образец на трудов договор между работодател и ученик; изготвена е отраслова карта на регионите и предстои да се създаде онлайн регистър на работодателите, които отговарят на изискванията за провеждане на дуално обучение.   В днешния форум участие взе и министърът на земеделието и горите  Румен Порожанов.", "date": "2019.02.21", "title": "20 млрд. лв. инвестиции в България през 2018 г."}
{"url": "https://www.standartnews.com/sport/atletiko-srazi-ronaldo-i-kompaniya-385560.html", "text": "Атлетико Мадрид надви с 2:0 Ювентус в първа 1/8-финална среща от Шампионската лига на \"Уанда Метрополитано\". Така испанците гледат уверено към следващите 90 минути в Торино на 12-ти март. Попаденията за домакините паднаха в края на мача и бяха дело на Хименес в 78-ата и на Диего Годин пет минути по-късно. Преди това гол на Алваро Мората беше отменен след намесата на ВАР заради нарушение срещу Киелини. Още от самото начало срещата започна много динамично и предложи невероятен спектакъл. Атлетико направи опит да упражни домакински натиск, но играчите на Ювентус бяха на друго мнение. В 7-ата минута Кристиано Роналдо спечели пряк свободен удар пред наказателното поле. Португалецът се зае с изпълнението, стреля силно, но Облак отрази шута и изчисти в корнер. Пет минути по-късно Леонардо Бонучи отправи удар с глава след изпълнение на ъглов удар, но кълбото мина над напречната греда. Испанците отговориха с атака, завършила с удар по земя на Партей, но Шчесни го спаси. След това домакините се задържаха по-трайно в полето на италианците, които трудно изнасяха топката. В 27-ата минута Матиа де Шилио фаулира Диего Коща на границата на наказателното поле. Реферът показа бялата точка, но след намесата на ВАР промени решението си и даде пряк свободен удар. Гризман стреля право в горния ъгъл на близката греда, но Шчесни отново се намеси отлично.  Гостите успокоиха темпото зададено от “дюшекчиите” и поеха инициативата в заключителните минути на първото полувреме, пропуск направи CR7. Така до почивката не се стигна до сериозни опасности пред двете врати.  След почивката се вдигнаха оборотите. В 53-ата минута гредата спаси Ювентус от попадение, след като Гризман прехвърли Шчесни, който все пак успя да играе с топката, която се отби в напречната греда. Диего Симеоне извади от игра видимо измореният Диего Коща, а на негово място се появи бившата звезда на \"Старата госпожа\" Алваро Мората. След смяната гостите отново станаха по-опасният тим на терена. В 72-ата минута се стигна отново до използването на ВАР. Алваро Мората успя да прати топката в мрежата след центриране на Филипе Луис, но видеоповторенията показаха, че преди да нанесе удар е извършил нарушение срещу Джорджо Киелини и попадението беше отменено. В 78-ата минута Хименес взриви трибуните. При едно разбъркване в наказателно поле на гостите той се оказа най-съобразителен и реализира за 1:0. Играчите на Диего Симеоне набраха инерция и пет минути по-късно центрирана добре в наказателното поле топка бе изчистена от Манджукич, а тя се озова в краката на Годин, който от малък ъгъл разпечата вратата на гостите от Торино за втори път. Ювентус можеше да върне едно попадение в 89-ата минута, когато Гризман извърши нарушение отляво на наказателното поле. Роналдо изпълни фаула, и намери Бернандески, който удар бе отразен от Облак. В последните секунди и Роналдо имаше шанс, но португалецът не успя да насочи топката с глава от малък ъгъл. Така Атлетико взе важна победа без да допусне гол у дома и гледа уверено към реванша на “Ювентус Стейдиъм” след две седмици.", "date": "2019.02.21", "title": "Атлетико срази Роналдо и компания (ВИДЕО)"}
{"url": "https://www.standartnews.com/sport/lyubo-penev-s-ataka-km-ludogorets-385559.html", "text": "Любослав Пенев атакува остро шампиона Лудогорец. Той е на мнение, че част от спечелените седем титли до момента на разградчани не са били заслужени, тъй като за постигането им са използвани “определени лостове”. \r\n“Моето мнение е, че част от титлите не са закономерни. Няколко от титлите на Лудогорец не са заслужени. Искам да бъда ясен! Аз съм бил професионален спортист, а сега съм професионален треньор. Уважавам абсолютно всички противници. Не харесвам обаче определени лостове, които се използват, за да бъдат постигнати тези успехи. Мисля, че съм достатъчно ясен. Именно затова казвам, че от тези седем титли, няколко не са заслужени. Това е моето мнение”, сподели Пенев пред колегите от “Диема”.  \r\n\"Хубаво е да има силни отбори, но по-важното за мен през тези години е къде бяха ЦСКА и Левски. Акцентът е, че при тях трябва да се подобри абсолютно всичко. Говоря за това къде бяха те през последните години на футболната карта на България. Тоест те изостанаха, по една или друга причина. За мен не е нормално те да изостават. През последните 7 години има един абсолютен монопол от Лудогорец над първенството. За мен това не е нормално\". допълни още той. \r\nНа въпрос дали някога би работил в Лудогорец, Пенев отговори ясно: “Не бих работил в Лудогорец. Имам си съображения за това ми мнение” \r\nПенев коментира и глобата си от 9000 лева за предишни свои изказвания. Любо каза, че ще разгледа със свои съветници записите и ще реши дали ще предприеме определени мерки.  \r\n\"Ще видим записите какво точно съм казал, ще се консултирам с определни хора и ще стане ясно дали ще се плаща нещо. За уредени мачове глобяват по 4-5 хиляди лева, а за интервю - двойно\", каза още той. \"Футболистите ми трябва да знаят в какъв клуб са пристигнали. Да прочетат дори частично, но да знаят, къде са попаднали. ЦСКА винаги играе за победа. Изоставаме в първенството на пет точки, но не е важно на кое място сме в класирането сега, а къде ще бъдем в крайното класиране. Идва най-чаканият мач от всички. Ще има контузени, наказани, но ще сме подготвени за неделя, като разбира се гледаме към трите точки\", каза още Пенев.", "date": "2019.02.21", "title": "Любо Пенев с атака към Лудогорец"}
{"url": "https://standartnews.com/sport/italianets-stana-sporten-direktor-na-armiyata-385624.html", "text": "Кристиано Джарета е новият спортен директор на ЦСКА! 51-годишният специалист подписа своя договор и позира за снимки на \"Българска армия\". Джарета е бивш футболист, който след края на кариерата си завършва реномираната треньорска школа в Коверчано. Има солиден ръководен опит през последните години, като е заемал поста на спортен директор в Новара, където вкарва тима в Серия А, Удинезе и Асколи. Интересен факт е, че той бе спряган за позицията на спортен директор и в Левски. \"Много съм щастлив и горд да бъда в най-титулувания клуб в България. Международен клуб, който е известен по целия свят. Затова ще направя всичко възможно да дам на ЦСКА моя опит, подкрепа и съм убеден, че ще успеем да постигнем най-добрия възможен резултат\", заяви италианецът пред клубната телевизия. \"ЦСКА е значим клуб, много известен в цял свят и в Италия, защото е играл много европейски мачове. Надявам се, че моята работа ще бъде ключова за повишаването на нивото на отбора. Убеден съм, че с работата в добър екип, в добър колектив, какъвто намерих в ЦСКА, ще постигнем нашите цели.\" \"Искам да благодаря на семейство Ганчеви за този голям шанс, защото да бъда назначен като спортен директор на важен клуб като ЦСКА е голяма гордост за мен. Имахме среща с Ганчев, на която се разбрахме как можем да работим заедно, да използваме опита си, за да подпомогнем успеха на отбора и да зарадваме нашите фенове. Личната ми амбиция е амбицията на всички, да изпълним нашите цели. Отборът се справя добре, има добър състав, който можем да подсилим. Сигурен съм, че ако работим наистина усилено, ще реализираме нашите цели.\" \"Отборът има добър потенциал. Добри и сериозни момчета, това е важно за провеждането на качествени тренировки и мачове. Може да подсилим отбора, но първо трябва да се фокусираме врху играчите, които са тук. Има цел за всеки от тях. За опитните е да останат още няколко сезона, за младите е да се развиват и да осъзнаят, че това ев ажна стъпка за тях.\" Той коментира и вече напусналия ЦСКА Кирил Десподов: \"Кирил Десподов вече се включи добре в Серия А. Това е трудно, защото нивото в Серия А е много високо. Отборът е доволен от неговото включване. Срещу Милан игра 15 минути, но в следващия мач игра 35 минути, имаше добро включване и успяха да обърнат.\" За финал Джарета каза \"Само ЦСКА\" на български.", "date": "2019.02.21", "title": "Италианец стана спортен директор на \"Армията\""}
{"url": "https://www.standartnews.com/sport/siti-vze-trudna-no-sladka-pobeda-v-gelzenkirkhen-video-385561.html", "text": "Манчестър Сити постига доста труден успех в Гелзенкирхен срещу Шалке 04 с 3:2. Зрителите на \"Фелтинс Арена\" станаха свидетели на много битка и обрати в тази първа среща между двата тима в 1/8-финалните сблъсъци от Шампионска лига. Англичаните поведоха с гол на Серхио Агуеро в 18-ата минута, но до почивката домакините, направиха пълен обрат след два гола от дузпи на Набил Бенталеб в 38-ата и 45-ата минута. В 68-ата минута кошмарът за \"гражданите\" стана пълен. Те останаха с човек по-малко, след като Николас Отаменди получи втори жълт картон. Въпреки това играчите на Хосеп Гуардиола показаха дух, непримиримост и повече желание за победа и стигнаха до нов обрат 3:2 с попадения на Сане в 85-ата и Стърлинг в 90-ата минута. Технологията ВАР отново се превърна във важно действащо лице, след като влезе в сила както при първия гол на гостите, така и при дузпите за домакините. Гостите очаквано поеха инициативата след началото на мача. Още в 6-ата минута Давид Силва намери в наказателното поле Агуеро, който засече с глава, но Феерман изби над гредата. В 18-ата минута грешка в отбраната на домакините доведе до гол за \"гражданите\". Негов автор бе Серхио Агуеро. Домакините имаха претенции, че преди гола е имало нарушение на Лапорт срещу Ут. Реферът се допита до ВАР, но в крайна сметка попадението бе зачетено след консултацията. Малко след това \"кралско сините\" имаха възможност да изравнят. Ут бе оставен необезпокояван да стреля, но топката премина покрай гредата. В 33-тата минута изстрел на Калиджури срещна ръката на Отаменди. Главният рефер се консултира отново с ВАР и минута по-късно показа бялата точка. Зад топката застана Набил Бенталеб, който хладнокръвно реализира за 1:1. Броени секунди преди края на първото полувреме Шалке 04 получиха шанс да поведат в резултата. Фернандиьо задържа и събори Салиф Сане. ВАР потвърди нарушението, а Бенталеб отново бе точен от бялата точка за 2:1. Втората част започна отново по-добре за гостите. В 51-вата минута Агуеро проби в наказателното поле, но в решаващия момент Настасич блесна с удивителен шпагат, с който отне топката и предотврати сигурна голова опасност. Ситуацията за \"гражданите\" се усложни доста в 68-ата минута, когато Отаменди остави отбора си с човек по-малко, след като получи втори жълт картон заради нарушение в гръб срещу Бургщалер. Първият картон бе показан на бранителя заради играта с ръка при дузпата. Toва обаче не смути играчите на Гуардиола и те наказаха домакините цели два пъти до края на срещата. Първо в 85-ата минута Льорой Сане изравни след страхотно изпълнение на пряк свободен удар за 2:2, а секунди преди последния съдийски сигнал англичаните стигнаха до нов пълен обрат. Стърлинг получи пас от Едерсон, пребори се с противников играч и отбеляза за 3:2. Реваншът в Манчестър е на 12 март. В него Гуардиола няма да може да разчита на Фернандиньо и Отеменди, които ще бъдат наказани.  ", "date": "2019.02.21", "title": "Сити взе трудна, но сладка победа в Гелзенкирхен (ВИДЕО)"}
{"url": "https://standartnews.com/sport/fibank-s-unikalni-medali-za-10-godini-svetovna-kupa-v-bansko-385643.html", "text": "Специални сребърни медали с частично позлатяване са подготвени от Fibank за призьорите в трите старта от Световната купа в Банско и всички с голям принос за осъществянането на състезанията. Уникалните подаръци са изработени по повод 10 години Световна купа в Банско. Създаването и контрола на качеството на медала за състезанията за Световната купа по ски за мъже в Банско са ноу хау на експертите по благородни метали и нумизматика във Fibank, луксозен почетен знак за световния елит в ските при мъжете. Графичният проект, предоставен от БФСки, се превърна в уникален медал от 2 тройунции сребро с най-висока проба 999/1000 и селективно позлатяване, произведен с изключителна прецизност в швейцарската рафинерия ПАМП. Тя е една от петте членки на Лондонската метална борса (LBMA) - референт за качество и технически мониторинг, а Fibank е неин партньор вече над 15 години и официален представител за България и Балканите. Отделни елементи от изображенията върху медала са третирани с модерни технологии с цел постигане на 3D ефект. Първият, който получи уникалният медал бе кмета на Банско Георги Икономов. Той обяви, че е много радостен, че получава това уникално отличие.   \"Благодарение на къртовския труд положен от всички свързани с организацията на състезанията сега вече сме напълно готови да посрещнем Световната купа, коментира на днешната пресконференция Цеко Минев, председател на организационния комитет. - Заради микса между скоростни и технични дисциплини целия световен елит вече е в Банско. Това е и причината това да стане едно от най-отразяваните спортни състезания в света от 22 до 24 февруари\". Според кмета на общината Георги Икономов Банско е готово и за това домакинство. \"Всички гости дошли в Банско за Световната купа са готови за този уикенд. Силно се надяваме времето да е с нас и да издържи. Има много активности за гостите, както в ски зоната така и на площада. Един тревожен факт обаче трябва да бъде споделен. Само за месец януари над 50 000 автомобила са влезнали в ски зоната. Това означава 250 тона въглероден диоксит. За последните 6 месеца тази цифра скача над 1000 тона\", заяви пред медиите Георги Икономов. Той покани медиите, състезателите и официалните гости на кулинарната изложба, която общината организира в петък вечер на която ще бъдат представени най-известните бански ястия. Вицепрезидентът на организационният комитет Георги Бобев разкри, че за отличното провеждане на Световната купа в Банско работят над 2000 човека. Отделно 30 камиона са качили тежката техника за стартовете, която се изисква от ФИС. Благодарни сме на всички спонсори и спомоществователи, които ни помагат начело с Министерството на младежта и спорта, Община Банско. Ние сме готови като домакини да се справим с всички предизвикателства. Разбира се времето е фактор с който ние трябва да се съобразяваме. Готови сме като домакини да положим максимални усилия, за да покрием и тази година всичси световни стандарти\", заяви Бобев.  ", "date": "2019.02.21", "title": "Fibank с уникални медали за 10 години Световна купа в Банско"}
{"url": "https://standartnews.com/sport/dvama-napusnakha-levski-385629.html", "text": "Левски се раздели с двама от играчите, които не попаднаха в плановете на треньорското ръководство за пролетния дял от шампионата. Това са вратарят Божидар Митрев, който доскоро носеше и капитанската лента на ръката си, както и полузащитникът Филипе Нашименто.  Стражът е разтрогнал договора си по взаимно съгласие. Той се завърна на \"Герена\" преди две години, а преди 12 месеца удължи договора си до 30 юни 2020 г. След кошмарното му представяне през есента обаче беше изваден от сметките за зимния лагер от предишния наставник Славиша Стоянович и сега си тръгва като свободен агент.  Колкото до португалеца, той отива под наем в румънския Политехника Яш. GONG.BG първи ви информира за тази сделка още сутринта, а сега от клуба потвърдиха информацията. Не се съобщава дали има опция за откупуването на играча след края на сезона.  Така нерешено остава бъдещето само на вратаря Мартин Полачек, който също беше обявен за ненужен от Стоянович. А ето и какво написаха \"сините\" по повод на разделите с Митрев и Нашименто на профила си във фейсбук:  \"Божидар Митрев и ПФК Левски се разделиха официално по взаимно съгласие. Клубът благодари на вратаря, който е и юноша на \"сините\", за коректното отношение и му пожелава много бъдещи успехи на футболния терен. В същото време Филипе Нашименто бе преотстъпен на Политехника Яш и португалският халф ще доиграе сезона под наем в румънския първодивизионен тим\".", "date": "2019.02.21", "title": "Двама напуснаха Левски"}
{"url": "https://standartnews.com/sport/debyutant-sviri-derbito-385628.html", "text": "Пловдивчанинът Владимир Вълков ще има честта да бъде главен съдия на дербито между Левски и ЦСКА в неделя. За Вълков това ще бъде първи мач като рефер в големия сблъсък. Негови помощници ще бъдат Мартин Маргарито и Йордан Петров, а четвърти рефер е Ивайло Стоянов. Съдийски наблюдател на двубоя ще бъде Георги Йорданов. Никола Попов пък ще надува свирката на другия интересен двубой от кръга между Черно море и Лудогорец. 23 Фев 2019 г. Събота 12:30 ч. \r\nГС:    Петър Кирилов Костадинов     АС1:    Георги Йорданов Дойнов    АС2:    Мартин Тодоров Мачев \r\n4-ТИ:    Николай Валентинов Малджански         \r\nСН:    Валери Николов Цветков      \r\n  \r\nГС:    Никола Антонов Попов    АС1:    Иво Николаев Колев    АС2:    Георги Пламенов Тодоров \r\n4-ТИ:    Валентин Станчев Железов         \r\nСН:    Димитър Панайотов Костов      \r\n  \r\nГС:    Драгомир Димитров Драганов    АС1:    Диян Христов Вълков    АС2:    Александър Ангелов Атанасов \r\n4-ТИ:    Валентин Георгиев Станчев         \r\nСН:    Антон Симеонов Генов      \r\n  \r\nГС:    Владимир Вълков Вълков    АС1:    Мартин Веселинов Маргаритов    АС2:    Йордан Петров Петров \r\n4-ТИ:    Ивайло Иванов Стоянов         \r\nСН:    Георги Василев Йорданов      \r\n  \r\nГС:    Георги Юлиянов Иванов    АС1:    Мирослав Максимов Иванов    АС2:    Велислав Христов Миленков \r\n4-ТИ:    Георги Милков Гинчев         \r\nСН:    Радан Василев Мирянов      \r\n  \r\nГС:    Николай Йорданов Колев    АС1:    Петър Николов Джугански    АС2:    Павлин Цветанов Михайлов \r\n4-ТИ:    Петър Григоров Григоров         \r\nСН:    Евгени Георгиев Георгиев      \r\n  \r\nГС:    Волен Валентинов Чинков    АС1:    Мартин Емилов Венев    АС2:    Димитър Русенов Русев \r\n4-ТИ:    Станимир Лозанов Тренчев         \r\nСН:    Евгени Тодоров Геров     ", "date": "2019.02.21", "title": "Дебютант свири дербито"}
{"url": "https://standartnews.com/kultura/kris-khemsurt-shche-igrae-khlk-khogan-po-netfliks-385611.html", "text": "Крис Хемсуърт ще влезе в ролята на легендарния кечист Хълк Хоган. Звездата от Марвел ще се въплъти в образа на спортиста в бъдещ биографичен филм на Нетфликс за живота и кариерата на Хоган. Лентата ще бъде режисирана от Тод Филипс, известен с поредицата „Последният ергенски запой“, а сценарист ще бъде Скот Силвър, познат от „Осмата миля“ с Еминем и „Боецът“. Продуценти ще бъдат Майкъл Шугър, Брадли Купър и Филипс. Хемсуърт заедно с бившия управител на „Първична сила“ Ерик Бисоф също ще имат продуцентски заслуги. Самият Хоган ще бъде консултант и изпълнителен продуцент. Кечистът заяви още през 2013-а, че би искал Хемсуърт да го изиграе в биографичен филм някой ден.", "date": "2019.02.21", "title": "Крис Хемсуърт ще играе Хълк Хоган по Нетфликс"}
{"url": "https://standartnews.com/kultura/khyu-dzhakman-i-patrik-styuart-s-nov-rekord-385619.html", "text": "Хю Джакман и Патрик Стюарт поставиха световен рекорд на Гинес. И двамата актьори играха героите си на Марвел – Върколака и Професор Х – в продължение на 16 години и 228 дни. Те се въплътиха в ролите си за първи път през 2000-а в стартовия филм от поредицата „Х-Мен“. Последната им поява във франчайза бе през 2017-а в „Logan“. Джакман споделя: „Когато бях малък, мечтата ми бе да вляза в Гинес. С брат ми се опитахме да поставим рекорд за най-дълга игра на бадминтон. За жалост не успяхме.“ Актьорите получиха сертификатите си и ще бъдат вписани в следващото издание на Гинес през 2020-а.", "date": "2019.02.21", "title": "Хю Джакман и Патрик Стюарт с нов рекорд"}
{"url": "https://standartnews.com/regionalni/otbelyazvat-denya-na-redkite-bolesti-s-lyubopitna-initsiativa-385578.html", "text": "\r\n   “Покажи уникалната си различност, покажи своята подкрепа!” - така се нарича кампанията, с която ще бъде отбелязан Международния ден на редките болести в Стара Загора.  Инициатори са старозагорското сдружение \"Самаряни\", национален Алианс на хора с редки болести, пациенти, родители и симпатизанти, в партньорство с  МОЛ \"Галерия\" в града. \r\n  На 24 февруари от 11 до 15 часа, в МОЛ-а старозагорци ще могат да се включат в любопитната инициатива, посветена на борбата с редките болести. Всеки, по свой избор, ще може да предаде творческа уникалност на лицето си. Единственото условие е да се снима в оригинална рамка и да сподели своята снимка в социалните мрежи с #ShowYourRare. \"По този начин ще изразим подкрепа и съпричастност към хората, живеещи  с редки болести\", поясняват инициаторите. \r\n   В рамките на събитията за Международния ден на редките болести в Стара Загора, ще се проеве и дарителска инициатива в подкрепа на бебе Мая, което страда от рядко заболяване и се нуждае от продължително лечение в клиника в Истанбул.", "date": "2019.02.21", "title": "Отбелязват Деня на редките болести  с любопитна инициатива"}
{"url": "https://standartnews.com/regionalni/rotariantsi-darikha-ruski-uchebnitsi-na-detsa-ot-krdzhali-385598.html", "text": "Чисто нови руски буквари получиха деца от Кърджали, които  гостуваха на ротарианци и рецитираха творби на Александър Пушкин. Руската вечер се състоя по инициатива на Ротари клуб Кърджали, Клуба на руските съотечественици в града и ръководството на ОУ”Св.св.Кирил и Методий”, където единствено в областта се изучава руски език. Проявата бе част от програмата за международно сътрудничество на ротарианците. Руските учебници са осигурени от област Иваново в Русия със съдействието на пастпрезидента Сабахаттин Гьокче на Ротари клуб Кърджали и ротарианец от Турция. Президентът на Ротари клуб Кърджали Валентин Гогев похвали децата и им благодари за чудесния рецитал. Олга Стоянова сподели, че обучението по руски в кърджалийското ОУ”Св.св.Кирил и Методий” е на много високо ниво и децата се справят отлично при изяви в Руския културен център. Те ще бъдат поканени на Балкански фестивал.", "date": "2019.02.21", "title": "Ротарианци дариха руски учебници на деца от Кърджали"}
{"url": "https://standartnews.com/regionalni/romchetata-v-pazardzhik-imunizirani-protiv-morbili-385599.html", "text": "Пазарджишки медици съобщиха, че в районите с преобладаващо малцинствено население в града няма неваксинирани срещу морбили деца. Постоянно живеещите в ромските квартали деца почти 100-процентово са имунизирани. \r\nПроблем са децата на родители, които периодично работят в чужбина и няма как да се провери дали са имунизирани. Другият проблем са родителите, които са настроени против ваксинациите, но техният процент намалява. Последната поява на дребна шарка в района е регистрирана през 2017 година в  квартал „Изток“, когато имаше 15 заболели. В момента се извършват допълнителна проверка за неимунизирани деца, предаде БНР.", "date": "2019.02.21", "title": "Ромчетата в Пазарджик имунизирани против морбили"}
{"url": "https://www.standartnews.com/sport/kolev-levski-e-podal-km-uefa-nekorektna-informatsiya-385562.html", "text": "Изпълнителният директор на Левски Павел Колев сподели, че клубът е подал към УЕФА некоректна информация, което е поставило „сините“ в доста сложна ситуация. „Много ми е трудно да направя прогноза относно дълга на Левски. Левски първо трябва да се класира за европейските клубни турнири по спортен път и след това да получи лиценз. В това отношение Левски е поставен в много тежка ситуация, защото информацията, която е подадена към УЕФА не е била коректна. Колегите от УЕФА са го установили и за това са наложили това наказание“, коментира Колев пред колегите от \"Диема\". „Това наказание, за което се шумя доста в края на миналата година удари камбаната. Бяха взети спешни мерки. Заплатите за декември и януари са платени от Васил Божков. Това е солидна част от тези 3 милиона. Има и други плащания, които са извършени. Приоритетните бяха тези към футболисти, клубове, персонал и лицензиране“, добави той. „На първо място трябваше да се смени треньора. Георги Дерменджиев е назначение на Васил Божков. Обсъдихме кандидатурите и стигнахме до решението, че това е най-подходящата. Станимир Стоилов не е бил сред кандидатурите. Със Станимир Стоилов съм говорил много пъти, дори след назначението на Георги Дерменджиев. Станимир Стоилов е в друга орбита. Аз лично смятам, че ако той не направи някакъв компромис в името на Левски, ще е много трудно Левски да може да си позволи такъв треньор. Би било перфектно, но ще изисква голям компромис от негова страна“, продължи изпълнителният директор на Левски. „Имаше редица процедури, които трябваше да приключат, за да стане ясно дали Георги Дерменджиев ще се обвърже дългосрочно с Левски“, сподели още Павел Колев.", "date": "2019.02.21", "title": "Колев: Левски е подал към УЕФА некоректна информация"}
{"url": "https://www.standartnews.com/sport/pavel-kolev-za-bozhkov-ako-ne-beshe-toy-levski-shcheshe-da-falira-385563.html", "text": "Павел Колев сподели, че Левски е бил много близо до фалит и само намесата на Васил Божков е спасила ситуацията. \"Достигната е критичната точка отвъд, която следва нещо, което се случи с един друг клуб. Ако искаме да запазим Левски, са нужни спешни мерки. Ситуацията е такава, каквато е - дружество със свръх задължения. Това поставя нещата на карта. Ако не се беше намесил Васил Божков, Левски щеше да фалира много скоро“, сподели изпълнителният директор на Левски в предаването \"Дома на футбола\".  \r\n\"В първите дни ситуацията в клуба беше доста тежка. В детайли относно структурата на дълга на Левски няма да влизам, защото не е уместно. Не е такава сумата със сигурност. Аз знам кой ме е поканил, знам откъде идва финансирането за спасяването на Левски, а оттам-нататък има процеси, които ще се реализират“, допълни той. \r\n\"Васил Божков е най-хубавото нещо, което се е случвало на Левски през последните 10 години. Остава най-важното – да се платят задълженията към НАП. Има процедура, която трябва да изпълним. Тя е разписана. Цялото задължение към НАП е една колосална сума, която ще изисква доста време, за да бъде изплатена. Откакто Спас Русев е в Левски, клубът не е погасявал задълженията си към държавата - 6 милиона главница към НАП и 2 милиона лихва. Сумата е близка до действителната.“  \r\n\"Не мога да кажа дали Васил Божков ще бъде официален и едноличен собственик на клуба. Аз изпълнявам това, за което съм нает. Занимавам се със съвсем други неща. Поканата да заема поста на изпълнителен директор дойде от Васил Божков. Преди това имах покана и от Спас Русев, но не успяхме да стигнем единомислие. Няколко дни по-късно ми се обади Васил Божков. Имахме съвпадение на идеи и беше перфектна възможност да помогна на Левски и да покажа на себе си, че мога да се справям с определени неща.\", каза Колев. \r\n  \"Васил Божков на мен нищо не ми е обещавал. Обсъждахме начините за спасение на Левски. Както той, така и аз имахме предварителна информация. Начертахме план, в който трябваше аз и двама членове да направим детайлен одит. Когато одита приключи, разбрахме каква е цялата сума и започнахме да правим плащания и да погасяваме“, заяви още Павел Колев.", "date": "2019.02.21", "title": "Павел Колев за Божков: Ако не беше той Левски щеше да фалира"}
{"url": "https://standartnews.com/regionalni/drvo-premaza-16-godishen-kray-smolyan-385606.html", "text": "Дърво се стовари върху главата на 16-годишно момче от Смолян, предаде БНР. \r\nМладежът е в критично състояние, има черепно-мозъчна травма. Пострадалият е бил откаран незабавно в МБАЛ в Смолян, откъдето по-късно е транспортиран в болница в Пловдив. Засега момчето е стабилно. По думите на Емилия Даракчиева, директор на Инспекцията по труда в Смолян, става въпрос за частна сеч, а не за трудова злополука.  ", "date": "2019.02.21", "title": "Дърво премаза 16-годишен край Смолян"}
{"url": "https://www.standartnews.com/sport/sportt-po-tv-za-21-fevrari-385589.html", "text": "18,30 Спорт ТОТО 22,00 Футбол: Лига Европа (пряко) 17,50 Баскетбол, СП, кв: България - Русия (пряко) 19,50 и 22,00 Футбол: Лига Европа (пряко) 20,00 и 22,00 Футбол: Лига Европа (пряко) 19,40 и 22,00 Футбол: Лига Европа (пряко) 17,30 Футбол, България, Първа лига: Берое - Етър (пряко) 21,30; 23,30 и 01,30 Тенис: ATP 500 Рио де Жанейро (пряко) 21,30; 23,30 и 01,30 Тенис: ATP 500 Рио де Жанейро (пряко) 19,00 Баскетбол, Евролига: ЦСКА М - Гран Канария; 22,00 Олимпия Милано - Макаби Тел Авив (пряко) 21,15 \"Спорт в обектива\" 12,45 и 15,00 Ски бягане: Световно първенство в Зеефелд, спринт, квалификация и финал (пряко) 17,45 Колоездене: Обиколка на Алгарве, втори етап (пряко) 14,45 и 17,45 Снукър: Турнир \"Shoot Out\" в Уотфорд, първи ден (пряко) 16,00 Колоездене: Обиколка на Андалусия, втори етап (пряко)", "date": "2019.02.21", "title": "Спортът по тв за 21 февруари"}
{"url": "https://standartnews.com/regionalni/dobrovolna-ekoaktsiya-na-starozgorski-romi-385600.html", "text": "Доброволна екоакция  за почистване от битови отпадъци на местността \"Малката Карасиврия, подеха жителите на близкия ромския кв. \"Лозенец\" в Стара Загора.  Всичко започва от един сигнал във Фейсбук-страницата „Попитай кмета на Стара Загора“ за разпръснати боклуци в красивата местност. Градоначалникът Живко Тодоров се свързва с тарторите в ромската махала и  те поели ангажимент да отстранят постепенно отпадъците. От общината са осигурили чували за събирането им. Днес е била проведена първата доброволна екоакция, в която са се включили десетки роми. Те са събрали над 140 чувала с отпадъци. Доброволците са поели ангажимент пред кмета Тодороов да опазват района и периодично да го  почистват. \r\nФото - община Стара Загора \r\n ", "date": "2019.02.21", "title": "Доброволна екоакция на старозгорски роми"}
{"url": "https://standartnews.com/regionalni/zapochva-kinopanoramata-snow-cinema-v-bansko-385602.html", "text": "От 21 до 23 февруари в киносалона на Посетителския информационен център в Банско ще бъдат прожектирани едни от най-добрите филми за ски и сноуборд. Ще бъдат показани 10 филма от Австрия, Италия Германия, Канада, Исландия, Швейцария, Япония. Лентите са снимани на невероятно отдалечени за ски и сноуборд места от Южния полюс до Канада, спускане със ски в Хималаите, Исландия, Антарктида, Алпите и Япония. Програмата включва както чисто екстремни филми, представящи предизвикателствата пред волята и духа, така и теми за планинарската култура и значимостта на зимните спортове като начин на живот. Традиционната кинопанорама \"Snow Cinema\" е емблематично събитие от зимния културен календар на Банско и региона. Организатори са Община Банско и Сдружение „Международен фестивал на планинарския филм“.  Входът е свободен.", "date": "2019.02.21", "title": "Започва Кинопанорамата \"SNOW CINEMA\" в Банско"}
{"url": "https://standartnews.com/regionalni/mini-maritsa-iztok-s-rekorden-dobiv-na-vglishcha-385612.html", "text": "\r\n  „Мини Марица-изток“ приключи с рекорден добив на въглища първия месец на годината. Това е най-високият януарски добив в историята на дружеството от създаването му досега, съобщиха днес от компанията. С реализираните 3 427 789 тона през януари и с ритмичното подаване на въглища трите източномаришки рудника са изпълнили заявките на топлоцентралите в комплекса и са гарантирали сигурността на енергийната система на страната.   Януарското постижение е със 106 789 тона повече от досегашния рекорд, реализиран през януари 2015 година -  3 321 000 тона. Изпълнението на откривните работи общо за дружеството за януари е  102 %, бизнес-планът е преизпълнен със 134 250 куб. м земна маса. Разкрити, натоварени и транспортирани са 7 524 250 м земна маса. През 2019 година в бизнес-планя на дружеството с заложени 27 500 000 тона добив на въглища и разкриването, транспортирането и насипването на 95 000 000 куб. м земна маса. \r\n ", "date": "2019.02.21", "title": "\"Мини Марица-изток\" -  с рекорден добив на въглища"}
{"url": "https://www.standartnews.com/sport/italianets-stana-sporten-direktor-na-armiyata-385624.html", "text": "Кристиано Джарета е новият спортен директор на ЦСКА! 51-годишният специалист подписа своя договор и позира за снимки на \"Българска армия\". Джарета е бивш футболист, който след края на кариерата си завършва реномираната треньорска школа в Коверчано. Има солиден ръководен опит през последните години, като е заемал поста на спортен директор в Новара, където вкарва тима в Серия А, Удинезе и Асколи. Интересен факт е, че той бе спряган за позицията на спортен директор и в Левски. \"Много съм щастлив и горд да бъда в най-титулувания клуб в България. Международен клуб, който е известен по целия свят. Затова ще направя всичко възможно да дам на ЦСКА моя опит, подкрепа и съм убеден, че ще успеем да постигнем най-добрия възможен резултат\", заяви италианецът пред клубната телевизия. \"ЦСКА е значим клуб, много известен в цял свят и в Италия, защото е играл много европейски мачове. Надявам се, че моята работа ще бъде ключова за повишаването на нивото на отбора. Убеден съм, че с работата в добър екип, в добър колектив, какъвто намерих в ЦСКА, ще постигнем нашите цели.\" \"Искам да благодаря на семейство Ганчеви за този голям шанс, защото да бъда назначен като спортен директор на важен клуб като ЦСКА е голяма гордост за мен. Имахме среща с Ганчев, на която се разбрахме как можем да работим заедно, да използваме опита си, за да подпомогнем успеха на отбора и да зарадваме нашите фенове. Личната ми амбиция е амбицията на всички, да изпълним нашите цели. Отборът се справя добре, има добър състав, който можем да подсилим. Сигурен съм, че ако работим наистина усилено, ще реализираме нашите цели.\" \"Отборът има добър потенциал. Добри и сериозни момчета, това е важно за провеждането на качествени тренировки и мачове. Може да подсилим отбора, но първо трябва да се фокусираме врху играчите, които са тук. Има цел за всеки от тях. За опитните е да останат още няколко сезона, за младите е да се развиват и да осъзнаят, че това ев ажна стъпка за тях.\" Той коментира и вече напусналия ЦСКА Кирил Десподов: \"Кирил Десподов вече се включи добре в Серия А. Това е трудно, защото нивото в Серия А е много високо. Отборът е доволен от неговото включване. Срещу Милан игра 15 минути, но в следващия мач игра 35 минути, имаше добро включване и успяха да обърнат.\" За финал Джарета каза \"Само ЦСКА\" на български.", "date": "2019.02.21", "title": "Италианец стана спортен директор на \"Армията\""}
{"url": "https://standartnews.com/biznes/shche-strudnichim-aktivno-s-rusiya-v-turizma-385631.html", "text": "България възнамерява да развива активно сътрудничество с Русия в областта на туризма и го оценява като стратегически важно. Това става ясно от интервю на министъра на туризма Николина Ангелкова за руската агенция ТАСС. „Руският туристически пазар е много голям и именно по тази причина Русия за мен лично винаги е била стратегически партньор и най-важният туристически пазар. Отношенията с руските колеги са изключително добри и аз им благодаря за подкрепата на всички политически равнища“, подчерта тя. Ангелкова разказва пред руската телеграфна агенция, че преди няколко седмици заедно с български депутати е посетила Москва, където е провела „много полезни преговори“. „От септември туристическият сектор в Русия премина под шапката на Министерството на икономическото развитие. Планирахме цяла серия съвместни мероприятия, а в момента уточняваме нашите съвместни планове. Планираме да проведем няколко съвместни българо-руски икономически форума, посветени на туризма. През април трябва да се проведе общо събрание на Асоциацията на руските туроператори в България, ще бъдат организирани няколко информационни турове, за да могат руските колеги на място да се запознаят с българския туристически продукт. Добре известно е, че клиентите на руския пазар вземат решението за пътуванията в последния момент, а водещият критерий за много от тях е цената на почивката. Нашите сериозни конкуренти, които са и наши партньори – Турция, Сърбия, Тунис, Египет, Гърция, Кипър и Хърватия, използват механизми за пряка подкрепа за сектора, което ние, за съжаление, не можем да предложим“, отбеляза Ангелкова. И подчерта, че за представителите на българския туристически пазар е важно да се намери оптималната форма за сътрудничество с руските колеги. Тя се надява, че в скоро време България ще стане конкурентноспособна в пълния смисъл на тази дума, подчертавайки, че вече са установени контакти с новото ръководство на „Ростуризъм”. Ангелкова ще посети Москва от 9 до 11 март и ще подпише серия от споразумения за сътрудничество с представителите на шест руски региона. „Ще се постараем да осигурим своето мащабно присъствие на цялата територия на Руската федерация“, обеща министърът.", "date": "2019.02.21", "title": "Ще сътрудничим активно с Русия в туризма"}
{"url": "https://www.standartnews.com/sport/fibank-s-unikalni-medali-za-10-godini-svetovna-kupa-v-bansko-385643.html", "text": "Специални сребърни медали с частично позлатяване са подготвени от Fibank за призьорите в трите старта от Световната купа в Банско и всички с голям принос за осъществянането на състезанията. Уникалните подаръци са изработени по повод 10 години Световна купа в Банско. Създаването и контрола на качеството на медала за състезанията за Световната купа по ски за мъже в Банско са ноу хау на експертите по благородни метали и нумизматика във Fibank, луксозен почетен знак за световния елит в ските при мъжете. Графичният проект, предоставен от БФСки, се превърна в уникален медал от 2 тройунции сребро с най-висока проба 999/1000 и селективно позлатяване, произведен с изключителна прецизност в швейцарската рафинерия ПАМП. Тя е една от петте членки на Лондонската метална борса (LBMA) - референт за качество и технически мониторинг, а Fibank е неин партньор вече над 15 години и официален представител за България и Балканите. Отделни елементи от изображенията върху медала са третирани с модерни технологии с цел постигане на 3D ефект. Първият, който получи уникалният медал бе кмета на Банско Георги Икономов. Той обяви, че е много радостен, че получава това уникално отличие.   \"Благодарение на къртовския труд положен от всички свързани с организацията на състезанията сега вече сме напълно готови да посрещнем Световната купа, коментира на днешната пресконференция Цеко Минев, председател на организационния комитет. - Заради микса между скоростни и технични дисциплини целия световен елит вече е в Банско. Това е и причината това да стане едно от най-отразяваните спортни състезания в света от 22 до 24 февруари\". Според кмета на общината Георги Икономов Банско е готово и за това домакинство. \"Всички гости дошли в Банско за Световната купа са готови за този уикенд. Силно се надяваме времето да е с нас и да издържи. Има много активности за гостите, както в ски зоната така и на площада. Един тревожен факт обаче трябва да бъде споделен. Само за месец януари над 50 000 автомобила са влезнали в ски зоната. Това означава 250 тона въглероден диоксит. За последните 6 месеца тази цифра скача над 1000 тона\", заяви пред медиите Георги Икономов. Той покани медиите, състезателите и официалните гости на кулинарната изложба, която общината организира в петък вечер на която ще бъдат представени най-известните бански ястия. Вицепрезидентът на организационният комитет Георги Бобев разкри, че за отличното провеждане на Световната купа в Банско работят над 2000 човека. Отделно 30 камиона са качили тежката техника за стартовете, която се изисква от ФИС. Благодарни сме на всички спонсори и спомоществователи, които ни помагат начело с Министерството на младежта и спорта, Община Банско. Ние сме готови като домакини да се справим с всички предизвикателства. Разбира се времето е фактор с който ние трябва да се съобразяваме. Готови сме като домакини да положим максимални усилия, за да покрием и тази година всичси световни стандарти\", заяви Бобев.  ", "date": "2019.02.21", "title": "Fibank с уникални медали за 10 години Световна купа в Банско"}
{"url": "https://standartnews.com/sport/shef-na-ludogorets-razmakha-prst-na-lyupo-penev-385626.html", "text": "Изпълнителният директор на Лудогорец Ангел Петричев, използва своята страница във „Фейсбук”, за да отговори на наставника на ЦСКА Любо Пенев. Вчера старши треньорът на „червените” заяви, че никога не би работил в Разград, на което Петричев задочно отговори, че за тази цел първо трябва да получи покана от 7-кратния шампион на България. Петричев също така иронично напомни за финансовите премеждия на Пенев през годините със забележката, че Лудогорец често пътува зад граница, за да играе в Шампионската лига и Лига Европа.", "date": "2019.02.21", "title": "Шеф на Лудогорец размаха пръст на Люпо Пенев"}
{"url": "https://www.standartnews.com/sport/dvama-napusnakha-levski-385629.html", "text": "Левски се раздели с двама от играчите, които не попаднаха в плановете на треньорското ръководство за пролетния дял от шампионата. Това са вратарят Божидар Митрев, който доскоро носеше и капитанската лента на ръката си, както и полузащитникът Филипе Нашименто.  Стражът е разтрогнал договора си по взаимно съгласие. Той се завърна на \"Герена\" преди две години, а преди 12 месеца удължи договора си до 30 юни 2020 г. След кошмарното му представяне през есента обаче беше изваден от сметките за зимния лагер от предишния наставник Славиша Стоянович и сега си тръгва като свободен агент.  Колкото до португалеца, той отива под наем в румънския Политехника Яш. GONG.BG първи ви информира за тази сделка още сутринта, а сега от клуба потвърдиха информацията. Не се съобщава дали има опция за откупуването на играча след края на сезона.  Така нерешено остава бъдещето само на вратаря Мартин Полачек, който също беше обявен за ненужен от Стоянович. А ето и какво написаха \"сините\" по повод на разделите с Митрев и Нашименто на профила си във фейсбук:  \"Божидар Митрев и ПФК Левски се разделиха официално по взаимно съгласие. Клубът благодари на вратаря, който е и юноша на \"сините\", за коректното отношение и му пожелава много бъдещи успехи на футболния терен. В същото време Филипе Нашименто бе преотстъпен на Политехника Яш и португалският халф ще доиграе сезона под наем в румънския първодивизионен тим\".", "date": "2019.02.21", "title": "Двама напуснаха Левски"}
{"url": "https://www.standartnews.com/sport/debyutant-sviri-derbito-385628.html", "text": "Пловдивчанинът Владимир Вълков ще има честта да бъде главен съдия на дербито между Левски и ЦСКА в неделя. За Вълков това ще бъде първи мач като рефер в големия сблъсък. Негови помощници ще бъдат Мартин Маргарито и Йордан Петров, а четвърти рефер е Ивайло Стоянов. Съдийски наблюдател на двубоя ще бъде Георги Йорданов. Никола Попов пък ще надува свирката на другия интересен двубой от кръга между Черно море и Лудогорец. 23 Фев 2019 г. Събота 12:30 ч. \r\nГС:    Петър Кирилов Костадинов     АС1:    Георги Йорданов Дойнов    АС2:    Мартин Тодоров Мачев \r\n4-ТИ:    Николай Валентинов Малджански         \r\nСН:    Валери Николов Цветков      \r\n  \r\nГС:    Никола Антонов Попов    АС1:    Иво Николаев Колев    АС2:    Георги Пламенов Тодоров \r\n4-ТИ:    Валентин Станчев Железов         \r\nСН:    Димитър Панайотов Костов      \r\n  \r\nГС:    Драгомир Димитров Драганов    АС1:    Диян Христов Вълков    АС2:    Александър Ангелов Атанасов \r\n4-ТИ:    Валентин Георгиев Станчев         \r\nСН:    Антон Симеонов Генов      \r\n  \r\nГС:    Владимир Вълков Вълков    АС1:    Мартин Веселинов Маргаритов    АС2:    Йордан Петров Петров \r\n4-ТИ:    Ивайло Иванов Стоянов         \r\nСН:    Георги Василев Йорданов      \r\n  \r\nГС:    Георги Юлиянов Иванов    АС1:    Мирослав Максимов Иванов    АС2:    Велислав Христов Миленков \r\n4-ТИ:    Георги Милков Гинчев         \r\nСН:    Радан Василев Мирянов      \r\n  \r\nГС:    Николай Йорданов Колев    АС1:    Петър Николов Джугански    АС2:    Павлин Цветанов Михайлов \r\n4-ТИ:    Петър Григоров Григоров         \r\nСН:    Евгени Георгиев Георгиев      \r\n  \r\nГС:    Волен Валентинов Чинков    АС1:    Мартин Емилов Венев    АС2:    Димитър Русенов Русев \r\n4-ТИ:    Станимир Лозанов Тренчев         \r\nСН:    Евгени Тодоров Геров     ", "date": "2019.02.21", "title": "Дебютант свири дербито"}
{"url": "https://www.standartnews.com/sport/shef-na-ludogorets-razmakha-prst-na-lyupo-penev-385626.html", "text": "Изпълнителният директор на Лудогорец Ангел Петричев, използва своята страница във „Фейсбук”, за да отговори на наставника на ЦСКА Любо Пенев. Вчера старши треньорът на „червените” заяви, че никога не би работил в Разград, на което Петричев задочно отговори, че за тази цел първо трябва да получи покана от 7-кратния шампион на България. Петричев също така иронично напомни за финансовите премеждия на Пенев през годините със забележката, че Лудогорец често пътува зад граница, за да играе в Шампионската лига и Лига Европа.", "date": "2019.02.21", "title": "Шеф на Лудогорец размаха пръст на Люпо Пенев"}
{"url": "https://standartnews.com/regionalni/otkhvrlikha-referenduma-za-chistota-na-vzdukha-nad-ruse-385607.html", "text": "Общинският съвет в Русе отказа провеждането на местен референдум за чистота на въздуха в крайдунавския град на днешното си заседание, предаде БТА. Решението е подкрепено от 29 общински съветници, 13 са били „против” отказа, а шестима се въздържали. \r\nИскането за  допитване беше организирано от инициативен комитет  и подкрепено от над 15 000 русенци. Официалните мотиви за отхвърляне на искането са недостатъчния брой подкрепили предложението. След проверка на ГРАО коректните записи били 14 279 – под необходимите за местен референдум 10% от избирателите с право на глас в общината. \r\nСред другите мотиви са големият брой въпроси и неясното им и неточно формулиране. \r\n  От инициативния комитет са определили решението на градските старейшини като абсурдно.  \r\nТе щели да поиска специализираната прокуратура да извърши проверка на дадените от служба ГРАО данни за броя на гражданите с избирателни права на територията на община Русе. \r\n ", "date": "2019.02.21", "title": "Отхвърлиха референдума за чистота на въздуха над Русе"}
{"url": "https://www.standartnews.com/sport/vsichki-svetovni-shampioni-ot-ore-shche-karat-v-bansko-385644.html", "text": "Участие в трите старта в Банско ще вземат всички актуални световни шампиони в дисциплините от Оре 2019. Алекси Пентюро (алпийска комбинация), Доминик Парис (Супер-Г), Херник Кристоферсен (гигантски слалом). В Банско са и световния шампион в слалома и лидер за Световната купа Марсел Хиршер (на снимката) и златния медалист от спускането Шетил Йенсруд. По последни заявки в Банско са 120 алпийци от 24 нации. В алпийската комбинация са записани 65 състезатели. Утрешният старт в Банско ще е най-оспорвания, защото в него ще участват Хиршер, Пентюро, Кристоферсен, Шварц, Парис и Йенсруд. България ще бъде представена от Йоан Тодоров. Той ще стартира и в супергигантския слалом в събота и в гигантския в неделя. Алберт Попов ще участва единствено в гигантския слалом в неделя.", "date": "2019.02.21", "title": "Всички световни шампиони от Оре ще карат в Банско"}
{"url": "https://standartnews.com/svyat/semeystvoto-na-shumakher-skoro-mozhem-da-ochakvame-dobri-novini-385583.html", "text": "Сабине Кем, бившият мениджър на Шумахер и сегашна говорителка на семейството, обяви, че скоро можем да очакваме добри новини за състоянието на пилота. Неговата съпруга Корина Шумахер обаче не е правила официално изявление. \r\nНо новините относно състоянието на шампиона във Формула 1 в последните месеци наистина са обнадеждаващи. \r\nНай-често задаваният въпрос от неговите фенове обаче все пак остава дали Шумахер все още е в кома. \r\nБританското издание Express дава отговор, като се позовава на източници на \"SportsMail\", които твърдят, че Шумахер \"вече не е прикован на легло\" и \"тръби не опасват тялото му, за да поддържат живота му\". \r\nТази оптимистична информация се подкрепя и от факта, че семейство Шумахер прекара коледните празници във вилата си в Майорка, където Михаел събираше слънчеви лъчи и витамин D, като част от рехабилитацията си. \r\n\"SportsMail\" твърди, че за лечението на легендата отиват близо 50 хил. лири на седмица. \r\nА това, което знаехме до сега не е много. По думите на Жан Тод, бившия шеф на Ферари, Шумахер се подобрява и заедно дори са успели да изгледат няколко състезания от Формула 1. \r\nСъветникът на папа Франциск, Георг Генсвайн, също посети състезателя и сподели с медиите, че Шумахер е наддал килограми и обича да усеща присъствието на хора около себе си.", "date": "2019.02.21", "title": "Семейството на Шумахер: Скоро можем да очакваме добри новини"}
{"url": "https://standartnews.com/svyat/pusnakha-v-prodazhba-prviya-5g-telefon-385567.html", "text": "Пуснаха първият 5G телефон в масова продажба. Корейският гигант Samsung изпревари няколко китайски компании и вече продава модел, който поддържа новия, много по-бърз мобилен интернет. Засега от възможностите на новия телефон ще се възползват само хора, които имат достъп до няколко 5G мрежи по света. Компанията се надява новият модел да върне нивата на продажби, които спаднаха с над 5% в последното тримесечие под натиска на няколко китайски марки.", "date": "2019.02.21", "title": "Пуснаха в продажба първия 5G телефон"}
{"url": "https://standartnews.com/svyat/sluzhitel-na-bregovata-okhrana-v-sashch-gotvel-atentat-385571.html", "text": "Лейтенант от бреговата охрана на САЩ, подготвял терористично нападение срещу цивилни, е бил арестуван миналата седмица във Вашингтон, съобщава БТА. В дома на 49-годишния Кристофър Пол Хесон били открити 15 огнестрелни оръжия и няколко хиляди патрона. Той планирал нападения срещу цивилни, включително политици и журналисти, в безпрецедентни в историята на САЩ мащаби, пише в документи, изпратени във федералния съд в щата Мериленд. По информация на CNN Хесон бил вдъхновен от примера на норвежкия крайнодесен екстремист Андерш Брайвик, който през юли 2011 г. извърши терористично нападение, при което бяха убити 77 души. \r\nПрокуратурата на Мериленд описа Хесон като \"доморасъл терорист\" и съобщи, че през юни 2017 г. той написал в имейл, че мечтае да намери начин да убие всички хора на земята и обмислял да го направи с биологично оръжие. Съставил и списък на мишените си, в който фигурирали видни представители на Демократическата партия и журналисти с леви убеждения.", "date": "2019.02.21", "title": "Служител на бреговата охрана в САЩ  готвел атентат"}
{"url": "https://standartnews.com/regionalni/izdirvat-zhivite-vrstnitsi-na-pernik-385614.html", "text": "Председателят на пенсионерския съюз в Перник Йордан Дичев предлага във връзка с 90-годишнината от обявяването на Перник за град да бъдат издирени и почетени живите връстници на града. Това са всички перничани, навършили 90 години. Според Дичев тези хора са изградили Перник и заслужават да им се отдаде необходимото уважение. \r\nОбщинската администрация на града е харесала предложението на лидера на пенсионерите и ще създаде необходимата организация тези хора да дойдат на срещата по повод 90-годишнината от преобразуването на Перник в град, която ще се проведе през месец юни. \r\nПерник е преобразуван от село на град на 26 юни 1929 година с указ на цар Борис ІІІ.", "date": "2019.02.21", "title": "Издирват живите връстници на Перник"}
{"url": "https://standartnews.com/svyat/finlandiya-s-merki-sreshchu-iznasilvaniya-ot-imigranti-385579.html", "text": "Финландия с мерки срещу изнасилвания от имигранти   Във Финландия правителството разработи мерки за борба със сексуалните престъпления, извършени от имигранти. Предложенията на кабинета са представени в сряда на пресконференция от ръководителя на финландското министерство на вътрешните работи Кай Мюкканен, пише Nurmijarven Uutiset. Според новата мярка властите, когато издават разрешение за пребиваване на имигрант в страната, ще имат предвид и дали преди лицето е извършвало престъпления. Един мигрант може да бъде лишен от международна закрила, т.е. статут на бежанец, \"ако е виновен за извършване на тежко престъпление във Финландия\". Освен това, съобщава Мюкканен, кабинетът иска да засили мониторинга над бежанците, на които е отказано убежище. По-специално, ако решението за отказ вече е влязло в сила и лицето го очаква депортиране, то ще бъде задължено да уведомява властите за местонахождението си. Тази мярка ще се прилага спрямо бежанци, които според правоохранителните органи могат да представляват заплаха за обществото, като такива лица ще бъдат и принудително въдворявани в специализирани институции с контрол над движенията им. Предвижда се и засилване на сътрудничеството между различните слежби, занимаващи се със сексуални престъпления, като се отделят повече полицейски ресурси и средства за проследяване на нарушителите онлайн. Тези мерки ще позволят да се предотвратят изнасилванията, извършвани не само от временно пребиваващи, но и от постоянно живеещите във Финландия. Кабинетът планира да започне подготовката и изпълнението на тези предложения незабавно. Финландското правителство започна работа по новите мерки срещу мигрантите на фона на поредица от изнасилвания на непълнолетни в Оулу и Хелзинки, за които се подозират имигранти, някои от които са с финландско гражданство, а някои с бежански статут. Въпросните чужденци според властите идват от Северна Африка и Близкия изток, за които Финландия е предпочитано място за убежище. По-рано Мюкканен е предложил във финландските приемни центрове за бежанци да се въведе специален тест, с помощта на който да се проверява нивото на адаптация на потенциалните мигранти към правилата и разпоредбите на финландското общество.", "date": "2019.02.21", "title": "Финландия с мерки срещу изнасилвания от имигранти"}
{"url": "https://standartnews.com/sport/lyubo-penev-s-ataka-km-ludogorets-385559.html", "text": "Любослав Пенев атакува остро шампиона Лудогорец. Той е на мнение, че част от спечелените седем титли до момента на разградчани не са били заслужени, тъй като за постигането им са използвани “определени лостове”. \r\n“Моето мнение е, че част от титлите не са закономерни. Няколко от титлите на Лудогорец не са заслужени. Искам да бъда ясен! Аз съм бил професионален спортист, а сега съм професионален треньор. Уважавам абсолютно всички противници. Не харесвам обаче определени лостове, които се използват, за да бъдат постигнати тези успехи. Мисля, че съм достатъчно ясен. Именно затова казвам, че от тези седем титли, няколко не са заслужени. Това е моето мнение”, сподели Пенев пред колегите от “Диема”.  \r\n\"Хубаво е да има силни отбори, но по-важното за мен през тези години е къде бяха ЦСКА и Левски. Акцентът е, че при тях трябва да се подобри абсолютно всичко. Говоря за това къде бяха те през последните години на футболната карта на България. Тоест те изостанаха, по една или друга причина. За мен не е нормално те да изостават. През последните 7 години има един абсолютен монопол от Лудогорец над първенството. За мен това не е нормално\". допълни още той. \r\nНа въпрос дали някога би работил в Лудогорец, Пенев отговори ясно: “Не бих работил в Лудогорец. Имам си съображения за това ми мнение” \r\nПенев коментира и глобата си от 9000 лева за предишни свои изказвания. Любо каза, че ще разгледа със свои съветници записите и ще реши дали ще предприеме определени мерки.  \r\n\"Ще видим записите какво точно съм казал, ще се консултирам с определни хора и ще стане ясно дали ще се плаща нещо. За уредени мачове глобяват по 4-5 хиляди лева, а за интервю - двойно\", каза още той. \"Футболистите ми трябва да знаят в какъв клуб са пристигнали. Да прочетат дори частично, но да знаят, къде са попаднали. ЦСКА винаги играе за победа. Изоставаме в първенството на пет точки, но не е важно на кое място сме в класирането сега, а къде ще бъдем в крайното класиране. Идва най-чаканият мач от всички. Ще има контузени, наказани, но ще сме подготвени за неделя, като разбира се гледаме към трите точки\", каза още Пенев.", "date": "2019.02.21", "title": "Любо Пенев с атака към Лудогорец"}
{"url": "https://standartnews.com/sport/atletiko-srazi-ronaldo-i-kompaniya-385560.html", "text": "Атлетико Мадрид надви с 2:0 Ювентус в първа 1/8-финална среща от Шампионската лига на \"Уанда Метрополитано\". Така испанците гледат уверено към следващите 90 минути в Торино на 12-ти март. Попаденията за домакините паднаха в края на мача и бяха дело на Хименес в 78-ата и на Диего Годин пет минути по-късно. Преди това гол на Алваро Мората беше отменен след намесата на ВАР заради нарушение срещу Киелини. Още от самото начало срещата започна много динамично и предложи невероятен спектакъл. Атлетико направи опит да упражни домакински натиск, но играчите на Ювентус бяха на друго мнение. В 7-ата минута Кристиано Роналдо спечели пряк свободен удар пред наказателното поле. Португалецът се зае с изпълнението, стреля силно, но Облак отрази шута и изчисти в корнер. Пет минути по-късно Леонардо Бонучи отправи удар с глава след изпълнение на ъглов удар, но кълбото мина над напречната греда. Испанците отговориха с атака, завършила с удар по земя на Партей, но Шчесни го спаси. След това домакините се задържаха по-трайно в полето на италианците, които трудно изнасяха топката. В 27-ата минута Матиа де Шилио фаулира Диего Коща на границата на наказателното поле. Реферът показа бялата точка, но след намесата на ВАР промени решението си и даде пряк свободен удар. Гризман стреля право в горния ъгъл на близката греда, но Шчесни отново се намеси отлично.  Гостите успокоиха темпото зададено от “дюшекчиите” и поеха инициативата в заключителните минути на първото полувреме, пропуск направи CR7. Така до почивката не се стигна до сериозни опасности пред двете врати.  След почивката се вдигнаха оборотите. В 53-ата минута гредата спаси Ювентус от попадение, след като Гризман прехвърли Шчесни, който все пак успя да играе с топката, която се отби в напречната греда. Диего Симеоне извади от игра видимо измореният Диего Коща, а на негово място се появи бившата звезда на \"Старата госпожа\" Алваро Мората. След смяната гостите отново станаха по-опасният тим на терена. В 72-ата минута се стигна отново до използването на ВАР. Алваро Мората успя да прати топката в мрежата след центриране на Филипе Луис, но видеоповторенията показаха, че преди да нанесе удар е извършил нарушение срещу Джорджо Киелини и попадението беше отменено. В 78-ата минута Хименес взриви трибуните. При едно разбъркване в наказателно поле на гостите той се оказа най-съобразителен и реализира за 1:0. Играчите на Диего Симеоне набраха инерция и пет минути по-късно центрирана добре в наказателното поле топка бе изчистена от Манджукич, а тя се озова в краката на Годин, който от малък ъгъл разпечата вратата на гостите от Торино за втори път. Ювентус можеше да върне едно попадение в 89-ата минута, когато Гризман извърши нарушение отляво на наказателното поле. Роналдо изпълни фаула, и намери Бернандески, който удар бе отразен от Облак. В последните секунди и Роналдо имаше шанс, но португалецът не успя да насочи топката с глава от малък ъгъл. Така Атлетико взе важна победа без да допусне гол у дома и гледа уверено към реванша на “Ювентус Стейдиъм” след две седмици.", "date": "2019.02.21", "title": "Атлетико срази Роналдо и компания (ВИДЕО)"}
{"url": "https://standartnews.com/svyat/germaniya-razkri-mashchabna-ruska-skhema-za-prane-na-miliardi-evro-385594.html", "text": "Германските власти обявиха, че са конфискували имущество на стойност 40 милиона евро и още няколко милиона евро в брой по време на разследване, свързано с голяма руска схема за пране на пари, предаде Асошиейтед прес, цитирана от БТА. Федерални следователи и прокурори от Мюнхен казаха, че конфискуваното недвижимо имущество се намира в Централна и Южна Германия. До конфискацията се е стигнало след тригодишно разследване на три физически лица, чиито имена не се съобщават. Около 6,7 милиона евро са били иззети от германски банки и още 11,2 милиона евро от банка в Латвия. Според прокурори предполагаеми приходи от руската схема за пране на пари са били инвестирани в скъпи недвижими имоти в Германия. Руската схема за пране на пари е предвиждала изнасянето на около 22 милиарда долара от Русия в Европа през банки в Молдова и Латвия посредством фиктивни компании. На 19 февруари датската Данске банк заяви, че прекратява банковата си дейност в балтийските страни и Русия. Причината - разкритият случай за възможно пране на пари в Естония. По-рано естонският финансов регулатор забрани дейността на филиала на Данске банк в страната. На 1 юли 2018 година естонската прокуратура започна разследване на обстоятелствата за възможно пране на пари с участието на служители на Данске банк в страната. По данни на датски медии през естонския филиал на банката за период от 2007-2015 година е изпрана огромна сума пари, включително от Русия и бивши руски републики. Общият обем на средствата се оценява на минимум 8 милиарда долара.", "date": "2019.02.21", "title": "Германия разкри мащабна руска схема за пране на милиарди евро"}
{"url": "https://standartnews.com/svyat/grtskata-bregova-okhrana-izdirva-lodka-s-migranti-385588.html", "text": "Гръцката брегова охрана с помощта на частни  в северната част на Егейско море, съобщи \"Катимерини\", като се позовава на АНА-МПА. \r\nСпасителната операция се извършва в морето между Александруполис и остров Самотраки. Според информация от Единния център за координация и издирване на министерството на морския флот,  а номера за спешни повиквания 112 и е съобщил, че на плавателния съд се намират около  \r\nВ издирването участва един съд на бреговата охрана и два риболовни кораба. Времето в района е добро.", "date": "2019.02.21", "title": "Гръцката брегова охрана издирва лодка с мигранти"}
{"url": "https://standartnews.com/sport/siti-vze-trudna-no-sladka-pobeda-v-gelzenkirkhen-video-385561.html", "text": "Манчестър Сити постига доста труден успех в Гелзенкирхен срещу Шалке 04 с 3:2. Зрителите на \"Фелтинс Арена\" станаха свидетели на много битка и обрати в тази първа среща между двата тима в 1/8-финалните сблъсъци от Шампионска лига. Англичаните поведоха с гол на Серхио Агуеро в 18-ата минута, но до почивката домакините, направиха пълен обрат след два гола от дузпи на Набил Бенталеб в 38-ата и 45-ата минута. В 68-ата минута кошмарът за \"гражданите\" стана пълен. Те останаха с човек по-малко, след като Николас Отаменди получи втори жълт картон. Въпреки това играчите на Хосеп Гуардиола показаха дух, непримиримост и повече желание за победа и стигнаха до нов обрат 3:2 с попадения на Сане в 85-ата и Стърлинг в 90-ата минута. Технологията ВАР отново се превърна във важно действащо лице, след като влезе в сила както при първия гол на гостите, така и при дузпите за домакините. Гостите очаквано поеха инициативата след началото на мача. Още в 6-ата минута Давид Силва намери в наказателното поле Агуеро, който засече с глава, но Феерман изби над гредата. В 18-ата минута грешка в отбраната на домакините доведе до гол за \"гражданите\". Негов автор бе Серхио Агуеро. Домакините имаха претенции, че преди гола е имало нарушение на Лапорт срещу Ут. Реферът се допита до ВАР, но в крайна сметка попадението бе зачетено след консултацията. Малко след това \"кралско сините\" имаха възможност да изравнят. Ут бе оставен необезпокояван да стреля, но топката премина покрай гредата. В 33-тата минута изстрел на Калиджури срещна ръката на Отаменди. Главният рефер се консултира отново с ВАР и минута по-късно показа бялата точка. Зад топката застана Набил Бенталеб, който хладнокръвно реализира за 1:1. Броени секунди преди края на първото полувреме Шалке 04 получиха шанс да поведат в резултата. Фернандиьо задържа и събори Салиф Сане. ВАР потвърди нарушението, а Бенталеб отново бе точен от бялата точка за 2:1. Втората част започна отново по-добре за гостите. В 51-вата минута Агуеро проби в наказателното поле, но в решаващия момент Настасич блесна с удивителен шпагат, с който отне топката и предотврати сигурна голова опасност. Ситуацията за \"гражданите\" се усложни доста в 68-ата минута, когато Отаменди остави отбора си с човек по-малко, след като получи втори жълт картон заради нарушение в гръб срещу Бургщалер. Първият картон бе показан на бранителя заради играта с ръка при дузпата. Toва обаче не смути играчите на Гуардиола и те наказаха домакините цели два пъти до края на срещата. Първо в 85-ата минута Льорой Сане изравни след страхотно изпълнение на пряк свободен удар за 2:2, а секунди преди последния съдийски сигнал англичаните стигнаха до нов пълен обрат. Стърлинг получи пас от Едерсон, пребори се с противников играч и отбеляза за 3:2. Реваншът в Манчестър е на 12 март. В него Гуардиола няма да може да разчита на Фернандиньо и Отеменди, които ще бъдат наказани.  ", "date": "2019.02.21", "title": "Сити взе трудна, но сладка победа в Гелзенкирхен (ВИДЕО)"}
{"url": "https://standartnews.com/svyat/dvama-ubiti-pri-strelba-v-tsentra-na-myunkhen-385595.html", "text": "\"На мястото на инцидента са открити две тела, включително на предполагаемия нападател, и огнестрелно оръжие\", съобщи полицията в Туитър. Правоохранителните органи съобщиха, че няма опасност за населението. Полицията провежда мащабна операция в центъра на Мюнхен, гражданите бяха посъветвани да избягват района.", "date": "2019.02.21", "title": "Двама убити при стрелба в центъра на Мюнхен"}
{"url": "https://standartnews.com/svyat/nova-zhena-miliarder-se-poyavi-v-rusiya-385585.html", "text": "Нова жена милиардер се появи в Русия Онлайн магазинът Wildberries тази година се нарежда на четвърто място в класацията на най-скъпите компании на Runet, според списание Forbes, чиято стойност се оценява на 1,2 млрд. долара. Отбелязва се, че единственият собственик на компанията е Татяна Бакалчук, чието състояниев момента се оценява на повече от един милиард долара. Така тя става втората по богатство жена милиардер в Русия след Елена Батурина. Учителката по английски език Татяна Бакалчук основава своя бизнес заедно със съпруга си Владислав през 2004 година. От самото начало те се занимават с продажба на дамско облекло в немските каталози Ото и Куел. Сега сайтът се посещава ежемесечно от около 60 милиона души. През 2018 г. приходите на компанията възлизат на 1,7 млрд. долара. Година по-рано Бакалчук за пръв път попада в списъка на най-богатите хора в Русия с 600 милиона долара. Тогава тя измества по състояние бившата съпруга Елена на Дмитрий Риболовлев, бизнесмен и собственик на футболния клуб Монако, от втората позиция, чието състояние също се е оценявало на 600 милиона долара.", "date": "2019.02.21", "title": "Нова жена милиардер се появи в Русия"}
{"url": "https://standartnews.com/svyat/pogrebvat-shaban-aleyata-na-zasluzhilite-385646.html", "text": "В Алеята на заслужилите граждани на Новото гробище в Белград утре в 15 часа ще бъде погребан Кралят на сръбската фолк музика Шабан Шаулич, предаде Танюг. Преди това от 11 часа в Общинския съвет на Белград ще се състои поклонение. Шабан Шаулич загина на 68-годишна възраст на 17 февруари в Германия в катастрофа, която погуби и дългогодишния му приятел, 43-годишният музикант Мирсад Керич. Той шофираше колата. Катастрофата стана, когато автомобил мазда, управляван от пиян шофьор без книжка, се заби с висока скорост отзад в сеата на певеца. И двама автомобила загубиха контрол и удариха в банкета.", "date": "2019.02.21", "title": "Погребват Шабан в Алеята на заслужилите"}
