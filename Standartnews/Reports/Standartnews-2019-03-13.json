{"url": "https://standartnews.com/regionalni/obshch-proekt-povishava-turisticheskiya-potentsial-na-yambol-i-odrin-387072.html", "text": "\r\n  Приключи съвместния проект „Ямбол и Одрин – два града на Тунджа“, който бе съфинансиран от Европейския Съюз чрез програмата ИНТЕРРЕГ-ИПП за трансгранично сътрудничество между България и Турция /2014-2020/ . Общата стойност на проекта, реализиран за 2 години, бе малко над 500 хил. евро. В рамките на предвидените дейности са реконструирани и обновени  живописния мост в градския парк на Ямбол и прилежащото му пространство, както и историческа сграда в Одрин, в която ще се настани туристическия информационен център. \r\n  \"Съвместната ни  трансгранична дейност ще повиши туристическия потенциал на областите Ямбол и Одрин\", подчертаха координаторите по проекта Ниязи Ашиков и Ебру Караджа, на заключителната пресконференция днес  в културно-информационния център „Безистен“ в Ямбол. \r\n ", "date": "2019.03.12", "title": "Общ проект повишава туристическия  потенциал на Ямбол и Одрин"}
{"url": "https://standartnews.com/sport/kralyat-na-shampionskata-liga-izvadi-yuve-ot-ada-video-387087.html", "text": "Кристиано Роналдо отново е тук! Португалската суперзвезда за пореден път доказа, че Шампионската лига е неговия турнир. Той заби хеттрик за Ювентус при успеха с 3:0 над Атлетико, който класира „старата госпожа“ за четвъртфиналите в турнира. В първия мач на ст. „Уанда Метрополитано“, където ще се играе финалът на Шампионската лига през май, Атлетико бе спечелил с 2:0. Тактиката на Чоло Симеоне бе логично много защитна. Но Роналдо не се впечатли от това след като заби хеттрик. Първият гол падна в 27-ата минута. После Кристиано удвои само три минути след почивката. Накрая той заби точно и дузпа в 86-ата за големия обрат.", "date": "2019.03.12", "title": "Кралят на Шампионската лига извади Юве от ада (ВИДЕО)"}
{"url": "https://standartnews.com/biznes/gerry-weber-zatvarya-dvesta-magazina-387082.html", "text": "На 25 януари 2019 г. базираният в Германия производител на облекла и търговец на дребно \"Gerry Weber\" е поискал да започне процедура по обявяване в несъстоятелност. Това важи само за компанията майка Gerry Weber International AG със седалище в Хале, Северен Рейн-Вестфалия. Тя има 580 служители. Всички дъщерни дружества, включително Hallhuber, придобито през 2015 г., са изключени от искането. Заявлението е подадено с цел преструктуриране на дружеството, обявиха от компанията. Съдът е одобрил молбата.   В рамките на процедурата, бизнес операциите на Gerry Weber International AG продължават да се извършват нормално. Финансирането на дейностите се запазва до 2020 г. Управителният съвет остава на поста си с всички правомощия и отговорности. Бордът на директорите ще се консултира с експерта по  несъстоятелност и реорганизация Кристиан Герлоф, който ще координира въпросите, свързани с несъстоятелността. Местният съд е назначил адвокат Стефан Мейер, експерт по преструктуриране с опит както в индустрията, така и в законодателството в областта на несъстоятелността, като временен попечител на компанията. Персоналът е информиран за предварителното производство.  Всички заплати на работниците и служителите се гарантират от инструмента за плащане при банкрут.  Компанията бе принудена да подаде заявление за несъстоятелност след като не успя да осигури сделка с кредиторите си. Но мениджърите заявиха, че дружеството разполага с достатъчно пари, за да продължи търговията до 2020 година.  Сега \"Gerry Weber\" ще се опита да намали разходите и да преструктурира бизнеса, за да избегне изчезването си от пазара.  През последните няколко месеца фирмата преустанови производството на своята марка Talkabout, съкрати над 200 работни места в Германия и в чужбина и определи до 200 магазина за затваряне.  \r\nПо-рано през януари фирмата преразгледа прогнозата си, като разкри, че загубите за цялата година преди данъчно облагане ще се увеличат до над 192 милиона евро през текущата финансова година, което се дължи отчасти на проблеми с марката Hallhuber. С придобиването на мюнхенската модна компания и допълването на брандовете Hallhuber и Hallhuber Donna към колекцията си, Gеrry Weber искаше да привлече нова, по-млада група от потребители. Харчовете по придобиването обаче повлякоха компанията към банкрут.  Понижаването на производителността на облекла е резултат от няколко фактора, включително пренасочването на потребителите към онлайн пазаруването и нарастващата конкуренция от страна на брандове като H&M и Inditex, пишат германски медии.  Gerry Weber бе популярна марка през осемдесетте години, когато жените не залитаха по екстравагантната мода, а търсеха \"вечни\" модели. Сега обаче напред излизат компаниите, които следват по-гъвкаво последните модни тенденции. С трудните условия на германския пазар на дребно се сблъскаха и други марки, като Esprit и Tom Tailor.   \r\n  \r\n77-годишният основател на компанията Герхард Вебер призна своята отговорност за поискания банкрут в интервю за  DER SPIEGEL, пише investor.bg. „Аз не съм човек, който ще заяви, че няма нищо общо с това“,  казва Вебер, който държи близо 30% от акциите. „Досадно е, че и аз направих грешки в тази каша. Една от най-големите беше изграждането на нов логистичен център, който влезе в експлоатация през 2015 година. Халето беше твърде голямо и твърде скъпо. Това беше проблемът, с който се сблъскахме“, казва Вебер. Като друг проблем той посочва стратегията за разширяване на ръководената до 2015 г. от него компания. Основателят на \"Гери Вебер\" критикува и нейната позиция на пазара: „Една марка трябва да се подмладява. Може би не сме го правили достатъчно последователно“, казва той. Въпреки всичко Вебер е оптимист за бъдещето на компанията: „Работата на живота ми все още не е приключила. Вярвам, че сме на път да спасим компанията”. \r\nГлавният представител на концерна Кристиан Герлоф казва, че до юни трябва да се реши дали компанията ще бъде възстановена чрез план за несъстоятелност, или ще бъде продадена.   Компанията, известна днес като \"Гери Вебер\", е създадена на 1 март 1973 г. от Удо Хардик и Герхард Вебер в Хале, Вествалия. Първоначално името й е Hatex KG, а фирмата произвежда и продава дамски панталони. През 1986 г. е създадена марката Gеrry Weber.  Нейно рекламно лице става тенисистката Щефи Граф, която тогава е на 17 г. Компанията подписва с младата звезда спонсорски договор, а блестящата кариера на Граф прави бранда световно известен.  \r\nПрез октомври 1989 г. компанията е преименувана на GERRY WEBER International AG и започва да се листва на Франкфуртската фондова борса.  През 1993 г. се слага началото на GERRY WEBER OPEN, който е и единственият турнир по тенис на корт в Германия. Събитието се излъчва от германската ZDF, както и от международни телевизионни станции в над 130 страни по света.  От 2014 г. председател на Управителния съвет на Gerry Weber International AG е Ралф Вебер, син на Герхард. Решението за назначаването му на поста показва ясният ангажимент на семейството на основателя към компанията, както и на дългосрочната приемственост в управлението на Групата, пише на корпоративния сайт.", "date": "2019.03.12", "title": "Gerry Weber затваря  двеста магазина"}
{"url": "https://www.standartnews.com/sport/kralyat-na-shampionskata-liga-izvadi-yuve-ot-ada-video-387087.html", "text": "Кристиано Роналдо отново е тук! Португалската суперзвезда за пореден път доказа, че Шампионската лига е неговия турнир. Той заби хеттрик за Ювентус при успеха с 3:0 над Атлетико, който класира „старата госпожа“ за четвъртфиналите в турнира. В първия мач на ст. „Уанда Метрополитано“, където ще се играе финалът на Шампионската лига през май, Атлетико бе спечелил с 2:0. Тактиката на Чоло Симеоне бе логично много защитна. Но Роналдо не се впечатли от това след като заби хеттрик. Първият гол падна в 27-ата минута. После Кристиано удвои само три минути след почивката. Накрая той заби точно и дузпа в 86-ата за големия обрат.", "date": "2019.03.12", "title": "Кралят на Шампионската лига извади Юве от ада (ВИДЕО)"}
{"url": "https://www.standartnews.com/sport/balkan-priklyuchi-s-fiba-kp-387085.html", "text": "Мъжкият тим на Балкан приключи участието си в баскетболния турнир ФИБА Къп. Ботевградчани бяха отстранени на осминафиналите от израелския Апоел Холон. Те спечелиха реванша в Ботевград с 83:82 точки, но заради загубата с 4 точки като гост отпадат от надпреварата. На четвъртфиналите Апоел ще има за съперник победителят от двойката Алба Фехервар – Телеком Баскетс Бон, които играят утре. Балкан започна силно реванша срещу израелците и поведе първо с 5:0, а след това и със 17:7. Преднината на „зелените“ достигна 11 точки, но Апоел бързо се съвзе от първоначалния шок и след силно включване на Дариън Аткинс намали изоставането си при 24:23 в полза на българския тим. Началото на втория период бе кошмарно за баскетболистите на Небойша Видич, които допуснаха серия от 4:19, а на почивката Апоел водеше с 50:44.Бал", "date": "2019.03.12", "title": "Балкан приключи с ФИБА Къп"}
{"url": "https://standartnews.com/biznes/ministr-stiska-paltsi-za-belene-387027.html", "text": "Енергийният Министър Теменужка Петкова изрази днес надежда, че в хода на преговорите за намиране на инвеститор в проекта за „АЕЦ „Белене“ ще бъде постигнат положителен резултат. Петкова даде интервю в сутрешния блок на бТВ. „Предстои да разберем дали ще има АЕЦ „Белене“. Горещо се надявам процедурата да приключи с успех, защото наистина такъв един проект е важен както за България, така и за целия регион“, каза Петкова. Тя изрази надежда всички компании, които са заявили интерес и на които страната ще изпрати покана със стартиране на процедура за търсене на стратегически инвеститор да потвърдят своя интерес и в рамките на 90 дни след публикуването ѝ да направят заявление за интерес. Според нея фактът, че до този момент има заявен интерес и са водени разговори с най-голямата китайска ядрена компания, с General Electric и с корейската хидро-атомна корпорация, показват, че има интерес към реализацията на този проект. „Процедурата е достатъчно гъвкава, така че тя ще създаде възможност за водене на преговори с потенциалните стратегически инвеститори, с потенциалните миноритарни инвеститори или с потенциалните желаещи да закупят електрическа енергия на база на дългосрочни договори, така че се надявам в хода на преговорите в следващите 12 месеца да има един добър резултат“, заяви още Петкова. Тя уточни, че срокът е индикативен. „Той започва да тече от датата на публикуване на поканата в официален вестник на ЕС. След публикуване на поканата в Европейския вестник започва да тече първо срока 90-дневния за подаване на заявления и по принцип този индикативен срок, който сме определили в рамките на 12 месеца“, допълни още министърът не енергетика. Петкова обясни, че блокиращата квота е едно от условията, които защитават в голяма степен националния интерес. „Ние ще имаме възможност да участваме в целия процес както по изграждане, експлоатация и съответно извеждане от експлоатация на ядреното съоръжения“, допълни министърът. Тя уточни, че не е задължително тя да бъде съответно 34%, а може да бъде и по-малък процент.", "date": "2019.03.12", "title": "Министър стиска палци за Белене"}
{"url": "https://www.standartnews.com/sport/revolyutsionna-promyana-vv-formula-1-387061.html", "text": "Революционна промяна в точкуването във Формула 1 бе одобрена днес. Според нея се въвежда даването на допълнителна точка за пилота, записал най-бързата обиколка в състезание. Бонусът ще се дава само за класиране сред първите 10 в надпреварата. Новото точкуване влиза в сила още тази седмица, по време на първия кръг от сезон 2019 в Мелбърн (Австралия). Точката за най-бърза обиколка не е безпрецедентна за Формула 1. Бонусът се е давал в периода 1950-1959 г.", "date": "2019.03.12", "title": "Революционна промяна във Формула 1"}
{"url": "https://www.standartnews.com/sport/florentino-peres-iska-neymar-i-mbape-v-real-387077.html", "text": "Президентът на Реал Мадрид Флорентино Перес си върна доброто настроение след завръщането на Зинедин Зидан начело на \"белия балет\". Реал ще изпрати нулев сезон, но вече гледа с ентусиазъм към бъдещето. Веднага след представянето на Зидан на \"Сантяго Бернабеу\", Перес се появи на благотворително събитие в испанската столица. Той веднага беше \"атакуван\" от присъстващите журналисти с въпроси за футбола. \r\n\"Между Реал Мадрид и Зинедин Зидан има любовна история, която трае вече 18 години. Той е човек, който предизвиква ентусиазъм, не само в Испания, а и по целия свят. Видях реакциите в чужбина и се убедих в това. Промени в Реал ще има, но за революция е пресилено да се говори. Сега най-важното е да завършим сезона и да се подготвим за следващия\", коментира Перес, който индиректно отхвърли възможността за завръщането на Кристиано Роналдо на \"Сантяго Бернабеу\".   \r\n\"Кристиано е там, където е и се справя много добре\", каза Перес, който беше попитан и за възможността да бъде привлечен Килиан Мбапе от Пари Сен Жермен. \"Зидан е французин, може да направи нещо по въпроса\", пошегува се бизнесменът. За финал той беше помолен да направи избор измежду Мбапе и съотборника му в ПСЖ Неймар предпочита. \"И двамата\", отговори Перес, преди да се присъедини към събитието, организирано от Естебан Гранеро.", "date": "2019.03.12", "title": "Флорентино Перес иска Неймар и Мбапе в Реал"}
{"url": "https://www.standartnews.com/sport/ludogorets-vika-fenovete-na-teatr-387075.html", "text": "Поредната изненада за феновете си подготвя Лудогорец. Клубът и театрално-музикален център Разград канят привържениците и гостите на града на две събития идния уикенд - срещата от XXVI кръг на Първа лига срещу Септември в събота от 15,15 ч. и на спектакъла \"Седемте последни думи на Исус на кръста\" от Йозеф Хайдън, който е в неделя от 11,00 ч. Посетителите на двете събития ще ползват отстъпка до 40 процента при покупката на билети - 6 лв. за място в блок 2 на сектор \"В\" на \"Лудогорец Арена\" и 6 лв. за произведението на Хайдън, което ще се проведе в залата на Общинския културен център в Разград, информират шампионите.   Входни талони за двете събития се продават на клубната база Спортен център Лудогорец. В събота след 10,00 ч. ще работи и касата на улица \"Васил Левски\".", "date": "2019.03.12", "title": "Лудогорец вика феновете на театър"}
{"url": "https://www.standartnews.com/sport/man-siti-razmaza-shalke-video-387086.html", "text": "Манчестър Сити се класира за четвъртфиналите в Шампионската лига със стил. „Гражданите“ на Хосеп Гуардиола размазаха на пух и прах Шалке със 7:0 на „Етихад“. В първата среща Сити бе спечелил с 3:2 и реваншът така или иначе бе протоколен, но малцина са очаквали такъв разгром. В 35-ата минута Серхио Агуеро откри резултата от дузпа. Само три по-късно Агуеро отново отбеляза. Точно както в първия мач, Лерой Сане пак се разписа срещу бившия си тим, като оформи класически резултат в 43-ата минута. В 56-ата минута Сане асистира на Рахийм Стърлинг за четвъртото попадение. В 71-ата минута Сане записа още една асситенция, този път за попадение на Бернардо Силва. Големият талант на Сити Фил Фодън вкара 6-ия гол 12 минути преди края на редовното време, а Сане записа 3-а асистенция. В 84-ата минута и друга резерва в лицето на Габриел Жезус прибави името си към безкрания списък на голмайсторите в срещата.", "date": "2019.03.12", "title": "Ман Сити размаза Шалке (ВИДЕО)"}
{"url": "https://www.standartnews.com/sport/petev-napuska-sauditskiya-al-kasidiya-387084.html", "text": "Бившият селекционер на България по футбол Ивайло Петев вече не е старши треньор на саудитския Ал-Кадисия. Според официалната информация двете страни са се разделили по взаимно съгласие. Двукратният шампион на България с Лудогорец пое тима от Про Лигата на Саудитска Арабия в началото на ноември, когато бе закотвен на дъното на класирането. Петев успя да изправи клуба на крака и не само го извади от зоната на изпадащите, но и го доближи до челната шестица.", "date": "2019.03.12", "title": "Петев напуска саудитския Ал-Касидия"}
{"url": "https://standartnews.com/kultura/ariana-grande-nastigna-dzhako-387050.html", "text": "Ариана Гранде стана първият музикант след Майкъл Джексън с четири песни номер 1 в рамките на 8 месеца. Парчетата на певицата достигнаха челната позиция в класацията на радио „Headline Planet“ дори малко по-бързо от тези на Краля на попа. Хитовете на Гранде, които постигнаха този успех, са „No Tears Left To Cry“, „God Is A Woman“, „7 Rings“ и „Thank U, Next“. Последните две песни са от най-новия й албум „Thank U, Next“. Певицата може да се похвали с общо 7 песни, които са достигали върха. В периода 1987 – 1988 година Майкъл Джексън покори класацията с „I Just Can’t Stop Loving You“, „Bad“, „The Way You Make Me Feel“ и „Man In The Mirror“. Гранде се включи в социалните мрежи да коментира постижението: „Това е много сюрреалистично и забавно. Наиситна не знам какво да кажа освен, че съм ви благодарна и че много ви обичам.\"", "date": "2019.03.12", "title": "Ариана Гранде настигна Джако"}
{"url": "https://standartnews.com/biznes/kzk-ne-vidya-monopol-na-pazara-na-gorivata-387032.html", "text": "Комисията за защита на конкуренцията не откри монопол на пазара на горивата. В секторния анализ регулаторът дава единствено препоръка за електронна платформа в складовете, съобщава БНР. От извършения анализ на цените на дребно на бензин А95 и дизеловото автомобилно гориво през миналата година в различните географски региони на страната е видно, че увеличението на цената се наблюдава за кратък период и е осъществено постепенно. Характеристиките на пазара позволяват такова поведение, смятат от Комисията за защита на конкуренцията и обясняват това с конкурентната среда, разходите за дистрибуция, количеството и обема на продажбите и търсенето. В допълнение се посочва, че нетните цени на бензин Евро 95 и дизеловото гориво в страната са едни от най-ниските в сравнение с останалите страни-членки на ЕС. Според Комисията новите нормативни разпоредби в Закона за горивата и ефектът от приложимите нормативни режими в сектора биха могли да доведат до извеждането от пазара на част от участниците и да се превърнат в непреодолима бариера за осъществяване на дейност.", "date": "2019.03.12", "title": "КЗК не видя монопол на пазара на горивата"}
{"url": "https://www.standartnews.com/sport/mariya-kirkova-s-golyam-benefis-na-19-mart-387024.html", "text": "Мария Киркова с голям бенефис на 19 март Водещата българска скиорка Мария Киркова ще приключи с голям бенефис активната си състезателна дейност. Това ще стане на 19 март с нощен паралелен слалом на писта \"Витошко лале\" от 19 часа. Организатори са БФСки и \"Витоша ски\". В атрактивната надпревара ще участват два отбора - Мария и приятели и Нова генерация. Във всеки един от двата тима ще има по 16 човека. Очаква се в бенефиса на Мария Киркова да вземат участие всички национални състезатели начело с Алберт Попов, Камен Златков и Йоан Тодоров, както и много бивши величия в ските.  Мария Киркова е родена на 3 януари 1986 г. Започва да се занимава със ски още от 3-годишна. Била е част от  националният отбор по ски алпийски дисциплини от 15 годишна възраст до 2015 година. Завършила е като бакалавър по Икономика, бакалавър по Финанси, магистър по Педагогика на обучението по физическо възпитание. В момента тя е докторант към ЮЗУ „Неофит Рилски“, разработвайки докторантура на тема: \"Предсъстезателна физическа подготовка на високо квалифицирани състезатели по ски алпийски дисциплини\". В началото на богатата си състезателна кариера при деца младша и старша възраст до 16 години има 52 победи в състезанията, като през всичките години е носител на купа „Надежди“. На неофициалното световно първенство за деца „Тополино“-Италия има 10-о място. 12-а е на юношеските Олимпийски игри в Блед (Словения). В международните състезания за жени от календара за ФИС има 139 подиума от които 102 първи места. Участвала е на 4 олимпиади, като на олимпиадата в Сочи 2014-а е знаменосец на българската делегация в церемонията по откриването на игрите. Киркова е стартирала на 7 световни първенства, като най-предното й класиране е 22-о място във Вал Д'изер 2009. Многократен носител на купа „България“, както и многократен републикански шампион при жените в алпийските ски.", "date": "2019.03.12", "title": "Мария Киркова с голям бенефис на 19 март"}
{"url": "https://standartnews.com/regionalni/priemat-zayavleniya-za-ednokratna-stipendiya-khristo-barakovski-387037.html", "text": "Общината в Благоевград започна приемът на документи за еднократна стипендия „Христо Бараковски“, учредена през 2017 година. Тя се предоставя ежегодно на деца или ученици, постигнали високи резултати в сферата на изобразителното изкуство. Връчването й е в навечерието на Деня на българската просвета и култура и славянската писменост 24 май, който е и празник на Благоевград. Тази година стипендията се дава за постижения в национални и международни конкурси за периода от 1 април 2018 до 1 април 2019 година. Срокът за кандидатстване за стипендията е 11 април 2019 година. Формулярът може да бъде изтеглен от сайта на община Благоевград, www.blgmun.com. сектор „Култура“, стипендии, еднократно подпомагане. Стипендията за високи постижения в областта на изобразителното изкуство носи името на Христо Бараковски, който е виден дърворезбар и художник от Благоевград. Той е един от най-добрите майстори на декоративна пластика и дърворезба в страната с изявен собствен стил, съчетаващ резба, скулптура и рисунка. Емблемата на Благоевград също е дело на Христо Бараковски.  ", "date": "2019.03.12", "title": "Приемат заявления за еднократна стипендия „Христо Бараковски“"}
{"url": "https://www.standartnews.com/sport/sportt-po-tv-za-12-mart-387054.html", "text": "\r\n20,00; 22,00; 00,00; 02,00 и 04,00 Тенис: ATP 1000 Индиън Уелс (пряко) \r\n22,00 Футбол, ШЛ: Манчестър Сити - Шалке (пряко) \r\n01,00 Хокей на лед, НХЛ: Питсбърг Пенгуинс - Вашингтон Кепитълс (пряко) \r\n22,00 Футбол, ШЛ: Ювентус - Атлетико М (пряко) \r\n00,15 Футбол, Копа Либертадорес: Палмейрас - Мелгар (пряко) \r\n00,15 Футбол, Копа Либертадорес: Бока Хуниорс - Депортес Толима (пряко) \r\n21,15 \"Спорт в обектива\" \r\n19,30 УЕФА Шампионска лига - магазинно предаване \r\n11,00 и 12,30 Ски, СК: Солдеу, спускане, тренировка, мъже и жени (пряко) \r\n14,00 Ски бягане: Световна купа в Драмен, спринт (пряко) \r\n16,15 Биатлон: Световно първенство в Йостерсунд, 15 км, индивидуално, жени (пряко) \r\n18,15 Ски скокове: Световна купа в Лилехамер, състезание (пряко) \r\n10,00 Зимна универсиада: Хокей на лед, мъже, финал (пряко) \r\n16,15 Колоездене: Париж - Ница, трети етап (пряко)", "date": "2019.03.12", "title": "Спортът по тв за 12 март"}
{"url": "https://standartnews.com/regionalni/krdzhali-otbelyaza-praznika-nevruz-s-gosti-ot-azerbaydzhan-387040.html", "text": "Изложба, концерт и традиционни ястия бяха част от празника Невруз, който Кърджали отбеляза с представители на Азербайджан. Проявата бе организирана от азербайджанското посолство у нас и община Кърджали. Присъстваха Н. Пр. Наргиз Гурбанова, посланик на Република Азербайджан в България и Гюнай Ефендиева, председател на Международния фонд за тюркска култура и наследство със седалище в Баку. Гости на празника бяха председателят на Народното събрание Цвета Караянчева, Хамид Хамидов, председател на парламентарната група за приятелство с Азербайджан, народните представители Адлен Шефкет и Ерол Мехмед, кметът на община Кърджали Хасан Азис, областният управител Никола Чанев, общински кметове, председатели на общински съвети от Кърджали, Смолян и Хасково. На срещи с местната и регионална власт бяха обсъдени възможностите за културно сближаване между България и Азербайджан. Гостите от Азербайджан изтъкнаха, че между двете страни има множество сходства, които следва да послужат за разширяване на двустранните контакти и реализация на съвместни проекти, а регион Кърджали има най-голям потенциал за сътрудничество. \r\nКметът на Кърджали Хасан Азис сподели, че отбелязването на празника Невруз /Нов ден/ е начин за пореден път градът край Арда да покаже традиционното си толерантно отношение към различните култури. „Празникът Невруз в Кърджали е възможност за опознаване по–добре на тюркската култура във вашата страна“, сподели Гюнай Ефендиева. В знак на приятелство и по–активен културен обмен Хасан Азис връчи плакети на община Кърджали на Наргиз Гурбанова, посланик на Република Азербайджан в България и Гюнай Ефендиева, председател на Международния фонд за тюркска култура и наследство със седалище в Баку. \r\nПразникът Невруз е една от пресечните точки на Изтока и Запада.Той е вписан в Представителния списък на нематериалното културно наследство на човечеството на ЮНЕСКО. Азербайджанците отбелязват Невруз като празник на пролетта, подновяването и съживяването всяка година на 21 март, когато настъпва пролетното равноденствие. На този ден цялото семейство се събира заедно около трапеза с вкусни национални ястия и сладкиши. \r\nВъв фоайето на Дома на културата в Кърджали бе представена изложба “Райските градини на тюркския свят” на азербайджанската художничка Джамиля Хашимова, на сцената звучаха джаз композиции, а всички имаха възможност да опитат от традиционни ястия на азербайджанската кухня, приготвени от близки на дипломати.  ", "date": "2019.03.12", "title": "Кърджали отбеляза празника Невруз с гости от Азербайджан"}
{"url": "https://standartnews.com/kultura/kapitan-marvel-pokori-svetovniya-boksofis-387035.html", "text": "През изминалия уикенд един от най-могъщите герои от пантеона на Марвел влетя в кината с първата си игрална адаптация и впечатли както зрителите и критиците, така и боксофис анализаторите със забележителното си представяне. В България „Капитан Марвел“ е бил гледан от 26 749 зрители и с приходи от над 318 000 лева отбелязва най-успешния дебют на игрален филм от началото на годината. Най-новата продукция на Марвел изпреварва хитове като „Доктор Стрейндж“ (282 663 лева) и миналогодишния феномен „Черната пантера“ (297 490 лева). Лентата постигна забележителен успех и в световния бокс офис. С глобален приход от 455 милиона долара, филмът бележи рекорд за най-касов дебют за месец март, вторият най-успешен дебют за супергеройски филм след „Остмъстителите: Война без край“ и общо шестият най-успешен дебют на всички времена.", "date": "2019.03.12", "title": "Капитан Марвел покори световния боксофис"}
{"url": "https://standartnews.com/regionalni/masovi-stavki-v-speshnata-pomoshch-v-ruse-387043.html", "text": "Центърът за спешна помощ в Русе  може да остане без медици. Общо 50 служители са подали оставки заради разразилия се конфликт около назначаването на нов директор, съобщи днес БНТ. Лекари, фелдшери, сестри щели да продължат да работят още месец до изтичане на предизвестията им.  Те гарантират, че областта нямало да остане без спешна помощ, но можело да стане, така че  да се чака по 2-3 часа линейка.  От здравното министерство твърдят, че конкурсът за нов директор е бил проведен законно. \r\n   На общото събрание  в центъра за спешна помощ днес за пореден път не е имало представител на ръководството и служителите отново не  са получили отговор на основните си искания - повишаване на работните заплати, 7-часов работен ден и подобряване на условията на труд..На срещата медиците отново са поставили въпроса за сигурността на работното място, заради зачестилите случаи с агресивни пациенти и техните близки. \r\n ", "date": "2019.03.12", "title": "Масови оставки в спешната помощ в Русе"}
{"url": "https://www.standartnews.com/sport/levski-pokazva-noviya-v-chetvrtk-387055.html", "text": "Левски ще представи последното си ново попълнение Седрик Унтонджи в четвъртък. Френският централен бранител изкара пробен период, а веднага след мача с Лудогорец стана ясно, че ще бъде ангажиран. Според информациите, той ще се обвърже със \"сините\" до края на сезона, като ще има опция за удължаването на контракта му с две години. Французинът е свободен агент, така че няма пречки да подпише извън трансферния прозорец, твърди \"Дарик\".  Левски има нужда от подсилване в средата на отбраната, тъй като в момента разполага само с Давид Яблонски и Нуно Рейш, както и с младите Деян Иванов и Томислав Папазов. Унтонджи ще вдигне конкуренцията на този много важен пост. В момента французинът е в родината си, като е бил пуснат там от ръководството, за да си събере багажа. След завръщането си у нас след 48 часа, 25-годишният защитник ще позира със синята фланелка.", "date": "2019.03.12", "title": "Левски показва новия в четвъртък"}
{"url": "https://www.standartnews.com/sport/real-veche-e-pratil-oferta-za-azar-387057.html", "text": "По-малко от 24 часа след завръщането на Зинедин Зидан в Реал Мадрид започна и работата по реконструкцията на отбора за новия сезон. Според изданието Goal.com, \"белите\" вече са започнали офанзивата за привличането на първото звездно попълнение от лятото.  Източниците на медията твърдят, че представители на мадридчани вече са уведомили ръководството на Челси, че имат интерес да привлекат звездата на тима Еден Азар през юли. По първоначални индикации, цената на белгиеца ще е 100 млн. паунда. Самият Азар неведнъж е признавал, че Зидан е един от идолите в детството му и затова неговото присъствие на \"Сантиаго Бернабеу\" би трябвало да форсира преминаването му там. Все още обаче контактът е в твърде начална фаза. Сума от 100 млн. паунда не би била проблем за Реал, който има бюджет от 350 млн. за летни покупки. Челси предложи нов договор на белгиеца още преди почти година, но няма абсолютно никакво развитие по преговорите и това прави сделката все по-вероятна. Азар има договор на \"Стамфорд Бридж\" само до 30 юни 2020 г. и това на практика прави лятната му продажба наложителна, за да не си тръгне без пари 12 месеца по-късно. ", "date": "2019.03.12", "title": "Реал вече е пратил оферта за Азар"}
{"url": "https://standartnews.com/sport/sportt-po-tv-za-12-mart-387054.html", "text": "\r\n20,00; 22,00; 00,00; 02,00 и 04,00 Тенис: ATP 1000 Индиън Уелс (пряко) \r\n22,00 Футбол, ШЛ: Манчестър Сити - Шалке (пряко) \r\n01,00 Хокей на лед, НХЛ: Питсбърг Пенгуинс - Вашингтон Кепитълс (пряко) \r\n22,00 Футбол, ШЛ: Ювентус - Атлетико М (пряко) \r\n00,15 Футбол, Копа Либертадорес: Палмейрас - Мелгар (пряко) \r\n00,15 Футбол, Копа Либертадорес: Бока Хуниорс - Депортес Толима (пряко) \r\n21,15 \"Спорт в обектива\" \r\n19,30 УЕФА Шампионска лига - магазинно предаване \r\n11,00 и 12,30 Ски, СК: Солдеу, спускане, тренировка, мъже и жени (пряко) \r\n14,00 Ски бягане: Световна купа в Драмен, спринт (пряко) \r\n16,15 Биатлон: Световно първенство в Йостерсунд, 15 км, индивидуално, жени (пряко) \r\n18,15 Ски скокове: Световна купа в Лилехамер, състезание (пряко) \r\n10,00 Зимна универсиада: Хокей на лед, мъже, финал (пряко) \r\n16,15 Колоездене: Париж - Ница, трети етап (пряко)", "date": "2019.03.12", "title": "Спортът по тв за 12 март"}
{"url": "https://www.standartnews.com/sport/1-lev-za-prviya-noshchen-mach-na-slaviya-387059.html", "text": "Стадион „Славия”, който вече може да се похвали с осветление, покани своите привърженици да се насладят на тази нова придобивка. Официално лампите ще бъдат запалени за предстоящия двубой на Славия срещу Етър Велико Търново.Всички фенове на „белите”, които очакваха това да се случи, ще могат да влязат на стадиона срещу само 1 лев. „Белият спортен дом вече свети ! А официално ще бъде открит с двубоя Славия – Етър, тази неделя - 17 март от 17:30 часа. Ръководството на белия клуб пуска билети за срещата на символичната цена от 1 лев. Ела и ти! Бъди с отбора, който ти донесе толкава радост със спечелената купа и с участието в Лига Европа. Стани и част от историята. За първи път на стадион „Славия” ще се играе мач на осветление! Доведи приятели, вземи и децата. В белия спортен храм няма място за насилие. Слависткият празник те очаква - 17 март от 17.30 часа”, написаха от клуба в социалната мрежа Фейсбук.", "date": "2019.03.12", "title": "1 лев за първия нощен мач на Славия"}
{"url": "https://www.standartnews.com/sport/oman-i-kuveyt-pomagat-za-mondial-2022-387058.html", "text": "ФИФА определи потенциалните страни, които могат да приемат мачове от Мондиал 2022 заедно с Катар, ако турнирът бъде разширен до 48 отбора. За допълнителните 16 отбора ще са необходими между допълнителни между 2 и 4 стадиона освен осемте, които са в Катар. Световната футболна централа разглежда по 3 стадиона в Саудитска Арабия и ОАЕ, два в Кувейт и по един в Оман и Бахрейн. Усложненията идват от напрегнатите отношения на страните от Персийския залив с Катар. ФИФА поиска от Саудитска Арабия, ОАЕ и Бахрейн да свалят санкциите с Катар и да възстановят дипломатически отношения, ако искат да вземат мачове от турнира. Оман и Кувейт се предпочитани варианти, тъй като те се намират в неутрални отношения с Катар.", "date": "2019.03.12", "title": "Оман и Кувейт помагат за Мондиал 2022"}
{"url": "https://standartnews.com/regionalni/14-se-sstezavat-za-titlata-devoyka-kyustendilska-prolet-387068.html", "text": "Традиционният конкурс \"Девойка Кюстендилска пролет\" ще се проведе на 16 март от 19 часа на площад \"Велбъжд\" в Кюстендил, съобщават от общината. В 53-то издание ще участват 14 момичета, ученички в местни гимназии, които ще си оспорват титлата в традиционния конкурс. Водещи на спектакъла ще са носителите на приза \"БГ модна икона\" за 2018 година актрисата Яна Маринова и певецът и актьор Орлин Павлов. В борбата им за победата в конкурса момичетата могат да бъдат подкрепени и със sms. Самите тържества по случай празника \"Кюстендилска пролет\" ще започнат на 21 март на цетралния площад \"Велбъжд\" с молебен за здравето на кюстендилци. По традиция новоизбраната мис \"Кюстендилска пролет\" ще получи символите на града от миналогодишната носителка на титлата.", "date": "2019.03.12", "title": "14 в надпревара за титлата \"Девойка Кюстендилска пролет\""}
{"url": "https://standartnews.com/sport/levski-pokazva-noviya-v-chetvrtk-387055.html", "text": "Левски ще представи последното си ново попълнение Седрик Унтонджи в четвъртък. Френският централен бранител изкара пробен период, а веднага след мача с Лудогорец стана ясно, че ще бъде ангажиран. Според информациите, той ще се обвърже със \"сините\" до края на сезона, като ще има опция за удължаването на контракта му с две години. Французинът е свободен агент, така че няма пречки да подпише извън трансферния прозорец, твърди \"Дарик\".  Левски има нужда от подсилване в средата на отбраната, тъй като в момента разполага само с Давид Яблонски и Нуно Рейш, както и с младите Деян Иванов и Томислав Папазов. Унтонджи ще вдигне конкуренцията на този много важен пост. В момента французинът е в родината си, като е бил пуснат там от ръководството, за да си събере багажа. След завръщането си у нас след 48 часа, 25-годишният защитник ще позира със синята фланелка.", "date": "2019.03.12", "title": "Левски показва новия в четвъртък"}
{"url": "https://standartnews.com/regionalni/obshchina-blagoevgrad-shche-sbira-opasni-i-bitovi-otpadtsi-387052.html", "text": "Община Благоевград организира поредна кампания за събиране на опасни отпадъци от домакинствата. В рамките на два дни - 16 и 17 април, ще бъде организиран мобилен пункт за извозване на отпадъци. Гражданите могат да предадат безплатно в пункта живачни термометри, ампули, живак, лакове и бояджийски материали, домакински препарати и химикали, мастила и замърсени опаковки, негодни препарати за растителна защита, лекарства с изтекъл срок на годност. Мобилният пункт за приемане на опасните отпадъци от бита ще бъде разположен на 16 април на паркинга на ул. „Скаптопара“ №1 от 10 до 12,30 часа;  от 13,30 до 16 часа пунктът ще бъде на паркинга пред магазин \"Аско Деница\" в кв. \"Грамада\". \r\nНа 17  април от 10 до 12,30 часа - на паркинга на ул. „Свобода“ и „Симеон Радев“; от 13 до 16 часа мобилния пункт ще бъде в ж.к. „Струмско“, уширението на улица „Битоля“ срещу магазин „Звезден рай“. \r\n    \r\nЦелта на кампанията е жителите на община Благоевград да бъдат улеснени, а околната среда да бъде защитена от вредните отпадъци.", "date": "2019.03.12", "title": "Община Благоевград  ще събира опасни и битови отпадъци"}
{"url": "https://standartnews.com/kultura/john-steel-i-david-reece-pokoryavat-khotalich-sevlievo-2019-387038.html", "text": "Една от най-интересните родни групи John Steel идва в Севлиево, заедно с David Reece, за третия национален рок фест „Хоталич“ – Севлиево‘ 2019. На 30 август те ще се качат на сцената, за да зарадват своите фенове с качествен рок и невероятно настроение. Групата води началото си от Харманли и Хасково, когато през 2007 година китаристът Иван Сталев и барабанистът Живодар Димитров създават свой проект. Не след дълго John Steel се мести в Пловдив и музикантите започват участия в множество концерти, създаване на авторска музика и съвместни проекти с техни колеги. През 2014-а издават и първия си албум „Freedom”. Той включва песни, които са композирани много преди създаването на групата. Преди албумът да се реализира, бандата решава да направи коренна промяна и да потърси певец извън пределите на страната. Случайно се свързват с бившия вокалист на Iron Maiden  Блейз Бейли, с когото записват две песни. В последствие той изпява целия първи албум, който бързо добива популярност. Почти веднага след него, започва работата по следващата тава. Групата решава да опита с нов вокалист от световната сцена, а Дуги Уайт (бивш вокалист на Rainbow) се съгласява почти веднага. Това е сбъдната мечта за Иван Сталев. „Албумът „Stranger in us All“ е един от любимите ми албуми на Rainbow. Когато излезе през 1995, аз тъкмо започвах да се уча да свиря на китара и бях разтърсен от него и от гласа на вокалиста. Винаги тайничко съм си мечтал някой ден да имам възможността да се срещна с Дуги и да работя с него, сякаш съм предусещал нещо през всичките тези години“, споделя Иван пред организаторите на рок фест „Хоталич“. Така, през 2017-а представят и втората си рожба „Everything or Nothing”. След безспорния успех на първите два албума, групата решава третият да бъде съвместен с David Reece (бивш член на Accept и Bonfire). Музикантите все още работят по бъдещата тава и не издават много информация, но споменават, че са получили интересни предложения за ко-продуценти и пост продукция. „Интерес към John Steel прояви китаристът на Перо Деформеро - Саша Фриж и китаристът Crematory – Ролф Мюнкес. Все още обмисляме варианта да включим ко–продуцент“, споделят членовете на бандата. Третото издание на Националния рок фест „Хоталич“ ще се проведе на 30 и 31 август в Севлиево.", "date": "2019.03.12", "title": "John Steel и David Reece покоряват „Хоталич“ – Севлиево‘ 2019"}
{"url": "https://standartnews.com/regionalni/pelikanite-v-srebrna-izlyupikha-prvite-si-malki-387069.html", "text": "Първите пеликанчета излюпени тази пролет се появиха в „Сребърна“. Според експертите на РИОСВ в Русе потомство вече имат около 10 двойки от птичата колония в биосферния резерват. \r\nОще не е ясен  броят на новите попълнения, но е сигурно, че броят на бебетата  паликани  ще се увеличава с всеки изминал ден, защото  голяма част от птичите семейства  в момента  активно мътят  в очакване на  малките  птичета. \r\nСпециалистите, натоварени с наблюдението  в резервата, съобщават, че езерото на пеликаните е спокойно. Водното огледало и на ниво 226  см. И условията за живот и размножаване на защитените видове са добри.  ", "date": "2019.03.12", "title": "Пеликаните в Сребърна излюпиха първите си малки"}
{"url": "https://standartnews.com/svyat/es-preustanovi-vsichki-poleti-na-boeing-737-max-8-387083.html", "text": "ЕС преустанови всички полети на Boeing 737 MAX 8 След самолетната катастрофа в Етиопия Европейската агенция за авиационна безопасност (EASA) временно забрани полетите на самолетите Boeing 737 Max във въздушното пространство на ЕС . Това решение бе взето като предпазна мярка. Сутринта на 10 март самолетът Boeing 737 MAX 8 на Ethiopian Airlines, превозващ 157 души, включително осем членове екипаж, се разби в близост до етиопския град Debre Zeit. Сред загиналите имаше представители на 35 страни. Това е вторият инцидент с летателния апарат на този модел за пет месеца: на 29 октомври 2018 г. лайнерът на индонезийската авиокомпания Lion Air също катастрофира. След случилото се Ethiopian Airlines спря полетите на самолети от този тип. Същото решение с изключение на Обединеното кралство тогава взеха Китай, Индонезия, Виетнам, Сингапур, Малайзия и Оман.", "date": "2019.03.12", "title": "ЕС преустанови всички полети на Boeing 737 MAX 8"}
{"url": "https://standartnews.com/svyat/parizh-gotov-za-obshch-frensko-germanski-parlament-387019.html", "text": "Френските власти са съгласни с идеята да бъде учреден общ парламент между Франция и Германия, съобщи Дойче Веле. Председателят на Долната камара на френския парламент Ришар Феран обяви, че Националното събрание е одобрило предложението, въпреки недоволството на крайнолевите и крайнодесните. Сега се чака решението на Бундестага в Берлин. Идеята за общ парламент предвижда той да има 100 депутати, по 50 от двете страни. Те ще предлагат, обсъждат и приемат съвместни резолюции, които няма да имат статута на закон. Тези резолюции ще влизат за гласуване в Националното събрание във Франция и Бундестага в Германия.", "date": "2019.03.12", "title": "Париж готов за общ френско-германски парламент"}
{"url": "https://standartnews.com/svyat/mey-se-sporazumya-s-yunker-za-granitsata-na-severna-irlandiya-387008.html", "text": "Британският премиер Тереза Мей и председателят на Европейската комисия Жан Клод Юнкер обявиха в ранните часове на днешния ден, че са постигнали „провнообвързваща“ промяна в сделката за Брекзит. Съобщението бе направено от самия Юнкер, който също така предупреди, че ако британският парламент отхвърли и този вариант нови преговори няма да има. Както се и очакваше най-трудната за преглъщане част от споразумението с Евросъюза за Великобритания е статутът на границата на Северна Ирландия с Република Ирландия. Ако Лондон се съгласи да остави тази граница отворена по силата на предпазен механизъм в полза на ЕС, това означава, че Северна Ирландия ще има по-различно положение, т.е. на практика няма да бъде част от Великобритания (най-вече в икономическо отношение). Ако обаче границата стане бариера за икономическите връзки между Белфаст и Дъблин, това може да създаде проблеми за крехкия баланс между интересите на протестанти и католици в Северна Ирландия. Общ инструмент с правна тежест, сравнима с тази на споразумението за Брекзит, ще гарантира, че ЕС не може да действа с намерение да използва безкрайно дълго предпазния механизъм по отношение на статута на Северна Ирландия, заяви Мей на пресконференцията след продължилата над два часа среща с Юнкер. Камарата на общините в британския парламент отхвърли с огромно мнозинство през януари първоначалния вариант на споразумението. Мей положи усилия да договори с ЕС промени, които могат да убедят достатъчно депутати да подкрепят сделката. След срещата с Мей Юнкер заяви, че \"сегашното споразумение е възможно най-доброто\" и предупреди, че нови преговори няма да има. \"Или това споразумение или изобщо няма да има Брекзит. Трети шанс няма да има\", предупреди председателят на ЕК, цитиран от Франс прес. Малко по-рано британският първи министър Дейвид Лидингтън, който се явява заместник на Мей, каза пред парламента, че правителството ще представи пред депутатите два документа: обща правнообвързваща декларация, че Великобритания ще може да излезе от предпазния механизъм, гарантиращ отворена ирландска граница, и общо изявление, което ще бъде добавено към политическата декларация за бъдещите отношения на ЕС и Великобритания. На пресконференцията след разговорите с Юнкер Тереза Мей каза, че освен огласените в парламента два документа, Великобритания ще подготви също едностранна декларация, в която се казва, че нищо не може да предотврати оттеглянето на страната от предпазната мярка за ирландската граница, ако преговорите за бъдещите отношения с ЕС след Брекзит се провалят.", "date": "2019.03.12", "title": "Мей се споразумя с Юнкер за Северна Ирландия"}
{"url": "https://standartnews.com/svyat/amerikantsi-otidokha-da-si-vidyat-ostankite-na-samoleta-387012.html", "text": "Авиационни специалисти от САЩ вече са на мястото на катастрофата на самолета на Етиопските авиолинии, чието падане уби 157 души на път за Кения. Нов самолет Боинг 737 Макс 8 падна в неделя шест минути след излитането си от летището в Адис Абеба при ясно време. В изявление Федералното управление на авиацията (FAA) съобщи, че негови експерти са на мястото на катастрофата близо до етиопската столица заедно с представители на националния съвет за безопасност на транспорта. Те са се присъединили към разследване на етиопските власти, в което участват също представители на съседна Кения и други страни, както на компания \"Боинг\". Очевидец на катастрофата каза, че преди самолетът да се разбие на земята, от задния му край излизал дим. Човекът каза, че машината се завъртяла два пъти, преди да се разбие и да избухне. САЩ ще задължат Боинг да извърши модификации на моделите си 737 Макс 8 и 737 Макс 9, но няма да забранят използването на тези самолети за разлика от страни като Китай, посочва Франс прес. Управлението на авиацията поиска вчера от производителя на самолетите да извърши промени \"най-късно през април\" в софтуера и в автоматизирана система за контрол, наречена MCAS, която насочва носа на самолета надолу, ако има опасност той да изгуби скорост. \"Боинг\" трябва също да осъвремени ръководството за пилоти. \"Ако установим проблем, засягащ сигурността, Управлението ще вземе незабавни адекватни мерки\", заяви транспортният регулатор. Междувременно след Индонезия, Етиопия, Южна Корея и Китай все повече страни и авиокомпании спират полетите със самолети 737 Макс 8. Сред тях са южноафриканската \"Комеър\", мексиканската \"Аеромексико\" и бразилската \"Гол\". Пилотите на аржентинската компания \"Аеролинеас Архентинас\" отказаха да летят на тези машини, докато не получат гаранции за безопасността им, а Сингапур забрани достъпа им във въздушното си пространство. На този фон шефът на Боинг заяви, че е убеден в сигурността на самолетите 737 Макс, отбелязва Ройтерс.", "date": "2019.03.12", "title": "Американци отидоха да си видят останките на боинга"}
{"url": "https://standartnews.com/svyat/sashch-poiskakha-modernizirane-na-boeing-737-max-387026.html", "text": "САЩ поискаха модернизиране на Boeing 737 MAX Американската федерална авиационна администрация (FAA) ще задължи Boeing да модернизира лайнерите 737 MAX 8 и 737 MAX 9, според уебсайта на агенцията. Експертите стигнаха до това решение след катастрофата в Етиопия. Ръководството признава приликите между тази трагедия и самолетната катастрофа в Индонезия през октомври миналата година. Корпорацията ще трябва да подобри системата за управление на въздухоплавателни средства MCAS, която отговаря за поставянето на стабилизатора за пикиране, както и да отредактира ръководството за обучение на пилоти. От своя страна, Boeing заяви, че новият софтуер ще бъде инсталиран на всички пътнически 737 MAX през следващите седмици. В неделя сутринта самолет Боинг 737 MAX 8 на Етиопските авиолинии, летящ от Адис Абеба до Найроби, се разби близо до етиопския град Дебре-Зайт. Загинаха 157 души. За шест месеца това е втори инцидент с летателен апарат на този модел: на 29 октомври 2018 г. се разби лайнерът на индонезийската авиокомпания Lion Air, а жертвите на трагедията станаха 189 души. След самолетната катастрофа в Етиопия Китай, Индонезия и Виетнам спряха експлоатацията на Boeing 737 MAX 8.", "date": "2019.03.12", "title": "САЩ поискаха модернизиране на Boeing 737 MAX"}
{"url": "https://standartnews.com/svyat/armiyata-na-rusiya-si-pravi-svoy-krasiv-internet-387028.html", "text": "Руската армия създава затворен интернет - „военен, красив и суверенен“. Цялата важна информация ще се пази единствено на сървърите на министерството на отбраната в Москва, пише в. „Известия“, цитиран от БТА. Затворената система за размяна на дигитални данни ще се нарича мултисървисна транспортна мрежа за свръзка (МТМС). Първият етап от работата по нея ще приключи още тази година, а до две години тя ще бъде изградена изцяло, съобщи за вестника министерството. МТМС ще разполага със собствена търсачка, а за да работи тя независимо, военните ще прокарат влакнесто-оптичен канал през Арктика. Според експерти опитът от създаването на системата ще се използва и при формирането на национална мрежа. Според експерти по кибернетична сигурност МТМС ще гарантира електронната сигурност на страната наред със защитения руски сегмент от интернет, чието създаване се обсъжда сега във федерацията, пише изданието. Военната мрежа за размяна на информация би могла да стане сегмент от защитения руски интернет сектор и да се използва в бъдеще в народното стопанство на Русия - например за покупки и контрол върху качеството на продукцията, напомня бизнес аналитикът Сергей Вилянов готвения руски закон за „суверенен интернет“. Предвижда се този закон да обхване гражданската инфраструктура, за да може при поява на сериозни геополитически проблеми руската система да премине към автономна работа, пояснява Урван Парфентиев, координатор на Центъра за безопасен интернет в Русия.", "date": "2019.03.12", "title": "Армията на Русия си прави свой „красив“ интернет"}
{"url": "https://standartnews.com/sport/real-veche-e-pratil-oferta-za-azar-387057.html", "text": "По-малко от 24 часа след завръщането на Зинедин Зидан в Реал Мадрид започна и работата по реконструкцията на отбора за новия сезон. Според изданието Goal.com, \"белите\" вече са започнали офанзивата за привличането на първото звездно попълнение от лятото.  Източниците на медията твърдят, че представители на мадридчани вече са уведомили ръководството на Челси, че имат интерес да привлекат звездата на тима Еден Азар през юли. По първоначални индикации, цената на белгиеца ще е 100 млн. паунда. Самият Азар неведнъж е признавал, че Зидан е един от идолите в детството му и затова неговото присъствие на \"Сантиаго Бернабеу\" би трябвало да форсира преминаването му там. Все още обаче контактът е в твърде начална фаза. Сума от 100 млн. паунда не би била проблем за Реал, който има бюджет от 350 млн. за летни покупки. Челси предложи нов договор на белгиеца още преди почти година, но няма абсолютно никакво развитие по преговорите и това прави сделката все по-вероятна. Азар има договор на \"Стамфорд Бридж\" само до 30 юни 2020 г. и това на практика прави лятната му продажба наложителна, за да не си тръгне без пари 12 месеца по-късно. ", "date": "2019.03.12", "title": "Реал вече е пратил оферта за Азар"}
{"url": "https://standartnews.com/svyat/i-avstraliya-prizemi-fatalniya-boing-387044.html", "text": "Притесненията са, че супермодерната машина има конструктивен дефект Австралия стана поредната страна, която забрани полети с фаталния модел на Боинг - 737 Макс 8. Причината е адската катастрофа с такъв  лайнер на Етиопските авиолинии в неделя при която загинаха всички 157 души на борда. \r\nСред тях бе и световноизвестният археолог и професор по палеонтология Себастиян Туза. Австралия е осмата държава, която забранява полети с фаталния Боинг. Досега този тип самолети бяха приземени от Етиопия, Китай, Каймановите острови, Монголия и Република Южна Африка, Сингапур и Аржентина. Федералната служба по авиацията на САЩ обяви, че ще се намеси \"веднага\" ако има притеснения за сигурността на полетите с този самолет. \"Това е временна забрана докато чакаме за повече информация, за да преразгледаме рисковете за безопасността ако Боинг 737 Мах 8 продължи да лети от и към Австралия\", заяви Шейн Кармоди, изпълнителен директор на Австралийската службата за безопасността на цивилната авиация. От службата казват още, че много съжаляват за неудобството за някои от пътниците, но вярват, че най-важно е безопасността винаги да е на първо място. \r\nФиджи Еърлайнс ще е единствената авиокомпания, която ще бъде засегната от забраната. В Русия, Турция, САЩ, Италия, Норвегия, Исландия и други държави, различни авиопревозвачи казаха, че държат връзка с производителя на самолета Боинг, но засега машините 737 MAX 8, е които те оперират, ще продължат да летят. Притесненията са, че модерният самолет може да има конструктивен дефект. След като през есента такъв модел падна малко след излитане в Индонезия, същото се случи в неделя в Етипоия. При двата тежки инцидента загинаха общо 346 души. В момента около 370 самолета от този популярен модел са в употреба от 47 компании в света.", "date": "2019.03.12", "title": "И Австралия приземи фаталния Боинг"}
{"url": "https://standartnews.com/sport/distsipt-tresna-s-globi-tri-kluba-387056.html", "text": "Дисциплинарната комисия към БФС наказа със солидни глоби и след доклад Левски, ЦСКА и Етър по различни точки от правилника. Левски е одрусан със сумата от 4300 лева за обидни и нецензурни скандирания, използване на факли, както и за хвърлени факли и предмети. \"Червените\" отнасят санкция от 1800 лева, а Етър с 1300 лева. Футболистите Лъчезар Балтанов от Ботев Пловдив, Хали Тиам от Левски и Козмин Моци също са наказани и ще пропуснат срещи на отборите си. Един от лидерите на \"канарчетата\" ще пропусне домакинството на Ботев Враца в петък, а Тиам и Моци срещите на тимовете си срещу Верея и Септември, както и първият кръг от първата шестица в плейофите., тъй като са наказани за по 2 мача. Дисциплинарна комисия Решения  -  12.03.2019 г. 25-ти кръг ППЛ \r\n  \r\nС предупреждения – 26 състезатели Лъчезар Росенов Балтанов - ПФК „Ботев” Пловдив, 1 мач, 250 лева глоба Хали Ияне Тиам - ПФК „Левски“ София, 2 мача, 200 лева глоба Козмин Йосиф Моци - ПФК „Лудогорец“ Разград, 2 мача, 200 лева глоба За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ФК \"Етър\" гр. Велико Търново с имуществена санкция в размер на 300 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ФК \"Етър\" гр. Велико Търново с имуществена санкция в размер на 1000 лева. За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ПФК ЦСКА с имуществена санкция в размер на 300 лева. За хвърлен предмет, на основание чл.37, ал.1, т.4, б.А, предложение 1 от ДП /2018-2019/ ДК наказва ПФК ЦСКА с имуществена санкция в размер на 500 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК ЦСКА с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2018/2019/ – ДК наказва ПФК Левски с имуществена санкция в размер на 300 лева. За хвърлени факли, на основание чл.37, ал.1, т.4, б.А, предложение 1 от ДП /2018-2019/ ДК наказва ПФК Левски с имуществена санкция в размер на 1000 лева. За хвърлени предмети, на основание чл.37, ал.1, т.4, б.А, предложение 2 от ДП /2018-2019/ ДК наказва ПФК Левски с имуществена санкция в размер на 2000 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК Левски  с имуществена санкция в размер на 1000 лева.", "date": "2019.03.12", "title": "Дисципът тресна с глоби три клуба"}
{"url": "https://standartnews.com/sport/mariya-kirkova-s-golyam-benefis-na-19-mart-387024.html", "text": "Мария Киркова с голям бенефис на 19 март Водещата българска скиорка Мария Киркова ще приключи с голям бенефис активната си състезателна дейност. Това ще стане на 19 март с нощен паралелен слалом на писта \"Витошко лале\" от 19 часа. Организатори са БФСки и \"Витоша ски\". В атрактивната надпревара ще участват два отбора - Мария и приятели и Нова генерация. Във всеки един от двата тима ще има по 16 човека. Очаква се в бенефиса на Мария Киркова да вземат участие всички национални състезатели начело с Алберт Попов, Камен Златков и Йоан Тодоров, както и много бивши величия в ските.  Мария Киркова е родена на 3 януари 1986 г. Започва да се занимава със ски още от 3-годишна. Била е част от  националният отбор по ски алпийски дисциплини от 15 годишна възраст до 2015 година. Завършила е като бакалавър по Икономика, бакалавър по Финанси, магистър по Педагогика на обучението по физическо възпитание. В момента тя е докторант към ЮЗУ „Неофит Рилски“, разработвайки докторантура на тема: \"Предсъстезателна физическа подготовка на високо квалифицирани състезатели по ски алпийски дисциплини\". В началото на богатата си състезателна кариера при деца младша и старша възраст до 16 години има 52 победи в състезанията, като през всичките години е носител на купа „Надежди“. На неофициалното световно първенство за деца „Тополино“-Италия има 10-о място. 12-а е на юношеските Олимпийски игри в Блед (Словения). В международните състезания за жени от календара за ФИС има 139 подиума от които 102 първи места. Участвала е на 4 олимпиади, като на олимпиадата в Сочи 2014-а е знаменосец на българската делегация в церемонията по откриването на игрите. Киркова е стартирала на 7 световни първенства, като най-предното й класиране е 22-о място във Вал Д'изер 2009. Многократен носител на купа „България“, както и многократен републикански шампион при жените в алпийските ски.", "date": "2019.03.12", "title": "Мария Киркова с голям бенефис на 19 март"}
{"url": "https://www.standartnews.com/sport/distsipt-tresna-s-globi-tri-kluba-387056.html", "text": "Дисциплинарната комисия към БФС наказа със солидни глоби и след доклад Левски, ЦСКА и Етър по различни точки от правилника. Левски е одрусан със сумата от 4300 лева за обидни и нецензурни скандирания, използване на факли, както и за хвърлени факли и предмети. \"Червените\" отнасят санкция от 1800 лева, а Етър с 1300 лева. Футболистите Лъчезар Балтанов от Ботев Пловдив, Хали Тиам от Левски и Козмин Моци също са наказани и ще пропуснат срещи на отборите си. Един от лидерите на \"канарчетата\" ще пропусне домакинството на Ботев Враца в петък, а Тиам и Моци срещите на тимовете си срещу Верея и Септември, както и първият кръг от първата шестица в плейофите., тъй като са наказани за по 2 мача. Дисциплинарна комисия Решения  -  12.03.2019 г. 25-ти кръг ППЛ \r\n  \r\nС предупреждения – 26 състезатели Лъчезар Росенов Балтанов - ПФК „Ботев” Пловдив, 1 мач, 250 лева глоба Хали Ияне Тиам - ПФК „Левски“ София, 2 мача, 200 лева глоба Козмин Йосиф Моци - ПФК „Лудогорец“ Разград, 2 мача, 200 лева глоба За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ФК \"Етър\" гр. Велико Търново с имуществена санкция в размер на 300 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ФК \"Етър\" гр. Велико Търново с имуществена санкция в размер на 1000 лева. За нерегламентирано използване на димки, на основание чл.37, ал.1, т.22.2, б.А от ДП /2018/2019/ – ДК наказва ПФК ЦСКА с имуществена санкция в размер на 300 лева. За хвърлен предмет, на основание чл.37, ал.1, т.4, б.А, предложение 1 от ДП /2018-2019/ ДК наказва ПФК ЦСКА с имуществена санкция в размер на 500 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК ЦСКА с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2018/2019/ – ДК наказва ПФК Левски с имуществена санкция в размер на 300 лева. За хвърлени факли, на основание чл.37, ал.1, т.4, б.А, предложение 1 от ДП /2018-2019/ ДК наказва ПФК Левски с имуществена санкция в размер на 1000 лева. За хвърлени предмети, на основание чл.37, ал.1, т.4, б.А, предложение 2 от ДП /2018-2019/ ДК наказва ПФК Левски с имуществена санкция в размер на 2000 лева. За обидни и нецензурни скандирания, на основание чл.37, ал.1, т.26 от ДП /2018/2019/ – ДК наказва ПФК Левски  с имуществена санкция в размер на 1000 лева.", "date": "2019.03.12", "title": "Дисципът тресна с глоби три клуба"}
{"url": "https://standartnews.com/sport/oman-i-kuveyt-pomagat-za-mondial-2022-387058.html", "text": "ФИФА определи потенциалните страни, които могат да приемат мачове от Мондиал 2022 заедно с Катар, ако турнирът бъде разширен до 48 отбора. За допълнителните 16 отбора ще са необходими между допълнителни между 2 и 4 стадиона освен осемте, които са в Катар. Световната футболна централа разглежда по 3 стадиона в Саудитска Арабия и ОАЕ, два в Кувейт и по един в Оман и Бахрейн. Усложненията идват от напрегнатите отношения на страните от Персийския залив с Катар. ФИФА поиска от Саудитска Арабия, ОАЕ и Бахрейн да свалят санкциите с Катар и да възстановят дипломатически отношения, ако искат да вземат мачове от турнира. Оман и Кувейт се предпочитани варианти, тъй като те се намират в неутрални отношения с Катар.", "date": "2019.03.12", "title": "Оман и Кувейт помагат за Мондиал 2022"}
{"url": "https://standartnews.com/sport/1-lev-za-prviya-noshchen-mach-na-slaviya-387059.html", "text": "Стадион „Славия”, който вече може да се похвали с осветление, покани своите привърженици да се насладят на тази нова придобивка. Официално лампите ще бъдат запалени за предстоящия двубой на Славия срещу Етър Велико Търново.Всички фенове на „белите”, които очакваха това да се случи, ще могат да влязат на стадиона срещу само 1 лев. „Белият спортен дом вече свети ! А официално ще бъде открит с двубоя Славия – Етър, тази неделя - 17 март от 17:30 часа. Ръководството на белия клуб пуска билети за срещата на символичната цена от 1 лев. Ела и ти! Бъди с отбора, който ти донесе толкава радост със спечелената купа и с участието в Лига Европа. Стани и част от историята. За първи път на стадион „Славия” ще се играе мач на осветление! Доведи приятели, вземи и децата. В белия спортен храм няма място за насилие. Слависткият празник те очаква - 17 март от 17.30 часа”, написаха от клуба в социалната мрежа Фейсбук.", "date": "2019.03.12", "title": "1 лев за първия нощен мач на Славия"}
{"url": "https://standartnews.com/regionalni/niski-dobivi-ochakvat-zrnoproizvoditeli-v-starozagorsko-387047.html", "text": "Ниски добиви от зърнените култури очакват зърнопроизводители в Старозагорско поради сухата и топла зима досега. По официални данни от началото на годината до сега падналите  в района дъждове са общо 35 л. Количеството е изключително малко и поставя пред сериозна опасност развитието на есенните посеви с пшеница, рапица и ечемик, заяви за Радио Стара Загора председателят на Тракийския съюз на зърнопроизводителите Цветан Берберов. Според производителя особено при пшеницата се забелязвало забавяне във вегетацията, което неминуемо щяло да се отрази и на добивите през лятото.  \r\n Зърнопроизводителите в Старозагорско, които са в усилена подготовка за пролетната сеитба, се надявят следващите месеци да паднат по-големи валежи. Те щели да бъдат спасителни за есенниците и ще се отразят благоприятно на пролетните култури. \r\n ", "date": "2019.03.12", "title": "Ниски добиви очакват зърнопроизводители в Старозагорско"}
{"url": "https://standartnews.com/sport/revolyutsionna-promyana-vv-formula-1-387061.html", "text": "Революционна промяна в точкуването във Формула 1 бе одобрена днес. Според нея се въвежда даването на допълнителна точка за пилота, записал най-бързата обиколка в състезание. Бонусът ще се дава само за класиране сред първите 10 в надпреварата. Новото точкуване влиза в сила още тази седмица, по време на първия кръг от сезон 2019 в Мелбърн (Австралия). Точката за най-бърза обиколка не е безпрецедентна за Формула 1. Бонусът се е давал в периода 1950-1959 г.", "date": "2019.03.12", "title": "Революционна промяна във Формула 1"}
{"url": "https://standartnews.com/svyat/50-pensova-moneta-v-pamet-na-stivn-khoking-387062.html", "text": "50-пенсова монета в памет на Стивън Хокинг във Великобритания Кралският монетен двор на Великобритания пусна монета от 50 пенса с диаметър от 27,3 мм с изображение на черна дупка върху нея в памет на английския физик теоретик Стивън Хокинг, съобщава ВВС. По думите на дизайнера на монетата Едвин Елис тя се е опитала да вгради \"огромна черна дупка върху миниатюрна монета, над което би се посмял и великият учен, ако беше жив\". „На него му се удаваше да направи и най-сложните предмети и явления достъпни и увлекателни за широката публика“, добавя тя. Монетите са направени от различни сплави и струват от 10 до 785 фута стерлинги. Отбелязва се, че целият тираж вече е резервиран. Дъщерята на учения, на която монетата бе показана преди пускането й на бял свят, нарече събитието \"голяма чест\", с която са удостоени и Исак Нютон и Чарлз Дарвин, редом с които е погребан физикът. Хокинг почина на 14 март 2018 года на 76 години в дома си в Кеймбридж и беше погребан в пантеона на Уестминстърското абатство. Както съобщава ТАСС, изображението на Хокинг може да се появи и на нова банкнота с номинал 50 фунта стерлинги, с пускането на която Банката на Англия е решила да отбележи \"приноса на Обединеното кралство в науката\". Физик-теоретикът влезе в списъка на претендентите за увековечаване върху паричен знак от полимери, който ще замени сегашната хартиена купюра, въведена в оборот през 1981 г. \r\nПодробнее:   ", "date": "2019.03.12", "title": "50-пенсова монета в памет на Стивън Хокинг"}
{"url": "https://standartnews.com/sport/ludogorets-vika-fenovete-na-teatr-387075.html", "text": "Поредната изненада за феновете си подготвя Лудогорец. Клубът и театрално-музикален център Разград канят привържениците и гостите на града на две събития идния уикенд - срещата от XXVI кръг на Първа лига срещу Септември в събота от 15,15 ч. и на спектакъла \"Седемте последни думи на Исус на кръста\" от Йозеф Хайдън, който е в неделя от 11,00 ч. Посетителите на двете събития ще ползват отстъпка до 40 процента при покупката на билети - 6 лв. за място в блок 2 на сектор \"В\" на \"Лудогорец Арена\" и 6 лв. за произведението на Хайдън, което ще се проведе в залата на Общинския културен център в Разград, информират шампионите.   Входни талони за двете събития се продават на клубната база Спортен център Лудогорец. В събота след 10,00 ч. ще работи и касата на улица \"Васил Левски\".", "date": "2019.03.12", "title": "Лудогорец вика феновете на театър"}
{"url": "https://standartnews.com/sport/florentino-peres-iska-neymar-i-mbape-v-real-387077.html", "text": "Президентът на Реал Мадрид Флорентино Перес си върна доброто настроение след завръщането на Зинедин Зидан начело на \"белия балет\". Реал ще изпрати нулев сезон, но вече гледа с ентусиазъм към бъдещето. Веднага след представянето на Зидан на \"Сантяго Бернабеу\", Перес се появи на благотворително събитие в испанската столица. Той веднага беше \"атакуван\" от присъстващите журналисти с въпроси за футбола. \r\n\"Между Реал Мадрид и Зинедин Зидан има любовна история, която трае вече 18 години. Той е човек, който предизвиква ентусиазъм, не само в Испания, а и по целия свят. Видях реакциите в чужбина и се убедих в това. Промени в Реал ще има, но за революция е пресилено да се говори. Сега най-важното е да завършим сезона и да се подготвим за следващия\", коментира Перес, който индиректно отхвърли възможността за завръщането на Кристиано Роналдо на \"Сантяго Бернабеу\".   \r\n\"Кристиано е там, където е и се справя много добре\", каза Перес, който беше попитан и за възможността да бъде привлечен Килиан Мбапе от Пари Сен Жермен. \"Зидан е французин, може да направи нещо по въпроса\", пошегува се бизнесменът. За финал той беше помолен да направи избор измежду Мбапе и съотборника му в ПСЖ Неймар предпочита. \"И двамата\", отговори Перес, преди да се присъедини към събитието, организирано от Естебан Гранеро.", "date": "2019.03.12", "title": "Флорентино Перес иска Неймар и Мбапе в Реал"}
{"url": "https://standartnews.com/sport/petev-napuska-sauditskiya-al-kasidiya-387084.html", "text": "Бившият селекционер на България по футбол Ивайло Петев вече не е старши треньор на саудитския Ал-Кадисия. Според официалната информация двете страни са се разделили по взаимно съгласие. Двукратният шампион на България с Лудогорец пое тима от Про Лигата на Саудитска Арабия в началото на ноември, когато бе закотвен на дъното на класирането. Петев успя да изправи клуба на крака и не само го извади от зоната на изпадащите, но и го доближи до челната шестица.", "date": "2019.03.12", "title": "Петев напуска саудитския Ал-Касидия"}
{"url": "https://standartnews.com/regionalni/nagrazhdavat-dvama-burgaski-ribari-spasili-mlada-zhena-ot-udavyane-387071.html", "text": "\r\n  Двама бургаски рибари - Паграм Аргинян и Милен Камбуров, спасили млада жена от удавяне, са предложени за награда от община Бургас. \r\n\"Адекватната и навременна намеса, спасила човешки живот, безспорно заслужава адмирации и поощрение\", аргументира се вносителят на предложението в местния парламент на бургазлии Георги Дракалиев,общински съветник от ВМРО.  \r\n  В ранните часове на 2 март,  Аргинян и Камбуров, рибари с дългогодишен опит, влезли в морето с рибарската си лодка. \"Видяхме нещо черно да изплува на повърхността, но не разбрахме какво е. Не знаехме даже, че е момиче. Хванахме я за ръцете и краката и я извадихме\" разказаха за слпасителната оепрация пред Радио Бургас двмата рибари. Жената, която се оказало, че страда от психично заболяване, спешно е закарана с тежка хипотермия в реанимацията. Там престоява няколко дни и въпреки реалната опасностт за живота й е спасена от лекарите. \r\nФото - 1ZOOM.Me \r\n ", "date": "2019.03.12", "title": "Награждават двама бургаски рибари,  спасили млада жена от удавяне"}
{"url": "https://standartnews.com/sport/balkan-priklyuchi-s-fiba-kp-387085.html", "text": "Мъжкият тим на Балкан приключи участието си в баскетболния турнир ФИБА Къп. Ботевградчани бяха отстранени на осминафиналите от израелския Апоел Холон. Те спечелиха реванша в Ботевград с 83:82 точки, но заради загубата с 4 точки като гост отпадат от надпреварата. На четвъртфиналите Апоел ще има за съперник победителят от двойката Алба Фехервар – Телеком Баскетс Бон, които играят утре. Балкан започна силно реванша срещу израелците и поведе първо с 5:0, а след това и със 17:7. Преднината на „зелените“ достигна 11 точки, но Апоел бързо се съвзе от първоначалния шок и след силно включване на Дариън Аткинс намали изоставането си при 24:23 в полза на българския тим. Началото на втория период бе кошмарно за баскетболистите на Небойша Видич, които допуснаха серия от 4:19, а на почивката Апоел водеше с 50:44.Бал", "date": "2019.03.12", "title": "Балкан приключи с ФИБА Къп"}
{"url": "https://standartnews.com/regionalni/chiniyata-na-buzludzha-stava-pametnik-na-kulturata-387070.html", "text": "  Най-късно до два месеца паметникът Бузлуджа ще добие статут на паметник на културата. Това съобщи старозагорският областен управител Гергана Микова пред Радио Стара Загора. Основният проблем бил липсата на част от техническата документация и в Националния институт за паметниците на културата работят усилено за промяната. След това  ще може да се кандидатства по проекти за реставрация и консервация, за да стане  и паметникът притегателен туристически обект. \r\n   Като уникален архитектурен ансамбъл \"Чинията\" бе включена и сред 12-те най-застрашени обекти на организацията за културното наследство на стария континент \"Европа ностра\". Нейни представители идваха на място през миналата година да огледат паметника и необходимостта от обследване. \r\n ", "date": "2019.03.12", "title": "\"Чинията\"  на Бузлуджа става паметник на културата"}
{"url": "https://standartnews.com/sport/man-siti-razmaza-shalke-video-387086.html", "text": "Манчестър Сити се класира за четвъртфиналите в Шампионската лига със стил. „Гражданите“ на Хосеп Гуардиола размазаха на пух и прах Шалке със 7:0 на „Етихад“. В първата среща Сити бе спечелил с 3:2 и реваншът така или иначе бе протоколен, но малцина са очаквали такъв разгром. В 35-ата минута Серхио Агуеро откри резултата от дузпа. Само три по-късно Агуеро отново отбеляза. Точно както в първия мач, Лерой Сане пак се разписа срещу бившия си тим, като оформи класически резултат в 43-ата минута. В 56-ата минута Сане асистира на Рахийм Стърлинг за четвъртото попадение. В 71-ата минута Сане записа още една асситенция, този път за попадение на Бернардо Силва. Големият талант на Сити Фил Фодън вкара 6-ия гол 12 минути преди края на редовното време, а Сане записа 3-а асистенция. В 84-ата минута и друга резерва в лицето на Габриел Жезус прибави името си към безкрания списък на голмайсторите в срещата.", "date": "2019.03.12", "title": "Ман Сити размаза Шалке (ВИДЕО)"}
{"url": "https://standartnews.com/svyat/es-dobavi-10-strani-km-cherniya-spisk-s-danchni-ubezhishcha-387066.html", "text": "Списъкът, който в момента съдържа 15 държави, е съставен през 2017 г. след няколко скандала, включително Панамските досиета и LuxLeaks, които притискаха ЕС да направи повече за борбата с укриването на данъци от мултинационалните компании и богатите. Седем страни трябва да бъдат преместени от сивия списък, заради неизпълнени ангажименти за реформи. Това са Аруба, Белиз, Бермудите, Фиджи, Оман, Вануату и Доминиканската Република, се казва в изявление на ЕС. Към тях се присъединяват още три страни, чиито данъчни политики са станали по-агресивни през последните месеци. Това са Барбадос, Обединените арабски емирства и Маршалските острови. Италия дълго се противопоставяше на добавянето на ОАЕ. Рим искаше да запази емирствата в така наречения сив списък на страните, които се ангажираха да приведат данъчните си закони в съответствие със стандарт, определен от Брюксел. \"Всичко ще бъде решено\", когато в ОАЕ бъде прието ново законодателство, каза италианският финансов министър Джовани Триа. \"Емирствата ще излязат от списъка веднага след това\", добави той. Операцията по \"назоваване и порицаване\" на страни за по-добра данъчна политика идва едва няколко дни, след като черният списък на ЕС за пране на пари бе атакуван от правителствата на страните от блока след включването в него на Саудитска Арабия. ", "date": "2019.03.12", "title": "ЕС добави 10 страни към списъка с данъчни убежища"}
