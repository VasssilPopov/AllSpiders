{"url": "https://standartnews.com/regionalni/dve-novi-tsrkvi-vdigat-v-sandanski-397113.html", "text": "С две нови църкви ще се сдобие Сандански, след като кметът на общината – Кирил Котев, и Неврокопският митрополит Серафим подписаха договори за дарение на два имота в града за изграждане на два нови православни храма. Единият имот с площ 995 кв.м. е в ж.к. „Спартак“, а другият е в квартал „Смилово“ с площ 640 кв.м. Сега в Сандански има два действащи енорийски храма, които в последните десетилетия са недостатъчни, за да посрещнат потребностите на православните християни в града. До настоящия дарителски акт се стигна след извървяване на дълъг път. Инициативата за нови енорийски храмове е подета от преди повече от петнадесет години. Вече са изработени идейни проекти, одобрени от Неврокопския епархийски съвет под ръководството на приснопаметния Неврокопски митрополит Натанаил. В ж.к. „Спартак“ храмът ще носи името на св. Архангел Михаил, което е свързано с наименованието на местността, където се намира имотът на църквата. В квартал „Смилово“ новият храм, посветен на Св. Петка – Българска е на място, където е съществувал параклис, посветен на светицата, разрушен по време на комунистическия режим. Предоставянето на тези имоти от община Сандански на Неврокопска Света Митрополия е още едно благочестиво дело, което засвидетелства взаимната подкрепа и уважение между местната власт и Църквата в община Сандански. На официалната церемония бе изразено желанието за полагане на съвместни усилия за скорошното изграждане на двата нови храма и обособяването на нови енории към тях. Беше засвидетелствана увереност в полезността на това начинание за укрепяване на православната вяра и духовност и единението на християните в града.", "date": "2019.07.14", "title": "Две нови църкви вдигат в Сандански"}
{"url": "https://standartnews.com/svyat/navodneniya-i-zemetresenie-v-grtsiya-397114.html", "text": "Десетки жители на Западна Гърция са евакуирани, след като къщите им бяха наводнени от поройни дъждове. Това стана няколко дни, след като мощна буря отне живота на седмина в северната част на страната, съобщава Нова тв.  Подобни метеорологични явления са рядкост за Гърция, където летните месеци обичайно са горещи и сухи. Наводненията след поредната буря нанесоха щети на пътища в градовете Нафпактос и Патра, и затвориха главен път за няколко часа. Не се съобщава  за пострадали или изчезнали хора. Много къщи и магазини в Нафпактос са наводнени, има нанесени щети на жилища, магазини и автомобили, съобщи служител на противопожарната служба пред агенция Ройтерс.  Днес в 13,50 часа пък бе регистрирано земетресение с магнитуд 4,6 степен в северната част на Гърция, информира гръцкият сеизмологичен институт,  предава БГНЕС. Епицентърът е бил на 14 км южно от Кожани, а трусът е усетен в Македония, Сърбия, Албания, Черна гора,  части от България, Косово, Босна и Херцеговина, Италия и Хърватия. Засега няма информация за пострадали хора и причинени материални щети. По данни на Европейския сеизмологичен център, трусът е регистриран в 13,50 часа и е със сила 5,1 по Рихтер.  ", "date": "2019.07.14", "title": "Наводнения и земетресение в Гърция"}
{"url": "https://standartnews.com/sport/arda-zapochva-v-efbet-liga-s-00-397126.html", "text": "Арда и Ботев (Пд) завършиха 0:0 в доиграването на започналия вчера исторически за кърджалии мач в efbet Лига. Двубоят бе прекъснат вчера след само 4 минути игра заради обилните валежи. Днес обаче условията бяха прекрасни и пълният дебют на кърджалии стана факт. За съжаление на повече от 6000 зрители по трибуните на “Арда Арена” обаче двубоят завърши без голове. В друг мач от първия кръг Славия и Витоша завършиха 3:2. \r\n ", "date": "2019.07.14", "title": "Арда започна в efbet Лига с 0:0"}
{"url": "https://standartnews.com/biznes/bukvar-ni-pomaga-da-kupuvame-riba-397091.html", "text": "Годишната консумация на риба се повишава два пъти по-бързо от нарастването на населението на Земята. Това провокира природозащитниците от WWF да изработят рибен буквар. „Става въпрос за един много интересен буквар, който помага на хората да направят своя отговорен избор на риба. Разработили сме както онлайн, така и хартиен вариант, за да е удобно за всеки. Хората биха могли да прочетат до колко са застрашени определени видове и би ли навредило на световните запаси, ако си изберем риба от изчезваща популация”, каза пред Нова телевизия Константин Христов от WWF. В разгара на лятото рибните запаси на Европейския съюз са изчерпани, показва доклад на ООН. В ресорната организация по прехрана и земеделие са пресметнали какви количества риба годишно изяжда всеки жител на 28-те страни членки. По този показател България се нарежда едва на предпоследно място, с 6 килограма на човек. В дъното на класацията е Унгария, а най-много рибни порции на глава от населението – цели 55 килограма, се падат на Португалия. Уловът не стига на държавите, за да покрият годишните си нужди от риба. Така, от 5-ти май Португалия разчита на внос. От ООН са сметнали, че през изминалата седмица, на 9-ти юли, Европейският съюз е изчерпал собствения си рибен ресурс. Рибата, която се хваща в български териториални води, би стигнала да покрие потреблението ни само до 1-ви юни. „Уловът е на едни и същи нива в последните седем години. Може да се каже, че летните месеци са по-слаби за риболовците, защото рибите се оттеглят по-навътре в морето. В момента се ловят всички видове, които не са мигриращи”, коментира директорът по „Рибарство и контрол” в ИАРА Тодор Ангелов.", "date": "2019.07.14", "title": "Буквар ни помага да купуваме риба"}
{"url": "https://www.standartnews.com/sport/arda-zapochva-v-efbet-liga-s-00-397126.html", "text": "Арда и Ботев (Пд) завършиха 0:0 в доиграването на започналия вчера исторически за кърджалии мач в efbet Лига. Двубоят бе прекъснат вчера след само 4 минути игра заради обилните валежи. Днес обаче условията бяха прекрасни и пълният дебют на кърджалии стана факт. За съжаление на повече от 6000 зрители по трибуните на “Арда Арена” обаче двубоят завърши без голове. В друг мач от първия кръг Славия и Витоша завършиха 3:2. \r\n ", "date": "2019.07.14", "title": "Арда започна в efbet Лига с 0:0"}
{"url": "https://standartnews.com/svyat/frantsiya-otbelyazva-natsionalniya-si-praznik-14-yuli-397072.html", "text": "Парад, концерти и заря са само част от събитията, с които Франция отбелязва днес националния си празник. По главния парижки булевард Шан-з-Елизе ще преминат общо 4300 военни, 196 военни машини, 237 коня, а във въздушната част на парада ще участват 69 самолета и 39 хеликоптера. На парада ще бъдат представени и деветте държави, участващи заедно с Франция в Европейската инициатива за намеса (ЕИН), създадена преди година под импулса на президента Еманюел Макрон с цел се развие \"обща стратегическа култура\", а именно Белгия, Великобритания, Германия, Дания, Естония, Испания, Португалия, Финландия и Холандия. Очаква се на събитието да присъстват германският канцлер Ангела Меркел, генералният секретар на НАТО Йенс Столтенберг, председателят на Европейската комисия Жан-Клод Юнкер, президентът на Финландия Саули Нинистьо, чиято страна е ротационен председател на ЕС, Дейвид Лидингтън, който е заместник на британския премиер Тереза Мей и др. В Париж мерките за сигурност са затегнати. За реда ще се грижат над 2500 полицаи. Въведени са няколко зони за сигурност, за да се изключи възможността за протест на \"жълтите жилетки\". Вечерта на Марсово поле в подножието но Айфеловата кула ще има концерт с изпълнения на Берлиоз, Бизе, Бетовен и Щраус и на известни оперни певци. Тържествата в Париж ще приключат с 30-минутна заря край Айфеловата кула.", "date": "2019.07.14", "title": "Франция отбелязва националния си празник 14 юли"}
{"url": "https://standartnews.com/kultura/30-minuti-aplodismenti-za-stefan-danailov-397128.html", "text": "30 минути аплодираха Стефан Данаилов в Стара Загора. Завърналият се на сцената след тежко боледуване актьор изигра ролята на банкера Чарлз в хитовата пиеса „Актрисата“ в партньорство с Аня Пенчева. Спектакълът на народния театър „Иван Вазов“ препълни залата на старозагорската опера, до последно почитатели на Мелпомена и Ламбо очакваха някой да предложи излишен билет, пише Монитор бг. Видимо разчувстван от топлия прием, Стефан Данаилов лично благодари за аплодисментите и си припомни, че миналата година, в същата зала е отбелязал своята 75-та годишнина с биографичната си книга „Романът на моя живот“.  Както и тогава, сцената бе отрупана с цветя, букети изпратиха кметът Живко Тодоров и народния представител Драгомир Стойнев. За да се чувства по-комфортно в ролята си Ламбо избра да играе от електрическа инвалидна количка, облечен в тишъртка с шеговития надпис „Аз преборих анорексията!“. Пиесата на британския автор Питър Куилт е сред хитовите заглавия за сезона, неин постановчик е самият Данаилов, който признава, че малко трудно се „навил“ за това, но не успял да откаже на любимката си Аня Пенчева.Режисьор е Росица Обрешкова, а драматургията е на Мирела Иванова.Сценографията и костюмите са по проекти на Елена Иванова, а музиката е на Иван Лечев.Отговор на въпроса „Колко е силна магията на театъра?“ правят опит да дадат още актьорите Иван Панев, Кирил Ефремов, Ненчо Илчев, Павел Иванов. \"Ако не мечтае човек - какво му остава? Не може да се живее само с миналото. \"Когато имаш любовта на публиката, всичко е възможно. Най-страшните възможни неща ми се случиха през тези 5 години. Но няма да им се дам. Върнах се към живота!“, сподели още Данаилов, който скоро ще стъпи и на филмовата площадка за да изиграе поредна роля на големия екран. \r\n ", "date": "2019.07.14", "title": "30 минути аплодисменти за Стефан Данаилов"}
{"url": "https://standartnews.com/svyat/kato-putin-zelenski-shche-podkara-kamion-po-mosta-397074.html", "text": "Президентът на Украйна Влодимир Зеленски, който се готви да открие официално мост над река Днепър, ще вземе пример от руския си колега Владимир Путин, като ще се качи зад волана на КАМАЗ, и ще подкара сам камиона по съоръжението, съобщават руски източници. Това има връзка и с облога, сключен между Зеленски и кмета на гр. Днепър (бивш Днепропетровск) Борис Филатов. Вторият обеща, че ако не приключи отдавна бавещия се ремонт на моста до 14 септември ще подаде оставка. Зеленски пък, както разказал пред медиите ръководителят на кабинета на президента на Украйна Андрей Богдан, лично ще открие моста и ще премине по него на волана на КАМАЗ. Зеленски започна да се учи от лидер от световен мащаб, какъв е руският държавен глава Путин, злобничко коментират в Русия. Според тях украинският президент ще демонстрира уважение към руската страна, ако управлява, произвеждания в Русия камион КАМАЗ. Много символично би било от страна на Зеленски ако започне своето посещение в руския Крим чрез пътуване по величествена структура като Кримския мост, коментират в Москва. Мостът от Краснодарския край до Крим е най-дългият в Русия. Дължината му е 19 километра. Строежът му започна през февруари 2016 г., като началото на движението на автомобилите първоначално беше планирано за декември 2018 година. Въпреки това строителните работи приключиха по-рано по-рано, а трафикът по моста тръгна през май миналата година. На 15 май Путин премина през моста на КАМАЗ, водейки конвой от тридесет тежки камиона, които тестваха конструкцията. На следващия ден мостът беше отворен за автомобили и автобуси.", "date": "2019.07.14", "title": "Като Путин: Зеленски ще подкара камион по моста"}
{"url": "https://standartnews.com/kultura/lashana-linch-e-novata-007-397112.html", "text": "Лашана Линч ще наследи титлата 007 в „Бонд 25“. След като Даниел Крейг обяви, че ще се превъплъти в легендарния шпионин за последно, започнаха спекулации кой ще го замести. Но това все още остава неясно, тъй като актрисата няма да е следващият Джеймс Бонд, а новият герой с култовия шпионски номер. Всичко това се случва в резултат от намесата на телевизионната сценаристка Фийби Уолър-Бридж, която е била наета от студиото наскоро. Тя е получила задачата да осъвремени филмовата поредица. „Хората започнаха да се чудят дали все още има място за Бонд заради характера и отношението му към жените. За мен това са глупости. Бонд винаги ще бъде конвертируем, просто самата поредица трябва да еволюира. Няма нужда той да започне да се държи добре с дамите, всичките му характеристики трябва да се запазят, важното е филмите да се отнасят добре с героините си“, коментира Фийби. Анонимен източник разкри и подробности около персонажа на Линч: „В началото на филма има сцена с агент М, Бонд и героинята на Лашана. Двамата мъже са в стая и М казва на 007 да влезе, след което се появява красивата цветнокожа жена, която е новата 007. Бонд си е Бонд, но той вече не носи култовия си код. Джеймс, разбира се, веднага започва да флиртува с дамата, но тя въобще не му се връзва на номерата. Поне не в началото“. Говорителят допълни и че понятието „Момичета на Бонд“ вече е забранено. Вместо него вече ще се казва „Жените на Бонд“. Лашана Линч дебютира при големите в началото на годината с ролята си на Мария Рамбоу в поредния блокбъстър на Марвел „Капитан Марвел“.", "date": "2019.07.14", "title": "Лашана Линч е новата 007"}
{"url": "https://standartnews.com/svyat/chast-ot-mankhatn-ostana-na-tmno-zaradi-avariya-397076.html", "text": "Над 73 000 души в западната част на Ню Йорк останаха без ток. Предполага се, че пожар в трансформатор е причината за аварията. Енергийната компания на Ню Йорк - Кон Едисън, започна да възстановява тока в западната част на мегаполиса, засегната от голяма авария, предадоха световните агенции. Компанията съобщи, че токът трябва да бъде възстановен до полунощ местно време. Липсата на ток доведе до спиране на места на работата на метрото и до заседнали асансьори. Ресторанти и други заведения също останаха на тъмно. Аварията се простира от Манхатън до летище Ла Гуардия в Куинс. Потребители качват в социалните мрежи снимки на тъмни метростанции. Пожарникари се отзовават на редица сигнали за заседнали в асансьори хора. Ресторанти и други заведения също останаха на тъмно. Напълно тъмна е зоната с театрите на Бродуей. Светофари не работят на много места. Гигантските реклами на емблематичния Таймс скуеър също угаснаха. На места минувачи се опитаха да регулират движението. На две места театрални трупи пък довършиха спектакъла си на тротоара. По ирония на съдбата спирането на тока съвпада с 42-ата годишнина от голямата авария, оставила милиони нюйоркчани без ток за 48 часа, припомнят американски издания. Големи аварии в града имаше и през 1965 г. и през 2003 г.", "date": "2019.07.14", "title": "Част от Манхатън остана на тъмно заради авария"}
{"url": "https://standartnews.com/svyat/turski-khoteli-puskat-povtorno-khrani-po-shvedskite-masi-397077.html", "text": "Признание от Турция – някои хотели повторно сервират храни, които вече веднъж са присъствали по шведските маси за закуска в хотелите, съобщава РИА новости, като се позовава на шефа на Федерацията на хотелиерите Осман Айък. „В системата „ол икнлузив“ определени хранителни продукти могат да „циркулират“, т.е. да се използват за втори или трети път. Така те допълват шведските маси“, казва той. В списъка на продуктите за многократна употреба попадат пастьоризирани маслини, сирене, масло, мед, конфитюр и др. Например, ако тези продукти са били предлагани на гостите сутрин, но не са били използвани, те могат да бъдат поставени на масата пак на обяд или вечеря. В същото време, хотелите се придържат към строги правила: никога не поставяйте на масата остатъците от храна, присъствали в чиниите на посетителите - такива продукти веднага се изхвърлят на боклука. Освен това на гостите не се предлагат ястия, които не могат да издържат по-дълго съхранение. Айък отбелязва, че има строги правила за съхранение и използване на продукти в турските хотели, така че никой не може да се отрови от тях. РИА Новости публикува и любопитна ститистика: През април станало известно, че 16% от руснаците отиват на почивка с храната си. И мъжете са по-загрижени за този проблем от жените. Освен това руските туристи се настаняват в хотела, носейки собствени лекарства (67% от респондентите), чехли (21%), кърпи (16%), сешоар (15%), чай или кафе (14%), хавлия (8%), тирбушон (7%), бързовар (6%) и спално бельо (2%).", "date": "2019.07.14", "title": "Турски хотели \"повтарят\" храни по шведските маси"}
{"url": "https://standartnews.com/svyat/zhlti-zhiletki-vdigat-barikadi-sled-parada-v-parizh-397100.html", "text": "Безредици започнаха в Париж малко след края на военния парад по случай Деня на завземането на бастилията, съобщи Риа Новости.  Въпреки че властите предвиждаха възможност от нарушение на обществения ред и засилиха полицейското присъствие, протестиращите \"жълти жилетки\" започнаха да рушат огражденията по улиците, опитвайки се да вдигат с тях барикади. В отговор полицията използва сълзотворен газ.  Засилените мерки за сигурност бяха въведени още преди парада. Униформените проверяваха чантите на желаещите да го гледат и изземваха дори бутилките с вода. \"Жълтите жилетки\", макар и с отслабваща активност, показаха, че са готови да извършат поредната акция. Още в началото на парада в една от зоните за зрители имаше схватка с полицията. По информация на френските служби за сигурност, са били задържани трима ключови представители на движението, включително и идеологът на \"жълтите жилетки\" Ерик Друз.  Масовите протести във Франция започнаха на 17 ноември 2018 г. с искания да не се повишават налози и цени на бензина. Недоволните от социалната политика на френските власти участници в движението на \"жълтите жилетки\" излизаха на улицата всеки уикенд, въпреки обявените от властта мерки за успокояване на обстановката. Често протестите са съпътсвани с безредици и сблъсъци на демонстрантите с полицията. ", "date": "2019.07.14", "title": "\"Жълти жилетки\" вдигат барикади след парада в Париж"}
{"url": "https://standartnews.com/regionalni/vzrasten-mzh-izdkhna-pri-pozhar-v-doma-si-397102.html", "text": "\r\n   Възрастен старозагорец е починал при пожар в дома си тази нощ. Сигналът за инцидента  е бил подаден около 4,20 часа през нощта, съобщиха от пожарната. Два противопопожарни екипа  са участвали в гасенето на апартамента.  Засегнати са фасадите на горните етажи, наводнен е и апартаментът на долния етаж, заради голямото количество вода, използвано за потушаване на огъня. Причината за пожара тепърва ще се изяснява  \r\n При потушаването на огъня е открит овъглен труп, който не можел да се идентифицира. Предполага се, че е на собственика на жилището, възрастен мъж, който живеел сам според съседите. След аутопсията на съдебните експерти ще стане ясно самоличността на загиналия.  \r\n По случая е образувано досъдебно производство.  \r\n ", "date": "2019.07.14", "title": "Възрастен мъж издъхна при пожар в дома си"}
{"url": "https://standartnews.com/biznes/khrana-shum-i-otnoshenie-tormozyat-turistite-po-moreto-397083.html", "text": "Българи, пътуващи в чужбина, са се увеличили с 5% през последната година - това си личи и по опашките на граничните пунктове всеки уикенд. Голяма част от хората предпочитат да организират почивката си с помощта на туристическа агенция. Знаем ли обаче правата си? Явно не, щом и Европейската комисия започна мащабна международна кампания под наслов \"Имаш право\". \"Когато имаме пакетна почивка и пътуваме, ние можем да предявим претенции както на място в хотела, така и при туроператора. Златното правило за туристите е, че трябва незабавно да информират представителя на туроператора и рецепцията на хотела. Това означа, че трябва да се изпълнят условията на договора\", обясни пред бТВ Игнат Арсенов от Комисията за защита на потребителите.  По думите му туристите много често се оплакват от нарушени права при пътуване – отменени или забавени полети, или проблеми при пътуване с влак или автобус. Димитър Попов от Асоциацията на българските туроператори обясни, че туристите по нашето Черноморие на първо място се оплакват от храната. Тя е най-голям проблем при ол инклузив пакетите, които се търсят все повече и повече. \"Проблемът е, че ако туристите са били на ол инклузив в Турция например, очакват същото качество на храната и тук. А при такъв слаб сезон, когато и хотелът не е пълен, да се поддържа качество и съответно ниска цена, е невъзможно\", отбеляза Димитър Попов. Според него второто нещо, от което се оплакват туристите, това е шумът. \"Не е задължително да е от дискотека, при едно плътно застрояване, каквото има по нашето Черноморие, рискът е много голям. На времето сме предлагали много добри условия за туристите, сега вече не можем да ги предложим, най-вече заради презастрояването\", посочи Попов. Третата група оплаквания по думите му идва от отношението, като примера с израелските туристки. \"Независимо кой е прав, достатъчно е, че клипът се върти израелската телевизия – това ще срине реномето на всичко\", смята още Димитър Попов. Той беше категоричен, че при слаб сезон печеливши са туристите, които ще пътуват в последния момент. За случая с агресия към израелските туристи, Игнат Арсенов от Комисията за защита на потребителите отбеляза, че това е криминално деяние и вече са сигнализирани всички институции, които са направили проверка. „Туристите трябва да знаят, че те имат права, така че винаги могат да получат защита\", каза той. Много е странно, че имаме спад на туристи и празни хотели, а в случая имаме дублиране на стаи, коментира и Димитър Попов.", "date": "2019.07.14", "title": "Храна, шум и отношение тормозят туристи по морето"}
{"url": "https://standartnews.com/svyat/zapadt-gotvi-falshivi-novini-za-blizki-do-putin-397084.html", "text": "Американските и британските разузнавателни агенции подготвят дезинформация за хората около руския президент Владимир Путин и за ръководството на Министерството на отбраната в Москва. Идеята била да се използват тези „фейкове“ за оправдаване на нови международни санкции срещу Русия, предаде РИА Новости, като цитира неназован военно-дипломатически източник. Според него в момента върви активна фаза на антируската кампания, организирана от западните специални служби. \"В информационното пространство се предприемат много агресивни действия. Като част от неприкритите провокативни действия специалистите на американските и британските специални служби измислят фабрикуват „фейкова“ информация за руското ръководство\", казва източникът пред агенцията. Той обяснява, че по принцип тази кампания повтаря сценария на т.нар. „Панамагейт” (скандалът, свързан с публикуването в западните медии на офшорните досиета през 2015 г.): изкуствено се генерира информация, която е полезна за Запада, която се хвърля в медийното пространство чрез организации с нестопанска цел, свързани с Държавния департамент на САЩ. Сред тях източникът посочва „Проект за разследване на корупцията и организираната престъпност“ (OCCRP) и „Международен консорциум за разследваща журналистика“ (ICIJ). Всяка една фалшива новина попада в медиите, включително и тези, контролирани от влиятелни американски финансисти. Според него кампанията разполага с огромни средства, като например тези на Джордж Сорос и Уилям Браудър, а разчита и на медии, финансирани открито от американските власти, включително признати чужди агенти в Русия като например \"Радио Свобода\".", "date": "2019.07.14", "title": "Западът готви фалшиви новини за близки до Путин"}
{"url": "https://standartnews.com/svyat/novi-pratki-s-chasti-za-s-400-pristigat-v-turtsiya-397097.html", "text": "Пета пратка с части от противоракетната система С-400 пристигна в Турция. Тя бе докарана с руски самолет, който кацна на авиобаза Мюртед в провинция Анкара, съобщи турското министерство на отбраната, цитирано от БТА. От министерството потвърдиха също, че днес се очаква пристигането и на шестия и на седмия самолет.  Доставянето на руската С-400 в Турция започна на 12 юли, когато три товарни самолета докараха на авиобаза Мюртед няколко теглича и транспортно-зареждаща машина от състава комплекса С-400. В събота пристигна още един самолет. По-рано Bloomberg съобщи, че екипът на американския президент вече Доналд Тръмп е взел решение относно пакета от санкции, който да обяви срещу Турция заради покупката и доставката на руската техника, пише investor.bg. Според източници на медията, санкциите ще бъдат обявени в края на следващата седмица, като преди да влязат в сила, ограниченията се нуждаят от одобрението на президента.  Администрацията иска да изчака с обявяването, за да мине третата годишнина от опита за преврат в Турция и да избегне подклаждането на спекулации, че САЩ са стояли зад него, както се твърди в близките на президента Реджеп Ердоган кръгове. Турция започна да получава в петък части от комплексите С-400. САЩ твърдят, че руските системи са проектирани, за да сваля самолети на НАТО и могат да събират критична разузнавателна информация, която да компрометира стелт способностите на изтребителите пето поколение. Вашингтон заплаши да накаже Анкара заради покупката, която според американската администрация може да се окаже риск за отбраната на НАТО. Според САЩ руските противоракетни системи са проектирани за сваляне на самолети на Алианса и биха могли да събират ключова информация за американските изтребители F-35, каквито Турция иска да закупи от Вашингтон. В опит да разубеди Турция от покупката на С-400 американските власти заявиха миналия месец, че ограничават турското участие в програмата F-35, в която турски производители отговарят за производството на части от самолетите.  ", "date": "2019.07.14", "title": "Нови пратки с части за С-400 пристигат в Турция"}
{"url": "https://standartnews.com/sport/sashch-i-rusiya-stignakha-do-finala-v-ligata-na-natsiite-397093.html", "text": "Волейболистите на САЩ и Русия стигнаха до финала на турнира Лига на нациите. На полуфиналите в Чикаго домакините надвиха Бразилия с 3:2 (25:21, 17:25, 21:25, 25:20, 15:9), а защитаващият титлата си тим на Русия победи световния шампион Полша с 3:1 (25:19, 24:26, 25:22, 25:21). САЩ и Русия вече играха преди няколко дни в груповата фаза на финалите, като тогава успехът бе за американците с 3:0 гейма. Преди мача за златото днес ще се изиграе и малкия финал Бразилия - Полша. фото ЕПА/БГНЕС", "date": "2019.07.14", "title": "САЩ и Русия стигнаха до финала в Лигата на нациите"}
{"url": "https://www.standartnews.com/sport/sashch-i-rusiya-stignakha-do-finala-v-ligata-na-natsiite-397093.html", "text": "Волейболистите на САЩ и Русия стигнаха до финала на турнира Лига на нациите. На полуфиналите в Чикаго домакините надвиха Бразилия с 3:2 (25:21, 17:25, 21:25, 25:20, 15:9), а защитаващият титлата си тим на Русия победи световния шампион Полша с 3:1 (25:19, 24:26, 25:22, 25:21). САЩ и Русия вече играха преди няколко дни в груповата фаза на финалите, като тогава успехът бе за американците с 3:0 гейма. Преди мача за златото днес ще се изиграе и малкия финал Бразилия - Полша. фото ЕПА/БГНЕС", "date": "2019.07.14", "title": "САЩ и Русия стигнаха до финала в Лигата на нациите"}
{"url": "https://standartnews.com/sport/federer-izliza-dnes-za-21-a-titla-ot-golemiya-shlem-397095.html", "text": "Днес ще стане ясен и победителят на Уимбълдън при мъжете. До битката за трофея и чека от 2,35 млн. паунда стигнаха двамата безспорно най-добри на трева в момента - Новак Джокович (Сърбия) и Роджер Федерер (Швейц). В момента те са съответно под №1 и №3 в световната ранглиста. Преди година Ноле взе трофея в Лондон, а двубоя му с Федерер ще е под №48. Сърбинът води с 25:22 победи. Роджер обаче е с 20 титли от Големия шлем, а Ноле е с 15. На Уимбълдън 32-годишният Джокович води срещу Федерер с 2:1 победи. Ноле има 4 трофея в Лондон, а Роджер е с 8. Двубоят от Лондон ще бъде предаван пряко в България по Евроспорт 2.", "date": "2019.07.14", "title": "Федерер излиза днес за 21-а титла от Големия шлем"}
{"url": "https://www.standartnews.com/sport/federer-izliza-dnes-za-21-a-titla-ot-golemiya-shlem-397095.html", "text": "Днес ще стане ясен и победителят на Уимбълдън при мъжете. До битката за трофея и чека от 2,35 млн. паунда стигнаха двамата безспорно най-добри на трева в момента - Новак Джокович (Сърбия) и Роджер Федерер (Швейц). В момента те са съответно под №1 и №3 в световната ранглиста. Преди година Ноле взе трофея в Лондон, а двубоя му с Федерер ще е под №48. Сърбинът води с 25:22 победи. Роджер обаче е с 20 титли от Големия шлем, а Ноле е с 15. На Уимбълдън 32-годишният Джокович води срещу Федерер с 2:1 победи. Ноле има 4 трофея в Лондон, а Роджер е с 8. Двубоят от Лондон ще бъде предаван пряко в България по Евроспорт 2.", "date": "2019.07.14", "title": "Федерер излиза днес за 21-а титла от Големия шлем"}
{"url": "https://standartnews.com/sport/grizman-nyama-trpenie-da-pochne-v-barsa-397098.html", "text": "Новата звезда на Барселона Антоан Гризман обяви, че няма търпение да играе за каталунците, на които върза текения преди година. \r\n\"Ще дам най-доброто от себе си в тази нова глава от кариерата ми, очаквам с нетърпение да играя за клуба. Да играеш с Лионел Меси е истинска наслада\", сподели световният шампион с Франция пред клубната телевизия. \r\n\"Искам да постигна големи неща, защото целите на Барселона съвпадат с моите. Надявам се да ги постигнем заедно. Много съм щастлив и гладен за успехи. Разбира с, че съм развълнуван от факта, че ще играя с Меси. Щастлив съм.\" \r\n\"Със Самуел Юмтити и Осман Дембеле се познаваме много добре от националния отбор и се намираме в отлична отношения. Надявам се заедно да постигнем големи неща.\" \"Барса е велик клуб и аз ще се опитам да го направя още по-велик. Искам да спечеля много отличия тук. Аз съм играч, който се наслаждава на футбола. Дано донеса много радост със себе си на своите съотборници и на феновете\", добави Гризман, който е световен шампион с Франция.", "date": "2019.07.14", "title": "Гризман няма търпение да почне в Барса"}
{"url": "https://standartnews.com/sport/balkanska-titla-za-valentin-andreev-397099.html", "text": "Националът по лека атлетика Валентин Андреев стана балкански шампион на чук в Истанбул. Той прати уреда в най-добрия си опит на 80,90 м. Турската столица е домакин на Балканиадата до 18 г. Титли до момента спечелиха още Изабела Соколова (100 м с препятствия - 14,19 сек) и Гени Семковски (800 м - 1:55,38 мин). Бронзов медал на троен скок взе Мартин Точев (14.32 м).", "date": "2019.07.14", "title": "Балканска титла за Валентин Андреев"}
{"url": "https://www.standartnews.com/sport/grizman-nyama-trpenie-da-pochne-v-barsa-397098.html", "text": "Новата звезда на Барселона Антоан Гризман обяви, че няма търпение да играе за каталунците, на които върза текения преди година. \r\n\"Ще дам най-доброто от себе си в тази нова глава от кариерата ми, очаквам с нетърпение да играя за клуба. Да играеш с Лионел Меси е истинска наслада\", сподели световният шампион с Франция пред клубната телевизия. \r\n\"Искам да постигна големи неща, защото целите на Барселона съвпадат с моите. Надявам се да ги постигнем заедно. Много съм щастлив и гладен за успехи. Разбира с, че съм развълнуван от факта, че ще играя с Меси. Щастлив съм.\" \r\n\"Със Самуел Юмтити и Осман Дембеле се познаваме много добре от националния отбор и се намираме в отлична отношения. Надявам се заедно да постигнем големи неща.\" \"Барса е велик клуб и аз ще се опитам да го направя още по-велик. Искам да спечеля много отличия тук. Аз съм играч, който се наслаждава на футбола. Дано донеса много радост със себе си на своите съотборници и на феновете\", добави Гризман, който е световен шампион с Франция.", "date": "2019.07.14", "title": "Гризман няма търпение да почне в Барса"}
{"url": "https://standartnews.com/sport/dzhokovich-specheli-uimbldn-za-peti-pt-397124.html", "text": "Новак Джокович спечели Уимлъдън и защити титлата си в Лондон от 2018-а. На финала той победи най-успешния тенисист на 21-и век Роджер Федерер със 7:6 (5), 1:6, 7:6 (4), 4:6, 13:12 (3). Битката за титлата продължи 5 часа, като Ноле спаси 2 мачбола в петия сет. Мачът бе и първият в историята на Уимбълдън на сингъл, който бе решен с тайбрек след 12:12 гейма в петия сет. Никой от зрителите обаче не искаше тази класика в тениса някога да свършва. Това бе и най-дългия по продължителност финал в историята на на Уимбълдън. Така Ноле изравни рекорда на Бьорн Борг по титли от Уимбълдън. За Джокович титлата е пета от Уимбълдън и общо 16-а от турнирите в Големия шлем. В преките двубои път Ноле има вече 26 победи срещу 22 на Федерер. На Уимбълдън успехите са 3:1 в полза на сърбина. За първото място на Уимбълдън Джокович взима 2,35 млн. паунда, а за Федерер остават 1,175 млн. паудна. Преди мача легендата Джон Макенроу предвиди победа на Джокович в 4 сета. \"И двамата играхме невероятен тенис. Новакс, ти беше страхотен, човече\", заяви 37-годишният Федерер. . Най-вълнуващият и непредвидим финал в цялата кариера. Беше невероятно как се върнах в мача при две шампионски точки за Роже\", каза пък Джокович, който заяви, че е щастлив как синът му Стефан е изгледал победата му.", "date": "2019.07.14", "title": "Джокович с пета титла на Уимбълдън след 5 часа битка"}
{"url": "https://standartnews.com/sport/arda-i-botev-pd-doigravat-dnes-ot-1830-ch-397111.html", "text": "Арда и Ботев (Пд) ще доигрят днес от 18,30 ч двубоя си от първия кръг на новото ни футболно първенство, което вече носи името efbet Лига. Вчера историческия първи мач на Арда в елита бе прекъснат в 4-ата минута, заради силния дъжд в Кърджали. Останалите два мача днес са Славия - Витоша (18,45 ч) и Черно море - Локо (Пд) от 21,00 ч. На 15-и юли е последния мач от кръга Дунав - Левски (20,30 ч).", "date": "2019.07.14", "title": "Арда и Ботев (Пд) доиграват днес от 18,30 ч"}
{"url": "https://standartnews.com/sport/skatov-veche-e-v-bazoviya-lager-397107.html", "text": "След цял ден преход вчера, снощи в 23.15 ч българско време, Атанас Скатов е пристигнал в базов лагер на сигурно място, обявиха от екипа на българския алпинист, който на 12-и юли изкачи Гашербрум 1 (8080 м). \" Слизали са 4 човека надолу. Не е имало качествена храна в лагер 1, както и прогнозата за времето не е хубава за следващите дни и е решил да слезе до базов лагер, вместо да изчака в лагер 1 и да атакува Гашербрум 2 (8035 м) оттам. За съжаление ще му се наложи да премине още веднъж ледника и разстоянието от базов лагер до лагер 1, което по неговите думи е най-трудния участък от целия маршрут. \r\nСега Наско ще си почине, наспи и хапне добре в базов лагер\", обявиха още от екипа на Скатов.", "date": "2019.07.14", "title": "Скатов вече е в базовия лагер"}
{"url": "https://standartnews.com/sport/khamiltn-specheli-na-silvrstoun-397116.html", "text": "Люис Хамилтън с Мерцедес спечели Гран при на Великобритания на пистата Силвърстоун. Това бе рекорден шести успех за британеца на домашната писта и пети пореден. Той също така направи и най-бърза обиколка (последната) и така взе общо 26 точки за генералното класиране. Британецът победи след като само веднъж смени гуми. Той направи смяната точно в момента в който на пистата излезе кола за сигурност. Съотборникът му Валтери Ботас, който стартира първи днес вкрайна сметка остана втори. Трети на Силвърстоун остана Шарл Льоклер (Ферари). В генералното класиране Хамилтън води с 38 т пред Ботас.", "date": "2019.07.14", "title": "Хамилтън спечели на Силвърстоун"}
{"url": "https://standartnews.com/sport/man-yunayted-plashcha-80-mln-paunda-za-zashchitnik-397120.html", "text": "Английският гранд Манчестър Юнайтед е постигнал договорка с Лестър за привличането на защитника Хари Магуайър, обяви „Сън”. Трансферната сума може да достигне 80 милиона паунда, което ще превърне английския национал в най-скъпия в историята, изпреварвайки Върджил ван Дайк. 60 милиона от тях са гарантирани. От Лестър вече имат готов заместник на Магуайър, който ще лети утре за Манчестър за медицински прегледи, като ще платят 45 милиона на Брайтън за Люис Дънк. \r\nЧервените дяволи бяха твърдо решени да се подсилят с футболиста и по всичко изглежда, че са на път да надвият конкуренцията на градския съперник Сити. Самият Магуайър поиска да напусне Лисиците и бе недоволен от действията на клуба, което в крайна сметка също е изиграло своята роля при осъществяването на сделката.", "date": "2019.07.14", "title": "Ман. Юнайтед плаща 80 млн. паунда за защитник"}
{"url": "https://www.standartnews.com/sport/man-yunayted-plashcha-80-mln-paunda-za-zashchitnik-397120.html", "text": "Английският гранд Манчестър Юнайтед е постигнал договорка с Лестър за привличането на защитника Хари Магуайър, обяви „Сън”. Трансферната сума може да достигне 80 милиона паунда, което ще превърне английския национал в най-скъпия в историята, изпреварвайки Върджил ван Дайк. 60 милиона от тях са гарантирани. От Лестър вече имат готов заместник на Магуайър, който ще лети утре за Манчестър за медицински прегледи, като ще платят 45 милиона на Брайтън за Люис Дънк. \r\nЧервените дяволи бяха твърдо решени да се подсилят с футболиста и по всичко изглежда, че са на път да надвият конкуренцията на градския съперник Сити. Самият Магуайър поиска да напусне Лисиците и бе недоволен от действията на клуба, което в крайна сметка също е изиграло своята роля при осъществяването на сделката.", "date": "2019.07.14", "title": "Ман. Юнайтед плаща 80 млн. паунда за защитник"}
{"url": "https://www.standartnews.com/sport/arda-i-botev-pd-doigravat-dnes-ot-1830-ch-397111.html", "text": "Арда и Ботев (Пд) ще доигрят днес от 18,30 ч двубоя си от първия кръг на новото ни футболно първенство, което вече носи името efbet Лига. Вчера историческия първи мач на Арда в елита бе прекъснат в 4-ата минута, заради силния дъжд в Кърджали. Останалите два мача днес са Славия - Витоша (18,45 ч) и Черно море - Локо (Пд) от 21,00 ч. На 15-и юли е последния мач от кръга Дунав - Левски (20,30 ч).", "date": "2019.07.14", "title": "Арда и Ботев (Пд) доиграват днес от 18,30 ч"}
{"url": "https://www.standartnews.com/sport/dzhokovich-specheli-uimbldn-za-peti-pt-397124.html", "text": "Новак Джокович спечели Уимлъдън и защити титлата си в Лондон от 2018-а. На финала той победи най-успешния тенисист на 21-и век Роджер Федерер със 7:6 (5), 1:6, 7:6 (4), 4:6, 13:12 (3). Битката за титлата продължи 5 часа, като Ноле спаси 2 мачбола в петия сет. Мачът бе и първият в историята на Уимбълдън на сингъл, който бе решен с тайбрек след 12:12 гейма в петия сет. Никой от зрителите обаче не искаше тази класика в тениса някога да свършва. Това бе и най-дългия по продължителност финал в историята на на Уимбълдън. Така Ноле изравни рекорда на Бьорн Борг по титли от Уимбълдън. За Джокович титлата е пета от Уимбълдън и общо 16-а от турнирите в Големия шлем. В преките двубои път Ноле има вече 26 победи срещу 22 на Федерер. На Уимбълдън успехите са 3:1 в полза на сърбина. За първото място на Уимбълдън Джокович взима 2,35 млн. паунда, а за Федерер остават 1,175 млн. паудна. Преди мача легендата Джон Макенроу предвиди победа на Джокович в 4 сета. \"И двамата играхме невероятен тенис. Новакс, ти беше страхотен, човече\", заяви 37-годишният Федерер. . Най-вълнуващият и непредвидим финал в цялата кариера. Беше невероятно как се върнах в мача при две шампионски точки за Роже\", каза пък Джокович, който заяви, че е щастлив как синът му Стефан е изгледал победата му.", "date": "2019.07.14", "title": "Джокович с пета титла на Уимбълдън след 5 часа битка"}
{"url": "https://www.standartnews.com/sport/balkanska-titla-za-valentin-andreev-397099.html", "text": "Националът по лека атлетика Валентин Андреев стана балкански шампион на чук в Истанбул. Той прати уреда в най-добрия си опит на 80,90 м. Турската столица е домакин на Балканиадата до 18 г. Титли до момента спечелиха още Изабела Соколова (100 м с препятствия - 14,19 сек) и Гени Семковски (800 м - 1:55,38 мин). Бронзов медал на троен скок взе Мартин Точев (14.32 м).", "date": "2019.07.14", "title": "Балканска титла за Валентин Андреев"}
{"url": "https://www.standartnews.com/sport/khamiltn-specheli-na-silvrstoun-397116.html", "text": "Люис Хамилтън с Мерцедес спечели Гран при на Великобритания на пистата Силвърстоун. Това бе рекорден шести успех за британеца на домашната писта и пети пореден. Той също така направи и най-бърза обиколка (последната) и така взе общо 26 точки за генералното класиране. Британецът победи след като само веднъж смени гуми. Той направи смяната точно в момента в който на пистата излезе кола за сигурност. Съотборникът му Валтери Ботас, който стартира първи днес вкрайна сметка остана втори. Трети на Силвърстоун остана Шарл Льоклер (Ферари). В генералното класиране Хамилтън води с 38 т пред Ботас.", "date": "2019.07.14", "title": "Хамилтън спечели на Силвърстоун"}
{"url": "https://standartnews.com/regionalni/vdigat-piramida-na-krepostta-tuida-za-spektakl-na-aida-397092.html", "text": "  Специална и много внушителна пирамида ше бъде издигната на крепостта \"Туида\"  за спектакъла на култовата опера на Джузепе Верди \"Аида\". Това разкрива режисьорът Огнян Драганов за спектакъла, който ще представи Старозагорската опера. Ще бъде монтиран и екран за мултимедийни ефекти и прожекции. В спектакъла на коне ще се включат и членове от прабългарска школа за оцеляване \"Бага Тур\". Като Радамес меломаните от Града на 100-те войводи ще чуят оперния ас Камен Чанев, почетен гражданин на Сливен. На диригентсия пулт ще бъде главният диригент на Старозагорската опера Ивайло Кринчев. \r\n   Спектакълът на Старозагорската опера е тази вечер от 21 часа на сцената на проучтата крепост край Сливен. Само при много силен дъжд е възможно отлагане на представлението, гарантират организаторите и призовават зрителите да си носят дъждобрани или чадър.  \r\n Два дни по-късно, на 16 юли, на същата сцена ще прозвучат вечните хитове на \"QUEEN\" в изпълнение на оркестъра на Старозагорската опера и рок група със солист Теодор Койчинов. Концертът \"Шоуто продължава\" - QUEEN Tribute\" ще дирижира младият диригент и пианист, Димитър Косев, виенски възпитаник, който е инициатор и ръководител на проекта. ", "date": "2019.07.14", "title": "Вдигат пирамида на крепостта \"Туида\" за спектакъл на \"Аида\""}
{"url": "https://www.standartnews.com/sport/skatov-veche-e-v-bazoviya-lager-397107.html", "text": "След цял ден преход вчера, снощи в 23.15 ч българско време, Атанас Скатов е пристигнал в базов лагер на сигурно място, обявиха от екипа на българския алпинист, който на 12-и юли изкачи Гашербрум 1 (8080 м). \" Слизали са 4 човека надолу. Не е имало качествена храна в лагер 1, както и прогнозата за времето не е хубава за следващите дни и е решил да слезе до базов лагер, вместо да изчака в лагер 1 и да атакува Гашербрум 2 (8035 м) оттам. За съжаление ще му се наложи да премине още веднъж ледника и разстоянието от базов лагер до лагер 1, което по неговите думи е най-трудния участък от целия маршрут. \r\nСега Наско ще си почине, наспи и хапне добре в базов лагер\", обявиха още от екипа на Скатов.", "date": "2019.07.14", "title": "Скатов вече е в базовия лагер"}
