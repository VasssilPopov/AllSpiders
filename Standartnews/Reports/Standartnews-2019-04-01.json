{"url": "https://standartnews.com/regionalni/firma-za-kabeli-skrashchava-blizo-300-dushi-388505.html", "text": "Фирмата за производство на кабели за автомобили \"Ховаг\" закрива производството си  в Търговище и без работа ще останат близо 300 души. Ръководството на фирмата обаче не е уведомило навреме Инспекцията по труда за намерението си да направи масови съкращения и ще понесе финансови санкции, съобщиха от трудовата инспекция. \r\n   Всички институции в областта, в която и без това безработицата е висока, правят  всичко възможно съкратените да бъдат подпомогнати. Създадени са екипи с работодателите и с представители на общината, на бюрото по труда и синдикатите, събщи в ефира на Радио Шумен директорът на Бюрото по труда в Търговище Недялко Владимиров. Ежедневно се изпращала и информация за свободните работни места и ако някой от освободените работници пожелаел да заеме някое от предложените работни места, можел да го направи веднага", "date": "2019.03.31", "title": "Фирма за кабели съкращава близо 300 души"}
{"url": "https://standartnews.com/biznes/ot-1-april-kasovite-belezhki-za-gorivo-s-plna-informatsiya-388534.html", "text": "Касовите бележки за заредено гориво от бензиностанциите ще съдържат информация за косвените данъци, платени от търговеца, за продажната стойност и за стойността на тяхното придобиване. Промяната влиза от  1 април 2019 г., а целта е крайният потребител да бъде информиран. Това гласят последните промени в Наредба Н-18 за регистриране и отчитане чрез фискални устройства на продажбите в търговските обекти, изискванията към софтуерите за управлението им и изисквания към лицата, които извършват продажби чрез електронен магазин, съобщиха от НАП. Съгласно новите изисквания, при продажба/зареждане на течни горива, във фискалния бон, издаван на бензиностанциите, ще трябва да е отпечатана на отделни редове по вид гориво и информация за: - размер на ДДС за продаденото/зареденото гориво; - размер на акциза за продаденото/зареденото гориво; - продажна цена на горивото без акциз и без данък върху добавената стойност (нето стойност); - покупна цена на горивото без акциз и без ДДС (покупна стойност). От НАП обръщат внимание, че разликата между крайната продажна цена и покупната му цена не трябва да се възприема като печалба за търговеца, тъй като в този марж се включват и други разходи на съответната бензиностанция за продажбата на горивото – заплати, обучения, сервиз и др. От НАП допълват още, че доработването на фискалните системи на бензиностанциите съгласно последните изисквания в Наредба Н-18 няма да изискват допълнително изпитване, тестване и одобрение от Българския институт по метрология. ", "date": "2019.03.31", "title": "От 1 април: Касовите бележки за гориво с пълна информация"}
{"url": "https://www.standartnews.com/sport/10-ot-botev-udrzhakha-11-na-levski-v-sofiya-388551.html", "text": "Левски не успя да победи Ботев (Пд) в София за 1:1 в мач от първата шестица в Първа лига. \"Канарчетата\" играха около 40 минути с човек по-малко и без отсъстващия си лидер Тодор Неделев, но успяха да стигнат до точката. Точен за \"сините\" от дузпа в 35-та минута беше Давиде Мариани, за когото това бе 10-и гол този сезон. Нарушението беше на Филип Филипов, като реферът забеляза игра с ръка.  В 47-та минута Кристиан Димитров изравни с удар от границата на наказателното поле, а две минути след това капитанът на \"канарчетата\" Лъчезар Балтанов беше изгонен с втори жълт и червен картон.  о края \"сините\" се лутаха и не успяха да се възползват от численото си предимство на терена. Лудогорец води в класирането с 63 точки, втори е ЦСКА-София с 60, трети е Левски с 55, а Ботев Пд е четвърти с 46.", "date": "2019.03.31", "title": "10 от Ботев удържаха 1:1 на Левски в София"}
{"url": "https://standartnews.com/biznes/italianskiyat-zekhtin-rekordno-skp-388524.html", "text": "Цената на висококачествения италиански зехтин скача драстично. Причината е спад в производството, причинен от болест по маслиновите дървета и нетипични за сезона застудявания, информира \"Файненшъл таймс\", цитиран от investor.bg. Производството през 2018 г. се срина с цели 57%, до 185 хил. тона, спрямо 429 000 тона през 2017 г. Така 2018 -а стана една от най-лошите години в историята на този сектор на Апенините, съобщи италианският Институт по услуги за пазара на селскостопански храни, цитиран от АФП. Най-засегнат е южният район Пулия, който произвежда около половината от маслиновото олио на полустрова. Спадът в производството там е с 65% през 2018 г. Причина за това са студът (най-вече снеговалежът през март) и болести по дръвчетата. Висококачественият италиански \"екстра върджин\" винаги е бил по-скъп от испанския. През декември италианското олио достигна цена от 5,60 евро за литър, което е увеличение с 40% спрямо юни, и още по-високи стойности от 7 евро на литър в Сицилия. През февруари средната цена на маслиновото масло, добивано на Ботуша, бе 5861 евро за тон - повече от 50% нагоре спрямо цената на испанския зехтин, която е референтна за пазара. Това е най-голямата ценова разлика между двата вида зехтин, отчитана досега в Европа, пише БТА. На пазара обаче цените остават ниски, заради големия внос от Испания, където реколтата е била добра. Испания е водещият световен производител в бранша, чиито продажби на едро се равняват на близо 10 млрд. евро. Освен застудяването в края на зимата, добивът на италианските производители бе засегнат и от бактерията ксилела фастидиоза, убила милиони маслинови дървета през 2013 г. Борбата със заразата продължава. От Пулия идва близо половината италиански зехтин, но някои земеделски стопани бяха принудени да изоставят фермите и насажденията си. Производители на маслини от цяла Италия излязоха на протест в Рим миналия месец с искане за държавна помощ за сектора. Така нареченото движение на оранжевите жилетки се зароди в края на 2018 г. и настоява за финансиране, което да помогне на фермерите да се справят с бактерията и последиците от студовете. Неблагоприятното време е засегнало производителите от цялото Средиземноморие, като Испания и Гърция също са пострадали през последните няколко години, посочва анализаторът Вито Мартиели от Rabobank. По думите му, това е открило възможности за нови производители като Мароко и Тунис, които увеличават производството си и се опитват да покрият недостига. Още в края на миналата година за криза със зехтина предупреди и Гърция, която е на трето място по производство след Испания и Италия. Добивът в южната ни съседка е между 30 и 40 процента по-нисък заради подходящите климатични условия за развитието на маслиновата муха, която нанася сериозни щети на тази култура, съобщиха официални представители от министерството на земеделието, цитирани от AFP. Говорител на министерството изтъкна, че това ще бъде \"най-големият спад на продукцията за последните три години\". Според специалисти причините за това са по-ниските от обичайните зимни температури и обилните валежи през юни, които благоприятстват развитието на маслиновата муха. През ноември министерството на земеделието започна научно изследване, за да анализира това явление и евентуалната му връзка с климатичните промени. Най-силно засегнати са маслинените плантации в Месиния и областта Лакония на полуостров Пелопонес, които са и най-важните райони за продукцията на зехтин в Гърция. Само остров Крит е пощаден от разпространението на насекомото. Атина поиска отпускането на помощ от средствата на ЕС за справяне с кризата, за да бъдат покрити загубите на производителите.  ", "date": "2019.03.31", "title": "Италианският зехтин  рекордно скъп"}
{"url": "https://standartnews.com/sport/10-ot-botev-udrzhakha-11-na-levski-v-sofiya-388551.html", "text": "Левски не успя да победи Ботев (Пд) в София за 1:1 в мач от първата шестица в Първа лига. \"Канарчетата\" играха около 40 минути с човек по-малко и без отсъстващия си лидер Тодор Неделев, но успяха да стигнат до точката. Точен за \"сините\" от дузпа в 35-та минута беше Давиде Мариани, за когото това бе 10-и гол този сезон. Нарушението беше на Филип Филипов, като реферът забеляза игра с ръка.  В 47-та минута Кристиан Димитров изравни с удар от границата на наказателното поле, а две минути след това капитанът на \"канарчетата\" Лъчезар Балтанов беше изгонен с втори жълт и червен картон.  о края \"сините\" се лутаха и не успяха да се възползват от численото си предимство на терена. Лудогорец води в класирането с 63 точки, втори е ЦСКА-София с 60, трети е Левски с 55, а Ботев Пд е четвърти с 46.", "date": "2019.03.31", "title": "10 от Ботев удържаха 1:1 на Левски в София"}
{"url": "https://standartnews.com/biznes/bnb-s-novi-merki-sreshchu-loshite-krediti-388532.html", "text": "БНБ предприема нови мерки срещу лошите кредити. От Централната банка предупреждават, че при бъдещо покачване на лихвите или спад на икономическата активност, ще се влоши способността на хората да обслужват заемите си, което ще доведе до нарастване на лошите кредити.  \r\nЗатова БНБ предприе още една стъпка за ограничаване на бързия ръст на кредитите. Управителният съвет реши да повиши размера на антицикличния капиталов буфер, приложим към отпуснатите кредити в България, на 1% от 1 април 2020 г. Още през миналата година БНБ реши, че от края на септември 2019 г. антицикличният капиталов буфер се повишава от 0% на 0,5%. Сега БНБ взе решение за неговото повишение от 1 април 2020 г., което означава, че банките ще трябва да заделят повече резерви за всеки отпуснат кредит. Централната банка мотивира решението си с това, че отпуснатите от банките кредити за граждани и фирми “продължават да нарастват със сравнително високи за последните години темпове, особено в сегмента на кредитите за домакинства”. В периоди на засилено кредитиране е възможно да започне постепенно натрупване на циклични рискове, които да се проявят в увеличение на необслужваните кредити при евентуален бъдещ спад на икономическата активност и/или нарастване на лихвените проценти, допълват от БНБ. \r\nПотребителските заеми на гражданите нараснаха със 17,7% за година и в края на февруари са 9,207 млрд. лв., сочат данните на БНБ. Това представлява повторение на рекордния ръст от края на декември, който също беше 17,7%. Предоставените от банките кредити за домакинствата се увеличават с най-бързи темпове от 2009 г. насам. Само за година обемът на отпуснатите потребителски заеми нарасна с 1,381 млрд. лв. Сред причини за това са ниските лихви, повишаването на доходите, както и това, че банките по-лесно отпускат заеми.", "date": "2019.03.31", "title": "БНБ затяга кредитите"}
{"url": "https://standartnews.com/biznes/slana-popari-ovoshki-rekoltata-pod-vpros-388507.html", "text": "\r\n   Слана попари разцъфналите череши, сливи, праскови, кайсии, вишни в почти цялата страна, което според специалистите в много случаи ще бъде фатално. \"Реколтата тази година от тези плодове или няма да я има, или ще бъде критично слаба\", прогнозира Красимир Кумчев, известен в цялата страна агроконсултант пред БГНЕС. Според него в по-голямата част от страната реколтата е обречена. \r\n Специалистът припомни как реагират политиците при наводнения и земетресения например - изсипват се на място с ботуши, дъждобрани и всички останали атрибути, за даи покажат загрижеността си. Според него това, което ни се случи вчера сутринта, е по- трагично. \r\n \" Трудът на овощарите е незащитен, те не могат да застраховат градините си от щети, настъпили от събития преди 20 април, това е условието на застрахователите и то не се променя въпреки многократно поставяните искания. Застраховки на овощни градини могат да се сключват само след тоя срок, а всъщност сланите падат преди него\", припомни основният проблем Кумчев. Той е убеден, че тази година ще купуваме много скъпи череши, праскови, кайсии и вишни, ако изобщо ги има.  \r\nФото - БГНЕС", "date": "2019.03.31", "title": "Слана попари овошки, реколтата под въпрос"}
{"url": "https://www.standartnews.com/sport/strasburg-likuva-s-kupata-na-ligata-vv-frantsiya-video-388482.html", "text": "Страсбург спечели турнира за Купата на Лигата във Франция след успех над Гингам след изпълнение на дузпи с 4:1, след като в редовното време и продълженията мачът завърши 0:0. Двата тима бяха достатъчно притеснени в началото на двубоя и през първата част нямаше почти нищо интересно пред двете врати. През втората част опасностите пред двете врати се появиха. Първо Пръчич в 65-ата минута от Страсбург пропусна да открие резултата, а след това неговият съотборник Ажор не сполучи в 84-ата минута. Отново той в самия край на редовното време пропусна да донесе трофея в редовното време, но вратарят на Гингам се справи със ситуацията и се стигна до продължения. В тях двата тима не рискуваха и дойде ред на дузпите. При тях по-здрави нерви показа Страсбург. Първо Пърчич застана зад топката и не сбърка за 1:0, Менди от Гингам прати топката над вратата, а Томасон удвои преднината на Страсбург. Дидо върна интригата с гол, но Алиенар направи 3:1 с изпълнение в стил Паненка, Роделен не сполучи да матира вратаря на Страсбург, а Карол донесе трофея на тима си с елегантно изпълнение.", "date": "2019.03.31", "title": "Страсбург ликува с Купата на Лигата във Франция (ВИДЕО)"}
{"url": "https://www.standartnews.com/sport/ludogorets-ne-mozha-da-preodolee-beroe-video-388481.html", "text": "Шампионът Лудогорец направи грешна стъпка още в първия си мач от плейофната фаза в Първа лига, завършвайки наравно – 0:0, у дома срещу гостуващия Берое. Изключително представяне изнесе стража на старозагорци Душан Перниш, който направи всичко по силите си да съхрани точката за своите, която е първа от три кръга насам. Лудогорец пък не победи за пръв път от три поредни мача, като вече има 63 точки, на три пред втория ЦСКА. Берое пък е шести с 43 точки, водейки с една точка на Черно море.", "date": "2019.03.31", "title": "Лудогорец не можа да преодолее Берое (ВИДЕО)"}
{"url": "https://standartnews.com/svyat/polugol-protest-v-rusiya-v-zashchita-na-uchitelka-388521.html", "text": "Най-скандалната история от миналата седмица, предизвикала разнобой в Русия, стигна и до  Великобритания, пише Газета ру. Британските медии разказаха за кампанията на руските учители в подкрепа на Татяна Кувшинникова от Сибир, която изгуби работата си след публикации на снимки по бански и с къса рокля. Хаштагът   стремително набира популярност в социалните мрежи: педагозите искат да им позволят да си живеят живота. -------------------- Историята на Татяна Кувшинникова, учтелка от Барнаул, преследвана в училище заради снимка по бански костюм, получи международна известност. Благодарение на флашмоб, организиран от поддържащи я руски педагози, за нея написаха британските издания Daily Mail и Sun. „Руските учители се събличат в знак на протест след като техен колега бе уволнен заради това, че „се облича като проститутка“ на снимка с бански и къса рокля, когато тя публикува в социалните мрежи. Според родителите, снимката предизвикала сексуално желание сред момчетата“. Статия с такова заглавие, характерно за Daily Mail, излезе в таблоида в събота, 30 март. Историята започва, след като на снимката на Татяна Кувшинникова, публикувана през декември 2018 г. по случай зимната Универсиада в Красноярск, обърнала внимание майката на един от учениците в училището в Барнаул. Притеснената родителка изискала снимката на жената от Алтайската федерация по закаляване и зимно плуване „Бели мечки“ и я пуснала в специален родителски чат, а после я изпратила на директора на училището Людмила Кузнецова. Ръководителят на учебното заведение извикала Татяна Кувшинникова в своя кабинет. Тя й заявила, че така, както е облечена Кувшинникова край замръзналото езеро, се „обличат само проститутките“. Полата й е над коляното, а отворените обувки на висок ток тя нарекла „петно върху репутацията на училището“. И завършила коментара си с думите, че с такива темпове бързо ще се стигне и до педофилия. „Не е изненада, че момчетата ученици са влюбени, така и до педофилията пътят не е дълъг“, казала директорката. Кувшинникова, която не издържала на натиска и постоянните проверки от страна на училищното ръководство, сама написала молба за напускане. Това се случило на 25 март, когато историята вече се е разчула из цяла Русия. За нея се застъпи министърът на образованието на Алтайския край Максим Костенко, който заяви, че педагозите,  пропагандиращи здравословния начин на живот, трябва да бъдат поощрявани. Най-мощна подкрепа на Татяна оказаха колегите й, които разказаха за нея на британските таблоиди. От петък в социалните мрежи получава все по-голяма популярност хаштагът  , в рамките на който преподаватели от всички краища на Русия изпращат свои снимки по бански, за да докажат, че педагозите имат право на частен живот и на свои увлечения. В момена в Инстаграм има 14 499 поста под този хаштаг. Сред снимките, изпратени от руски учители, има и еротични – учителите на тях не са в бански костюми, а по бельо. Но голяма част от фотосите са на плажа. Във флашмоба участват и мъже-преподаватели. Някои публикуват снимки по плувки, а други – в женски бански костюми. Хаштагът   не е нов. Под него е прието да се показват снимки на учители в неформална обстановка. Но след историята на Татяна Кувшинникова той придоби нов смисъл. Учителката от Барнаулск отхвърли предложението на Максим Костенко да й бъде намерена работа в друго училище. По думите й, тя повече не иска да работи в държавно образователно учреждение и заради ниската заплата, която в Барнаул е 11-12 000 рубли. Но пък смята да приеме друго предложение на Максим Костенко – да състави програма по „безопасно поведениев социалните мрежи“ в градския център за повишаване на квалификацията на другите учители.", "date": "2019.03.31", "title": "Полугол протест в Русия в защита на учителка"}
{"url": "https://standartnews.com/svyat/izchezna-kartina-na-leonardo-za-450-mln-dolara-388539.html", "text": "Изчезнала е картина на Леонардо да Винчи, която е смятана за едно от най-скъпите произведения на изкуството.  Служителите на филиала на френския музей Лувър в столицата на Обединените арабски емирства Абу-Даби не знаят къде се намира \"Спасителят на света\" (Salvator Mundi), съобщиха световните медии. Преди това филиалът на музея представяше картината за неопределен срок, пише вестник New York Times. По-рано бе съобщено, че картината след продажба на аукцион за $450 млн. стана най-скъпото произведение на изкуството в историята. През септември 2018 г. филиалът на Лувъра в Абу Даби отмени планираната експозиция на картината \"без обясними причини\", пише New York Times. При това департамнетът по култура и туризъм на Абу Даби отказа да отговаря на въпроси, подчертава изданието, а сътрудниците на музейния филиал в конфиденциален разговор съобщават, че \"нямат информация за местонахождението на платното\". Както съобщи изданието пред осведомен източник, парижкият Лувър също \"не може да определи местонахождението на \"Спасителят на света\". Официалните лица във Франция се надяват, че картината ще бъде намерена и планират да я включат в изложба, организирана за 500-та годишнина от смъртта на Леонардо да Винчи. Картината \"Спасителят на света\" на Леонардо да Винчи дълго време се смяташе за загубена. През 2017 г. тя бе продадена на частен колекционер за $450 млн. (включително и комисионните за търга) и стана най-скъпото произведение на изкуството в историята. Според американското издание картината бе придобита от саудитския принц Бадр бен Абдула бен Мухаммед бен Фархан Ал Сауд. Властите в Абу Даби не разкриват как е получена картината. Откритият през 2017 г. \"Лувр Абу-Даби\" е единственият в света музей извън Франция, който има разрешението да използва оригиналната марка на Лувъра. Преди няколко месеца пък оĸcфopдcĸият иcтopиĸ и изĸycтвoвeд, cпeциaлиcт пo твopчecтвoтo нa Лeoнapдo дa Bинчи, Maтю Лaндpyc изрази съмнение, че пpoдaдeнaтa зa peĸopднитe $450 милиoнa ĸapтинa \"Cпacитeлят нa cвeтa\" (Ѕаlvаdоr Мundі) e нapиcyвaнa oт пoмoщниĸ нa гeниaлния xyдoжниĸ. Kaĸтo пишe Тhе Guаrdіаn, пo мнeниeтo нa eĸcпepтa, иcтинcĸият aвтopo нa плaтнoтo e yчeниĸът и пoмoщниĸ нa Лeoнapдo - Бepнapдинo Лyини, чийтo paбoти ce пpoдaвaт \"c yдapa нa чyĸчeтo\" зa пo-мaлĸo oт 1 милиoн дoлapa. Лaндpyc yтoчнявa, чe caмият Лeoнapдo дa Bинчи вce пaĸ e paбoтил нaд ĸapтинaтa, нo нa нeгoвaтa чeтĸa ce пaдaт мeждy 5 и 20 нa cтo oт шeдьoвъpa. Aĸo ce изyчaт ĸapтинитe нa paзличнитe yчeници нa Лeoнapдo, тo в \"Cпacитeлят нa cвeтa\" мoжe дa ce oтĸpиe pъĸaтa нa Лyини, cмятa eĸcпepтът. Тhе Guаrdіаn нaпoмни, чe няĸoлĸo eĸcпepти ca пoтвъpдили aвтopcтвoтo нa Лeoнapдo дa Bинчи, нo и y няĸoи cпeциaлиcти ca зaпaзeни cъмнeния пo въпpoca. Haпpимep Фpaнĸ Цoлep oт yнивepcитeтa в Лaйпциг пpeдпoлaгa, чe \"Cпacитeлят нa cвeтa\" e пpoдyĸт нa paбoтилницaтa нa Лeoнapдo или e билa cъздaдeнa пo-ĸъcнo. Cпeциaлиcтът пo изĸycтвoтo нa Peнecaнca Чapлз Xoyп cъщo cмятa, чe плaтнoтo \"изглeждa твъpдe нeoбичaйнo\" зa Лeoнapдo. Изтoчници нa издaниeтo инфopмиpaт, чe и y изĸycтвoвeдитe нa Лyвъpa имa peдицa въпpocи пo aвтopcтвoтo нa тoвa пpoизвeдeниe. Шeфът нa oтдeлa зa итaлиaнcĸo изĸycтвo oт ХVІ вeĸa oтĸaзвa дa ĸoмeнтиpa пpeдпoлoжeниeтo, чe ĸapтинaтa e дeлo нa yчeниĸ нa Лeoнapдo, пишe Тhе Guаrdіаn Πpeз 1900 гoдинa, ĸoгaтo cъp Чapлз Poбинcън пpидoбивa \"Cпacитeлят нa cвeтa\", ĸapтинaтa e oтнacянa ĸъм paбoтитe нa Лyини.", "date": "2019.03.31", "title": "Изчезна картина на Леонардо за 450 млн. долара"}
{"url": "https://standartnews.com/svyat/zlodey-s-nozh-napada-v-severen-london-388533.html", "text": "Злодей с нож вилнее в Северен Лондон.  Четирима души са били наръгани за няколко часа. Полицията е започнала мащабно издирване и моли свидетели за съдействие, съобщава „Скай Нюз“. \r\nЧетирима пострадали са били сами, когато са били атакувани изневиделица. \r\nЕдна жена е в болница, след като е наръгана в 19 ч. местно време вчера. Втората жертва е нападната 4 часа по-късно, той също е в болница. \r\nТретата атака е била над 23-годишен мъж в 4 ч. сутринта на метростанция „Севън Систърс“. Състоянието му е критично. \r\nПоследното нападение е от 10 ч. тази сутрин местно време на Бретенхам Роуд. Раните на мъжа са потенциално животозастрашващи.", "date": "2019.03.31", "title": "Злодей с нож напада в Северен Лондон"}
{"url": "https://standartnews.com/svyat/provalen-brak-i-iznasilvane-pravyat-gloriya-olred-advokat-1-388548.html", "text": "Списание „Ню Йоркър“ я нарича най-известния практикуващ адвокат в Америка. Въпреки че вече е на 77 години и е висока едва 160 см, тя може да сложи в малкия си джоб всеки противник в съда.  \r\nОбикновено Глория Олред действа така - дава пресконференция заедно с клиента си, на която с плътния си, категоричен глас излага исканията си с непоклатимо хладнокръвие, а после пуска жертвата на медиите.  \r\nПред тв камерите Глория винаги носи светло сако, златни бижута, има безупречна прическа и не спира да се усмихва. На същото станахме свидетели в четвъртък, когато страховитата Олред беше наета от Дженифър Равало заради целувката в ефир на Кубрат Пулев, пише \r\nЕдва ли Джени Суши, както е прякорът на журналистката, е мислила дълго кого да наеме, защото Глория е най-известната защитничка на правата на жените зад Океана. Адвокатката е постигнала тази популярност не толкова благодарение на воденето на дела - макар да има зад гърба си и доста опит в тях, колкото на извънсъдебните си споразумения и на сериозните й връзки с обществеността. „Споменаването й пред други адвокати предизвиква дискретна пауза, после леко повдигнати вежди, последвани от нещо като „Глория е наистина, наистина страхотна в това, което прави“, пише сп. „Ню Йоркър“. \r\nСамата Олред е имала тежка съдба. Ражда се под името Глория Блум в бедно еврейско семейство във Филаделфия, но като единствена дъщеря родителите й успяват да я изучат и дори да я запишат в Университета на Пенсилвания. Там тя среща първия си съпруг Пейтън Брей и едва 19-годишна забременява. Когато я приемат в болницата за раждането на дъщеря й, Пейтън отива да пие бира, нещо, което Глория така и не му прощава. Брачният им живот не върви, през 1962-ра съпрузите се разделят и младата студентка се връща с бебето Лиза при родителите си. По-късно Пейтън Брей страда от биполярно разстройство и опитва самоубийство, а Лиза, сега също прочута адвокатка, взима фамилията на майка си. \r\n„Когато се разделих с Пейтън, бях съсипана - самотна майка, наскоро разведена, която не знаеше как да продължи живота си. За да припечелвам нещо, станах продавачка срещу 75 долара седмично. Колегата ми, който беше мъж, получаваше 90 за същата работа. Попитах защо е така и ми обясниха, че той има да издържа семейство“, възмущава се Глория в мемоарите си, издадени през 2006 г. \r\nВъпреки проблемите тя успява да се дипломира с отличие по английска литература и да стане учителка, Докато учи магистратура в Нюйоркския университет, започва да се интересува от движението за граждански права. „Пейтън не ми плащаше издръжка и аз едва свързвах двата края като учителка. Затова реших, че като ще съм бедна, по-добре да е на топло“, обяснява Глория и през 1966-а се мести в Лос Анджелис, където започва да преподава в училище за тъмнокожи. \r\nВ автобиографията си тя разкрива, че по време на ваканция в Акапулко същото лято е поканена на вечеря от местен физиотерапевт. На път за ресторанта спират в мотел, където мексиканецът уж трябвало да се обади у дома. Вместо това той завлича Глория в празна стая, където я заплашва с пистолет и я изнасилва. Когато се прибира в Ел Ей, Олред установява, че е бременна, а по това време абортът още е незаконен в Калифорния. Младата жена решава да махне бебето при нелегални лекари, но след интервенцията започва да кърви силно и въпреки това отказва да отиде в болница. Спасява я нейна приятелка, която живеела в същата къща. „Дано сега си си научила урока“, й казва медицинската сестра. \r\nИменно тази драматична история преобръща живота на Глория, която се заклева никой повече да не й говори по този начин и става една от водачките на движението против забраната на абортите. Дъщеря й Лиза казва: „Аз бях родена като феминистко бебе, но после майка ми допълнително ме радикализира.“ \r\nПрез 1968 г. Глория се омъжва за Уилям Олред и решава да завърши право. С финансовата помощ на мъжа си тя основава юридическа фирма през 1976-а заедно с колегите си от университета „Лойола“ Майкъл Мароко и Нейтън Голдбърг. Макар през 1987-а да се разделя и с втория си съпруг, тя придобива своята известност с неговата фамилия. На сметката си Глория вече има стотици милиони долари, след като спечели куп знакови дела. Тя беше адвокат на 28 от 33-те жени, които вкараха в затвора легендарния комик Бил Козби, пише novsport.com. Наеха я и две от любовниците на Тайгър Уудс, както и някои от актрисите, обвинили в изнасилване холивудския продуцент Харви Уайнстийн.  \r\nСъщо така Олред постигна споразумение за трите жени, които обвиниха президента на САЩ Доналд Тръмп в тормоз и сексуално посегателство, припомня „Телеграф“. \r\nОлред е съдила още звезди от ранга на Майкъл Джексън, Роман Полански, Арнолд Шварценегер, Саша Барън Коен и Доди ал Файед. \r\nВеднъж попитали прочутата адвокатка за вилата й в Малибу, а тя отвърнала: „Да, имам такава къща, но домът ми е там, където са обувките ми, а моите обувки винаги са там, където има да се поправи някоя неправда. Ще се оттегля, когато има справедливост за моите клиенти. Но докато няма справедливост, ще бъда безмилостна. Защото хората я заслужават.“ \r\nКобрата не е първата боксова звезда, срещу която Глория Олред се изправя. През 2001 г. тя беше адвокат на 50-годишната Арлийн Муурман, която обвини в изнасилване 35-годишния тогава Тайсън. Пред медиите Олред нарече Майк „доказан изнасилвач“, имайки предвид, че беше осъден и вкаран в затвора за същото престъпление през 1992 г. и освободен предсрочно през март 1995 г.  \r\nПрез юли 1997 г. Глория се яви на изслушване пред щатската атлетическата комисия на Невада и настояваше правата на Тайсън да бъдат отнети, отново с основанието, че е изнасилвам. Тогава Олред се изказа в ролята си на лидер на Фондацията за правна защита и равни права на жените. Поводът за събирането на комисията беше инцидентът, при който Майк отхапа ухото на Ивендър Холифийлд. В крайна сметка лицензът на Тайсън бе отнет за година и половина, а освен това той отнесе $3 млн. глоба.", "date": "2019.03.31", "title": "Провален брак и изнасилване правят Глория Олред адвокат №1"}
{"url": "https://standartnews.com/svyat/dvama-zastrelyani-i-boy-pred-urnite-na-vota-v-turtsiya-388517.html", "text": "Двама наблюдатели на местните избори в Турция са загинали след скандал и последвала престрелка в област Малатия, има един арестуван.  Като цяло обаче гласуването минава без драстични ексцесии. В област Мардин заради сбиване пред офис на квартален кмет (мухтар) за кратко е затворена избирателната секция. Забранена агитация е регистрирана в тракийската област Текирдаг и източната провинция Агръ. Оттам беше съобщено за случаи на раздаване на пакети с хранителни стоки и чай, съдържащи агитационни материали на един от кандидатите. Бяха отчетени и случаи на разкриване на тайната на вота предимно в източните провинции на страната, както и отделни опити за повторно гласуване, обобщава БНР.  За участие в местните избори бяха допуснати общо 13 партии, като не всички от тях са издигнали кандидати във всички населени места. В 30 големи общини с над 750 000 души население всяка се състезават и 73 независими кандидати.  \r\nНа вота се гледа като тест за популярността на президента Реджеп Ердоган и неговата Партия на справедливостта и развитието (ПСР), която се очаква да победи в повечето области, но картината в петте най-големи града е по-различна.  \r\nВ най-многолюдния град в страната Истанбул 8 политически партии и 24 независими кандидати се борят за доверието на избирателите. Социолозите отчитат лека преднина на бившия премиер Бинали Йълдъръм, издигнат от управляващата ПСР. Основният му конкурент е Екрем Имамоглу, издигнат от Народнорепубликанската партия.  \r\n„Надявам се на наистина много благоприятен изход за Истанбул… Надявам се на голяма избирателна активност и накрая на деня изборите да завършат в спокойна обстановка, без да кърви носа на нито един човек“, каза Имамоглу, давайки своя глас.  \r\nВ града край Босфора гласуваха още Йълдъръм и лидерът на „Добрата партия“ Мерал Акшенер, която е сред малкото жени-политици в страната. Едва 7,89% от кандидатите за кметове са жени – 652 от 8263 кандидати. За цялата републиканска история на Турция около 31 000 кметове са били мъже и само 119 жени са били избирани за градоначалнички.  \r\nВ столицата Анкара битката е между 7 формации и 5 независими кандидати. Фаворит е опозиционният кандидат Мансур Яваш, който води срещу Мехмед Йозхасеки от управляващата партия.  \r\nКандидати за градоначалник на търговския град и средиземноморско пристанище Измир са 4 независими и представители на 8 политически сили. Убедителна е преднината на Тунч Сойер от Народнорепубликанската партия, която от години печели изборите в града. Най-силен негов съперник е бившият министър от формацията на президента Реджеп Ердоган Нихат Зейбекчи.  \r\nПроучванията на общественото мнение отчитат много близки резултати за Анталия и Бурса.  \r\nГласоподавателите избират с 4 различни бюлетини кметове за всички нива на местното самоуправление и общински съветници. Турците ще могат да гласуват в 194 390 секции по цялата страна. И четирите бюлетини се поставят в 1 плик, като за улеснение на избирателите и на комисиите бюлетините за отделните видове избор са в различен цвят. Избирателните комисии са съставени от поне петима представители на различни политически сили.  \r\nВисшата избирателна комисия е наложила забрана до 21 часа за излъчване на прогнозни данни и коментари, но тя може да бъде вдигната по-рано по нейно решение.  \r\nВътрешният министър Сюлейман Сойлу съобщи, че заети с охраната на изборния ден ще са над 553 000 служители на силите за сигурност. Те ще разполагат с почти 7000 бронирани автомобила, 126 въздушни и 294 морски апарати.", "date": "2019.03.31", "title": "Двама застреляни и бой пред урните на вота в Турция"}
{"url": "https://standartnews.com/svyat/slovakiya-za-prvi-pt-s-zhena-prezident-388491.html", "text": "Новачка в политиката би зам.-председателя на Европейската комисия Марош Шефчович и стана президент на Словакия.  45-годишната адвокатка, природозащитничка и активистка Зузана Чапутова става първата жена президент на стра  предаде ТАСС. \r\nЧапутова получи 58,4% от гласовете на балотажа на вчерашните президентски избори, а кандидатът на управляващата партия Марош Шефчович взе 41,6%. Шефчович каза на брифинг в предизборния си щаб, че се е обадил по телефона на Чапутова, за да я поздрави за победата. \r\nЧапутова побеждава в повечето избирателни райони. Особено масово за нея са гласували в столицата Братислава и околностите (73,74%). За Чапутова са дали гласа си общо 1 055 118 избиратели, а за Шефчович - 751 924. Избирателната активност е била 41,8% от общо 4 450 000 избиратели - най-ниска за цялата история на президентските избори в Словакия, които от 1999 г. насам са общо пет. Чапутова ще поеме поста от Андрей Киска на 15 юни. Новоизбраният президент каза, че ще работи в интерес на сплотяването на гражданите на Словакия и ще се стреми да получи доверието и не тези, които не са я подкрепили. Чапутова потвърди подкрепата си за евроатлантическата ориентация на Словакия и обяви, че първата й визита ще бъде в Чехия.", "date": "2019.03.31", "title": "Словакия за първи път с жена президент"}
{"url": "https://standartnews.com/svyat/poroshenko-kray-na-druzhbata-s-rusiya-ot-1-april-388501.html", "text": "Президентът на Украйна напомни, че от 1 април се прекратява Договора за дружба с Русия с публикация в социалната мрежа „Фейсбук“ , цитиран от TACC. \"Както обещах, от 1 април, след приключването на всички официални процедури, така нареченото базово споразумение с Москва приключва\", написа Порошенко в изборния ден. Украйна избира днес президент. Основните кандидати са комедийният актьор Володимир Зеленски, който събира 20,9% подкрепа, сегашният държавен глава Петро Порошенко /13,7%/ и опозиционният лидер Юлия Тимошенко с 9,7 процента доверие. За прекратяването на споразумението с Русия, ръководителят на украинската държава благодари на депутатите на Върховната Рада. \"Благодарен съм за демонстрираната държавническа позиция на народните депутати на Украйна, подкрепили инициативата и гласували съответния закон през декември миналата година\", написа той. Договорът за приятелство, сътрудничество и партньорство между Русия и Украйна е подписан през май 1997 г. и влезе в сила през април 1999 г. за период от 10 години, с автоматично подновяване за следващите десетгодишни периоди. През септември миналата година Киев уведоми Москва за решението си да не подновява документа. \"Знаете, че днес Украйна премести часовника напред към пролетта, аз вярвам, че в същото време ще направим крачка към една успешна, просперираща, европейска Украйна,\" каза в същото време лидерът на партията \"Отечество\" Юлия Тимошенко. Тя е конкурент на Порошенко за Поста. Тимошенко гласува днес в избирателна секция в един от лицеите в Киев. \"Смятам, че днес започва нов етап в историята на страната, Считам, че пролетта ще спечели, имам абсолютно убеждение, че Украйна чака промяна”, каза още тя, цитирана от „Фокус”      ", "date": "2019.03.31", "title": "Порошенко: Край на дружбата с Русия от 1 април"}
{"url": "https://standartnews.com/svyat/naeti-ot-sheykhovete-v-riyad-khakeri-rovili-v-telefona-na-bogatash-1-388520.html", "text": "Най-богатият човек в света Джеф Безос е докаран до развод заради перфектно отмъщение, организирано от властите в Саудитска Арабия. Мобилният телефон на основателя на компанията Амазон е бил взломен от хакери, работещи за правителството от Рияд и в резултат негови текстови съобщения и снимки с любовницата му са попаднали у таблоида \"Нешънъл инкуайърър\", собственост на компанията \"Америкън мидия\". Това е разкрил наетият от Безос частен консултант Гевин де Бекер, който вчера публикува резултатите от разследването си в портала \"Дейли бийст\", предават световните агенции. \"Нашите детективи и още няколко експерти стигнаха до заключението, за което може да се говори с голяма степен на сигурност, че Саудитска Арабия е имала достъп до телефона на Безос и е получила лична информация\", заяви Де Бекер. \"В настоящия момент не е напълно ясно до каква степен \"Америкън мидия\" е била уведомена за това, ако изобщо е била\", добави консултантът. Той каза още, че правителството в Рияд много е искало да навреди на Безос още от октомври 2018 г., когато притежааният от Безос вестник \"Вашингтон пост\" започна активно да отразява убийството на критичния към саудитските управници журналист Джамал Хашоги. По-рано Безос съобщи, че е наредил започването на частно разследване как неговите лични данни са попаднали у \"Нешънъл инкуайърър\". Дълго се смяташе, че изданието е получило компромат от президента на САЩ Доналд Тръмп или от посредници от Саудитска Арабия. Но адвокат Елкан Абрамовиц, който представлява интересите на \"Американ мидия\", през февруари отрече подобни версии в интервю за Ей Би Си. По-късно в. \"Уолстийт джърнъл\", въз основа на собствени източници съобщи, че вестникът е получил информация с компрометиращи снимки за изневярата на Безос от брата на любовницата му, актрисата Лорън Санчес. Тогава Безос наема Де Бекер, за да провери дали това е вярно. Безос твърди, че главният редактор на \"Нешънъл инкуайърър\" Дейвид Пекър разбрал за разследването и чрез свои представители настоял да бъде прекратено. В противен случай заплашил да публикува нови съобщения, както и снимки с интимен характер, които Безос и Санчес си разменяли. Освен това Пекър искал Безос публично да заяви, че в материалите на \"Нешънъл инкуайърър\" няма политическа подплата. Безос обаче, решил да не се поддава на заплахи и публикувал кореспонденцията си с представителите на вестника. Историята със снимките започна,след като Безос официално обяви, че се развежда със съпругата си Макензи след 25 години брак.Това изпревари публикацията на \"Нешънъл инкуайърър\", в която се твърдеше, че изпълнителният директор на Амазон е изневерявал на жена си с Лорън Санчес. Според близки до богаташ №1 той не е смятал да слага край на брака си, но очакваният шумен скандал след евентуалните публикации го е накарал да побърза да се разведе.  ", "date": "2019.03.31", "title": "Наети от шейховете в Рияд хакери ровили в телефона на богаташ №1"}
{"url": "https://standartnews.com/svyat/shoumen-povede-v-ukrayna-obeshcha-da-ptuva-kato-prezident-s-kolelo-388525.html", "text": "Шоуменът Владимир Зеленски, който е фаворит на провеждащите се президентски избори в Украйна, се зарече да ходи с велосипед на работа, ако стане държавен глава.  \"Да, защо не? На първо място, това е удобно. Мога да го направя\", заяви Зеленски пред изданието \"Украинские новости\".след като пусна бюлетина в Киев. Той обаче отбеляза, че охраната му не одобрява тази идея и се притеснява за сигурността му. В сериала \"Слуга на народа\" Зеленски играе ролята на президента на Украйна Василий Голобородко, който отива на работа понякога с велосипед, понякога с градския транспорт. Според първия екзит пул за резултата от вота именно шоуменът води с 27-29 %, следван от сегашния президент Петро Порошенко (16-17%), проруския кандидат и лидер на \"Оппозиционна платформа\" Юрий Бойко (14-15%) и бившия премиер Юлия Тимошенко (14-14,5%) . Над 29 милиона са регистрираните гласоподаватели, като близо 2,5 милиона украински граждани, които в момента са в Русия, няма да им бъде дадена възможност да гласуват. За президентския пост се борят 39 кандидати. Ходът на изборите ще се следи от над 2 хиляди наблюдатели от различни международни организации и чужди държави. Безопасността по време на вота ще се осигурява от над 135 хиляди служители на реда.  \r\n    ", "date": "2019.03.31", "title": "Шоумен поведе в Украйна, обеща да пътува с колело като президент"}
{"url": "https://standartnews.com/svyat/arestuvakha-model-na-pleyboy-za-trup-v-bagazhnik-388502.html", "text": "Моделът на „Плейбой” 25-годишната Келси Търнър бе арестувана в Стоктън, щата Калифорния, във връзка със смъртта на 71-годишния Томас Бърчард, който бил открит мъртъв в кола на междущатски път до Лас Вегас. Бърчард починал след удар с тъп предмет по главата. Търнър е арестувана от детективи от Лас Вегас и агенти на ФБР. Повече подробности за убийството не се съобщават. Келси се е снимала за италианския \"Плейбой“ и за мъжката библия \"Максим“. Убитият е познавал Келси от две години и дори й е плащал наема. След края на отношенията им Бърчард е спрял да внася сумите по наема и блондинката била изгонена от жилището.  ", "date": "2019.03.31", "title": "Арестуваха модел на „Плейбой” за труп в багажник"}
{"url": "https://standartnews.com/sport/strasburg-likuva-s-kupata-na-ligata-vv-frantsiya-video-388482.html", "text": "Страсбург спечели турнира за Купата на Лигата във Франция след успех над Гингам след изпълнение на дузпи с 4:1, след като в редовното време и продълженията мачът завърши 0:0. Двата тима бяха достатъчно притеснени в началото на двубоя и през първата част нямаше почти нищо интересно пред двете врати. През втората част опасностите пред двете врати се появиха. Първо Пръчич в 65-ата минута от Страсбург пропусна да открие резултата, а след това неговият съотборник Ажор не сполучи в 84-ата минута. Отново той в самия край на редовното време пропусна да донесе трофея в редовното време, но вратарят на Гингам се справи със ситуацията и се стигна до продължения. В тях двата тима не рискуваха и дойде ред на дузпите. При тях по-здрави нерви показа Страсбург. Първо Пърчич застана зад топката и не сбърка за 1:0, Менди от Гингам прати топката над вратата, а Томасон удвои преднината на Страсбург. Дидо върна интригата с гол, но Алиенар направи 3:1 с изпълнение в стил Паненка, Роделен не сполучи да матира вратаря на Страсбург, а Карол донесе трофея на тима си с елегантно изпълнение.", "date": "2019.03.31", "title": "Страсбург ликува с Купата на Лигата във Франция (ВИДЕО)"}
{"url": "https://www.standartnews.com/sport/sportt-po-tv-za-31-mart-388496.html", "text": "18,30 Спорт ТОТО 17,50 Спорт тото 12,30 Футбол, България, Втора лига: Царско село - Монтана (пряко) 15,30 Волейбол, България, Супрелига: Първи полуфинален мач (пряко) 18,00 Формула: Състезание за Голямата награда на Бахрейн (пряко) 20,30 Футбол, България, Първа лига: Левски - Ботев Пловдив (пряко) 16,05 Футбол, Англия, Висша лига: Кардиф - Челси; 18,30 Ливърпул - Тотнъм; 22,30 Баскетбол, НБА: Оклахома - Далас Маверикс (пряко) 16,00 Футбол, Франция, Лига 1: Монако - Каен; 22,00 Тулуза - ПСЖ (пряко) 18,15 Футбол, България, Първа лига: Славия - Септември (пряко) 15,30 Футбол, Холандия, Ередивизи: Утрехт - Фейенорд; 17,45 Аякс - ПСВ (пряко) 20,00 Тенис: ATP 1000 Маями, Финал (пряко) 03,00 Хокей на лед, НХЛ: Сан Хосе Шаркс - Калгари Флeймс (пряко) 13,30 Футбол, Италия, Серия А: Парма - Аталанта; 16,00 Рома - Наполи; 19,00 Болоня - Сасуоло; 21,30 Интер - Лацио (пряко) 13,00 Футбол, Испания, Ла Лига: Леванте - Ейбар; 15,00 Райо Валекано - Бетис; 17,15 Севиля - Валенсия; 19,30 Валядолид - Реал Сосиедад; 21,45 Реал М - Уеска (пряко) 01,45 Футбол, САЩ, МЛС: Орландо Сити - Ди Си Юнайтед (пряко) 21,15 \"Спорт в обектива\" 19,00 Волейбол, Италия, Серия А: плейоф (пряко) 13,30 Колоездене: Обиколка на Каталуния, седми етап (пряко) 15,30 Колоездене: Гент - Вевелгем (пряко) 16,30 Футбол, Германия, Първа Бундеслига: Хановер - Шалке; 19,00 Айнтрахт - Щутгарт (пряко) 23,00 Кърлинг: Световно първенство в Канада, Норвегия - Япония, мъже (пряко)", "date": "2019.03.31", "title": "Спортът по тв за 31 март"}
{"url": "https://www.standartnews.com/sport/kobrata-se-sreshcha-ss-sushi-na-14-may-388490.html", "text": "Кобрата ще се срещне отново със скандалната Джени Суши, която му спретна постановката с обвинение в сексуален тормоз. Скандалът тръгна след като българският боксьор целуна „репортерката”, известна като кралицата на голото суши, след мача с Богдан Дину. Кобрата си навлече сериозни проблеми със закона заради това и сега е заплашен повече да не може да се бие в Калифорния заради местната Атлетическа комисия, която може да отнеме лиценза му. Именно на изслушването за окончателното й решение Пулев ще се срещне със Суши, която също е поканена и планира да присъства. Заседанието е на 14 май. „Тази жена не е мой тип. Не се страхувам. Имам още видеа, ако се налага”, каза Пулев пред германския вестник „Билд”. Вчера от страницата Pulev Sport разпространиха ексклузивни кадри от купона след победата на Кобрата, на който е присъствала е „омерзената” и „обидена” от целувката Суши. Видеото, за което се твърди, че е заснето около 3:00 часа сутринта показва как уж емоционално изтормозената Суши танцува сластно в скута на един от приятелите на българския боксьор, чието лице остава замаскирано на кадрите.", "date": "2019.03.31", "title": "Кобрата се среща със Суши на 14 май"}
{"url": "https://www.standartnews.com/sport/letyashchiyat-samuray-388500.html", "text": "Никому неизвестен японец пренаписа историята в ски скока. 22-годишният Рьою Кобаяши помете всички рекорди до момента. Денютът на японецът в световната купа бе през 2016-а. От тогава до началото на настоящия сезон никой не му правеше впечатление как скача Рьою. Просто защото до есента на 2018-а имаше само един подиум. Новият сезон обаче ни показа един чисто нов Кобаяши. В него той започна с категорична победа във всички турнири от \"Четирите шанци\". След това той постигна 20 подиума от които 13 завърши на първото място в Световната купа. Нещо което до този момент бяха правили само двама ски скачачи- Грегор Шлиренцауер (Ав) - сезон 2008/2009 и Петер Превц (Слвн) - сезон 2015/2016. За разлика от тях обаче Кобаяши взе и купите във Вилинген 5, Raw Air, Планица 4 и малката световна купа в ски полетите. Кобаяши би и на финалното състезание в Планица и стана втория японец след легендата Нориаки Касай - 1999 г триумфирал в ски полетите в Словения. С триумфа си в \"Четирите шанци\" и в ски полетите Рьою се нареди до легенди като Петер Превц (2016), Грегор Шлиренцауер (2013), Примож Петерка (1997) и Андреас Голдбергер (1995), който също като него са го правили в един сезон.  Загадката, която все още никой не може да разгадае е как един японец, който до преди година не блестеше с нищо сега е с класа над всички. Първоначално всички си мислеха, че успехът се дължи на нови обувки и автомати. Всички снимаха Кобаяши от ските до каската. Никой обаче не откри нищо нередно или пък ново спрямо това, което имам другите звезди. Накрая всички се убедиха, че промяната идва от към главния компютър (главата). Кобаяши за разлика от другите прави така, че още от отлепянате от масата се издига нагоре толкова високо, че сякаш ще полети. До началото на идния сезон вече всички ще се опитат да го копират. Друг е въпроса дали това ще стане. Шанс да го последва има и родната ни звезда Влади Зографски. Самоковецът блесна през сезона, като постигна най-силните резултати в Световната купа в кариерата си. Влади стигна до шесто място в един от стартовете за СК, а с 33-ото си място в генералното класиране показа, че работата му с треньора Матиаз Жупан (Слвн) наистина дава сериозни резултати.", "date": "2019.03.31", "title": "Летящият самурай"}
{"url": "https://standartnews.com/sport/ludogorets-ne-mozha-da-preodolee-beroe-video-388481.html", "text": "Шампионът Лудогорец направи грешна стъпка още в първия си мач от плейофната фаза в Първа лига, завършвайки наравно – 0:0, у дома срещу гостуващия Берое. Изключително представяне изнесе стража на старозагорци Душан Перниш, който направи всичко по силите си да съхрани точката за своите, която е първа от три кръга насам. Лудогорец пък не победи за пръв път от три поредни мача, като вече има 63 точки, на три пред втория ЦСКА. Берое пък е шести с 43 точки, водейки с една точка на Черно море.", "date": "2019.03.31", "title": "Лудогорец не можа да преодолее Берое (ВИДЕО)"}
{"url": "https://standartnews.com/sport/kobrata-se-sreshcha-ss-sushi-na-14-may-388490.html", "text": "Кобрата ще се срещне отново със скандалната Джени Суши, която му спретна постановката с обвинение в сексуален тормоз. Скандалът тръгна след като българският боксьор целуна „репортерката”, известна като кралицата на голото суши, след мача с Богдан Дину. Кобрата си навлече сериозни проблеми със закона заради това и сега е заплашен повече да не може да се бие в Калифорния заради местната Атлетическа комисия, която може да отнеме лиценза му. Именно на изслушването за окончателното й решение Пулев ще се срещне със Суши, която също е поканена и планира да присъства. Заседанието е на 14 май. „Тази жена не е мой тип. Не се страхувам. Имам още видеа, ако се налага”, каза Пулев пред германския вестник „Билд”. Вчера от страницата Pulev Sport разпространиха ексклузивни кадри от купона след победата на Кобрата, на който е присъствала е „омерзената” и „обидена” от целувката Суши. Видеото, за което се твърди, че е заснето около 3:00 часа сутринта показва как уж емоционално изтормозената Суши танцува сластно в скута на един от приятелите на българския боксьор, чието лице остава замаскирано на кадрите.", "date": "2019.03.31", "title": "Кобрата се среща със Суши на 14 май"}
{"url": "https://www.standartnews.com/sport/zlatkov-i-vukadinova-sa-shampioni-na-super-g-388526.html", "text": "Камен Златков (Мотен) и Ева Вукадинова (Боровец) са шампиони на България в скоростните дисциплини - супергигантски слалом. Атрактивната надпревара се проведе на писта \"Марк Жирардели\" в Банско и бе организирана от БФСки и \"Юлен\" АД. В старта при мъжете, който бе валиден и за ФИС участваха 33-ма алпийци от 10 държави. Най-доброто време даде Оскар Новак (Чехия), а Камен Златков е втори на 0,96 сек, но взима златото в държавния шампионат, като най-добре представил се български алпиец. Трети е Юре Кас (Слвн) на 1,36 сек. Йоан Тодоров (Юлен) е пети, а Георги Ергин (Юлен) е шести. Във втория супергигантски слалом проведен по-късно и валиден за младежкото държавно първенство участваха същите алпийци, но титлата сензационно спечели Константин Стоилов (Грийн Роуд), пред Юре Кас (Слвн) и Камен Златков (Мотен). В националния шампионат при жените първа е Ева Вукадинова (Боровец), на 3,08 сек пред Симона Скробанска (Юлен) и Тетиана Кнопова (Укр) на 3,68 сек. В надпреварата на Супер-Г и валидна за държавното при девойките до първа отново е Вукадинова, пред Скробанска и Кнопова. Призьорите бяха отличени с купи и медали от Георги Бобев, вицепрезидент на БФски, Пепа Мицева, генерален секретар на БФСКи, Виктор Гичев, директор на състезанието, Георги Главчев (Юлен) и Матиаж Врекл, технически делегат на ФИС. Състезанието бе изгледано от много зрители, които използваха отлично подготвените писти в курорта и слънчевото време, за да карат ски и в неделя. Пълните резултати са на www.bfski.com", "date": "2019.03.31", "title": "Златков и Вукадинова са шампиони на Супер-Г"}
{"url": "https://standartnews.com/sport/sportt-po-tv-za-31-mart-388496.html", "text": "18,30 Спорт ТОТО 17,50 Спорт тото 12,30 Футбол, България, Втора лига: Царско село - Монтана (пряко) 15,30 Волейбол, България, Супрелига: Първи полуфинален мач (пряко) 18,00 Формула: Състезание за Голямата награда на Бахрейн (пряко) 20,30 Футбол, България, Първа лига: Левски - Ботев Пловдив (пряко) 16,05 Футбол, Англия, Висша лига: Кардиф - Челси; 18,30 Ливърпул - Тотнъм; 22,30 Баскетбол, НБА: Оклахома - Далас Маверикс (пряко) 16,00 Футбол, Франция, Лига 1: Монако - Каен; 22,00 Тулуза - ПСЖ (пряко) 18,15 Футбол, България, Първа лига: Славия - Септември (пряко) 15,30 Футбол, Холандия, Ередивизи: Утрехт - Фейенорд; 17,45 Аякс - ПСВ (пряко) 20,00 Тенис: ATP 1000 Маями, Финал (пряко) 03,00 Хокей на лед, НХЛ: Сан Хосе Шаркс - Калгари Флeймс (пряко) 13,30 Футбол, Италия, Серия А: Парма - Аталанта; 16,00 Рома - Наполи; 19,00 Болоня - Сасуоло; 21,30 Интер - Лацио (пряко) 13,00 Футбол, Испания, Ла Лига: Леванте - Ейбар; 15,00 Райо Валекано - Бетис; 17,15 Севиля - Валенсия; 19,30 Валядолид - Реал Сосиедад; 21,45 Реал М - Уеска (пряко) 01,45 Футбол, САЩ, МЛС: Орландо Сити - Ди Си Юнайтед (пряко) 21,15 \"Спорт в обектива\" 19,00 Волейбол, Италия, Серия А: плейоф (пряко) 13,30 Колоездене: Обиколка на Каталуния, седми етап (пряко) 15,30 Колоездене: Гент - Вевелгем (пряко) 16,30 Футбол, Германия, Първа Бундеслига: Хановер - Шалке; 19,00 Айнтрахт - Щутгарт (пряко) 23,00 Кърлинг: Световно първенство в Канада, Норвегия - Япония, мъже (пряко)", "date": "2019.03.31", "title": "Спортът по тв за 31 март"}
{"url": "https://www.standartnews.com/sport/zhenski-rekord-na-maraton-stara-zagora-2019-388535.html", "text": "С рекорд при жените, драматичен финал при мъжете, силни резултати и класни атлети ще се запомни четвъртото издание на Маратон Стара Загора. Надпреварата отново се превърна в истински празник за града под мотото на веригата „Бягането като начин на живот“. Топлото слънчево време позволи на хората да излязат по улиците и булевардите, хиляди приветстваха атлетите и се включиха в празничните прояви покрай събитието. Тази година Маратон Стара Загора регистрира най-класно присъствие на \r\nелитни атлети от цял свят. 28 първокласни маратонци, представители на \r\nводещи световни школи пристигнаха за първото изпитание от българската \r\nбегаческа верига. \r\nСтартът бе даден от зам.-кметът Красимира Чахова и Анатоли Илиев – \r\nпредседател на Асоциация „Спорт в свободното време“. Двамата поздравиха \r\nучастниците, пожелаха им успех и подчертаха всеобщата амбиция Маратон \r\nСтара Загора да се разраства и надгражда всяка изминала година. За това \r\nговорят все по-добрите резултати, все по-голямият интерес и удвоеният \r\nброй участници. \r\nДрами до последно при мъжете, сензационна победа при жените \r\nИзключително оспорвано протече бягането на 42.195 км при мъжете. До \r\nпоследните метри шестима се движеха в пакет и само финалният спринт \r\nопредели шампиона. Кениецът Осеа Туей победи само с 3 секунди разлика, \r\nкоето е миниатюрна преднина за тази дисциплина и се случва много рядко в \r\nмаратонската дистанция. Втори остана миналогодишният шампион тук Ахмет \r\nНасеф (Ит), а трети на 10 секунди след него финишира друг кениец Юсеф \r\nСбаи. Първите четирима завършиха под 2.25 ч., което им осигури точки и \r\nги остави в битката за големия джакпот от веригата маратонски бягания в \r\nБългария. \r\n„Това е първият ми маратон в България. Много ми допадна трасето, беше \r\nтрудно състезание с битка до последните сантиметри. Щастлив съм от \r\nпобедата и ще дойда отново в България – за маратоните във Варна през \r\nмесец май и в София през октомври,“ заяви шампионът Осеа Тюей веднага \r\nслед финала. \r\nПри жените бе регистрирана голяма изненада. Украинката Вира Овчарук взе \r\nсладък реванш за миналата година, като победи шампионката от 2018 г. Рут \r\nМатебо. При това кенийката финишира с цели осем минути по-бързо от \r\nминалогодишната си победа. Сензационният успех на Овчарук бе още \r\nпо-голям, защото тя постави нов рекорд на Маратон Стара Загора с 2.38:08 \r\nч., на повече от три минути пред Матебо и 10 минути през бронзовата днес \r\nИлхам Ел Муради от Мароко. Така и двамата миналагодишни победители – и \r\nпри жените, и при мъжете - сега финишираха втори. \r\nНай-бързи от българите в класическия маратон бяха Димчо Мицов с 2.35:14 \r\nч. и Виолета Тотева с 3.14:52 ч. \r\nСилни резултати в полумаратона, определил държавните шампиони \r\nСилни резултати бяха записани и на 21 км. За втора поредна година \r\nполумаратонската дистанция в Стара Загора бе валидна за Държавно \r\nпървенство и определи националните шампиони. И тук Кения и Украйна \r\nграбнаха титлите. Олександър Матвичук бе най-бърз при мъжете с 1.05:32 \r\nч., а при жените първа е африканката Рут Мбата с 1.15:55 ч. Кения \r\nокупира челната тройка при жените, а Украйна – първите две места при \r\nмъжете.  Държавни шампиони са Милко Ценов (СК Атлет-Мездра) с 1.07:23 ч. \r\nи защитилата титлата си от миналата година Маринела Нинева (Локомотив \r\nДряново) – сега с 1.22:08 ч. \r\nЙоло Николов и Оливера Йевтич (Сър) пък грабнаха победите в най-кратката \r\nдистанция на 10.5 км с резултати съответно 32:30 мин. и 38:40 мин. \r\nПризьорите бяха наградени от легендарния български лекоатлет Евгени \r\nИгнатов, зам.-кмета Красимира Чахова, Анатоли Илиев – председател на \r\nАсоциация „Спорт в свободното време“, Антон Бонов – координатор БФЛА и \r\nдр. \r\nОтново супер атрактивни премии, шампионите взеха по 8000 лв. \r\nПризьорите бяха възнаградени с изключително атрактивни парични премии, \r\nкоито за четвърта поредна година остават непроменени. Победителите в \r\nСтара Загора – и при мъжете, и при жените – си тръгнаха с по 8000 лв., \r\nзаелите второ място – с по 3000 лв, класиралите се трети – с по 2000 и \r\nт.н. до 10-о място с 400 лв. \r\nНовото тази година е обвързването на 20-хилядният джакпот с добри \r\nрезултати, като отпада изискваният минимум точки. Наред с големите \r\nпремии за призьорите, впечатляващ е и допълнителният бонус от 20 000 \r\nлв., предвиден за най-добро представяне (общо при мъжете и при жените) в \r\nтрите маратона в една година чрез класиране по специална точкова \r\nсистема. Сега обаче регламентът е леко променен и обвързва спечелването \r\nна джакпота с регистриране на добри резултати. Организаторите вярват, че \r\nпо този начин ще се стимулират по-класни постижения, което ще направи \r\nбългарските маратони още по-атрактивни и престижни. \r\nТака след Маратон Стара Загора с точки и с шанс за джакпота са шестима – \r\nчетирима мъже: Осеа Туей, Ахмет Насеф, Юсеф Сбаи и Ендрю Мангата (Кен) и \r\nдве жени: Вира Овчарук и Рут Матебо. \r\nИмаше и две специални награди – Купата за най-масово участие заслужи \r\nтимът на Технополис, а фамилният приз бе връчен на датското семейство \r\nДудек, които живеят в Пловдив и бягаха днес с двамата си синове – на 14 \r\nи 16 години. \r\nЕкстравагантен бегач подобри странен рекорд в Стара Загора \r\nСред най-атрактивните в бегаческата колона бе. Живеещият в Канада \r\n33-годишен австралиец Алистър Келти се опитва тази година да стартира на \r\n52 маратона в 52 страни и единият от тях е избрал да бъде в Стара \r\nЗагора. Наред с това целта му е да постави рекорд за Гинес като подобри \r\nсветовния рекорд във всяко състезание, бягайки облечен в различни \r\nатрактивни костюми. Изявата му е вдъхновена от състезания като \r\nЛондонския маратон, в който обикновени хора се обличат във фантастични \r\nкостюми и се опитват да поставят световни рекорди на Гинес. В Стара \r\nЗагора странникът бе маскиран като тенисист. \r\nТова е 14-та държава, в която бяга тази година дегизираният в различни \r\nкостюми канадец. Досега е минал през Кипър, Гърция, Щвейцария, Катар, \r\nТунис, Оман, ОАЕ, Италия, Индия, Испания, Турция, Германия и Израел. \r\nСъстезавал се е предрешен като астронавт, нинджа, състезател по \r\nамерикански футбол, ръгбист, сумист, боксьор, готвач, дриблирайки с \r\nфутболна топка, носейки плавници, но признава, че най-трудно му е било \r\nда бяга с белезници. Сега Алистър финишира за 3.27:09 ч. и така подобри \r\nс минута и половина досегашният рекорд за бягащ с тенис екипировка. \r\nОрганизатори на Маратон Стара Загора са Община Стара Загора, \r\nМинистерство на младежта и спорта, Български олимпийски комитет, \r\nАсоциация „Спорт в свободното време“, Спортен клуб лека атлетика Берое, \r\nСпортен клуб Ракета и БФЛА. Стартиралите получиха рекламна тениска, а \r\nуспешно завършилите дистанциите 42км, 21км и 10.5км бяха отличени с \r\nмного стилни медали за участие като спомен от събитието. \r\nПризьорите Маратон Стара Загора 2019: \r\n42.195 км \r\nМЪЖЕ: Осеа Туей (Кен) 2.23:18 ч. Ахмет Насеф (Ит) 2.23:21, Юсеф Сбаи \r\n(Мар) 2.23:28 ч. \r\nЖЕНИ: Вира Овчарук (Укр) 2.38:08 ч., Рут Матебо (Кен) 2.41:51, Илхам Ел \r\nМуради (Мар) 2.49:02 ч. \r\nПолумаратон 21 км \r\nМЪЖЕ: Олександър Матвичук (Укр) 1.05:32 ч., Богдан Семенович (Укр) \r\n1.06:15, Пол Тюри (Кен) 1.07:11 ч. \r\nЖЕНИ: Рут Мбата (Кен) 1.15:55 ч., Нелен Кимутай (Кен) 1.18:43, Гладис \r\nБивот (кен) 1.20:46 ч. \r\n10.5 км \r\nМЪЖЕ: Йоло Николов 32:30 мин., Иво Балабанов 32:40, Христян Стоянов \r\n33:17 мин. \r\nЖЕНИ: Оливера Йевтич (Сър) 38:40 мин., Адриана Попарсова (Мак) 38:47, \r\nНаталия Семьонович (Укр) 39:03 мин. \r\nДържавно първенство по полумаратон 21 км: \r\nМЪЖЕ: Митко Ценов (Локомотив-Дряново) 1.07:23 ч., Стоян Владков (Дунав \r\nРусе) 1.07:51, Сава Тодоров (Дунав Русе) 1.10:16 ч. \r\nЖЕНИ: Маринела Нинева (Локомотив Дряново) 1.22:08 ч., Билшерин \r\nСюлейманова (СКЛА Нови пазар) 1.24:01, Христона Козарева (Керамик Елин \r\nПелин) 1.25:43 ч.", "date": "2019.03.31", "title": "Женски рекорд на Маратон Стара Загора 2019"}
{"url": "https://www.standartnews.com/sport/seltik-specheli-derbito-v-shotlandiya-388536.html", "text": "Селтик победи Рейнджърс с 2:1 на \"Селтик Парк\" в голямото дерби на Шотландия. Двубоят бе от 31-ия кръг на първенството и почти осигури титлата за Селтик. \"Детелините\" поведоха в резултата с гол на нападателя Одсон Едуард в 27-та минута. Четири по-късно голмайсторът на Рейнджърс Алфредо Морелос получи директен червен картон заради посягане с лакът срещу капитана на домакините Скот Браун. Въпреки това футболистите на Стивън Джерард не се предадоха без бой и в 63-та минута Райън Кент възстанови равенството.  Така се стигна до 86-та минута, когато Джеймс Форест реализира победния гол за Селтик и прати феновете в екстаз В подреждането седем кръга преди края Селтик води със 73 точки - с 13 повече от най-големия си съперник. фото ЕПА/БГНЕС", "date": "2019.03.31", "title": "Селтик спечели дербито в Шотландия"}
{"url": "https://standartnews.com/svyat/kak-zuzana-stana-prvata-zhena-prezident-na-slovakiya-388541.html", "text": "Зузана Чапутова стана първата жена- президент на Словакия, побеждавайки на втория тур еврокомисаря Марош Шефчович с 51,3 процента срещу 41,7 на сто. 45- годишната адвокатка няма никакъв политически опит, но успя надвие един от авторитетните брюкселски висши чиновници като доказа, че две години след зверството убийство на разследващия журналист Ян Куцяк и годеницата му, раната в обществото не е затворена. Чапутова от 14 години се бори срещу сметището в родния си град, проекта на което бе направено от човека, замесен впоследствие с убийството, което принуди премиера Робърт Фидо да хвърли оставка. Зузана сложи като слоган на кампанията си “Завзетата държава”, което за хората бе ясен знак, че гласуването за нея е вот срещу корупцията и задкулисието. Първоначалната статистика на изборите показва, че за нея са гласували предимно в Братислава и големите градове. Въпреки това избирателната активност тази година е най-ниската за последните 30 години. Под 2 милиона са дали гласа си вчера, което 41 процента от близо 4 450 000 избиратели не Словакия. Новият президент е издигнат от извънпарламентарната партия “ Прогресивна Словакия “, затова естествено събра подкрепата на опозиционните сили, както и на досегашния президент Андрей Киска. Анализаторите не очаква нов политическия курс на Словакия. Тя ще следва проевропейската позиция и ще разчита на подкрепа в рамките на Вишеградската четворка. Не случайно първата й визита вече е насрочена за Чехия. Борба срещу популизма , справедливост за всички, защита на пенсионерите и националните интереси без езика на агресия и омраза бяха акцентите в предизборната кампания на Чапутова. Тя е яростен природозащитник, поддържа еднополовите бракове и настоява за равно заплащане на мъжете и жените. Разведена е, има две дъщери, които са тийнейджърки.", "date": "2019.03.31", "title": "Как Зузана стана първата жена- президент на Словакия"}
{"url": "https://www.standartnews.com/sport/ksmetliya-ot-stara-zagora-udari-592-534-lv-ot-tototo-388550.html", "text": "Джакпотът в 26-и тираж на играта „Тото 2 - 6 от 42“ в размер на   беше спечелен тази вечер. Късметлията е от град Стара Загора. Джакпотът в играта стартира от нови   и се очаква в четвъртък да достигне  . За следващия тираж в четвъртък печалбите ще достигнат общо  . Джакпотът в играта 6/49 ще бъде   В играта 5/50 сумата е до   а в Тото Джокер –     Печалби от играта:                       :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 25-и тираж без допълнителен залог. Утре, 1 април, ще бъдат изтеглени печелившите комбинации за 26-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своя съперник   който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.03.31", "title": "Късметлия от Стара Загора удари 592 534 лв от тотото"}
{"url": "https://www.standartnews.com/sport/slaviya-ne-uspya-da-pobedi-septemvri-388546.html", "text": "Славия и Септември завършиха наравно 0:0 в столичното дерби от първия кръг на плейофите в група \"Б\" на втората шестица. Белите могат само да съжаляват за това равенство. Те създадоха куп положения, най-вече през първата част, но вратарят на гостите Янко Георгиев показа класа и отрази всички опасни удари към вратата на Септеври, с което се превърна в герой за своя отбор.  Славия имаше добра възможност още в 4-ата минута след куриозна изява на Фабиано Алвеш. Той опита да изчисти топката със задна ножица, но го направи така че я изпрати към непокрития Георги Йомов, който бе на границата на малкото наказателно поле. Талантът на белите обаче не намери вратата и стреля в аут. \r\nВ 18-ата минута домакините отново имаха шанс да отбележат. Йомов центрира към Ради Кирилов, който стреля отлично от неудобна позиция, но Георгиев изби. Малко след това Карабельов  също пропусна. \r\n29-ата минута Янко Георгиев отново показа класа. Поредната опасна атака започна от Ради Кирилов, който проби отляво. Първо стражът на Септември отрази шут на Велковски, а при добавката Йомов стреля, но топката не намери целта.  В ответната атака гостите също имаха шанс да излязат напред в резултата. Здравко Димитров намери Глишич, който шутира от десетина, но вратарят на Славия реагира добре и изби в корнер. \r\nСлед почивката Септември изравни играта и погледна по-смело към вратата на \"белите\". В 67-ата минута двата тима си размениха по един опасен шут чрез Галчев и Онуоха. До края на срещата играчите на Славия опитаха няколко удара, но не затрудниха вратаря на Септември.   \r\n ", "date": "2019.03.31", "title": "Славия не успя да победи Септември"}
{"url": "https://www.standartnews.com/sport/federer-go-napravi-stigna-do-101-a-pobedi-388549.html", "text": "Роджър Федерер успя да триумфира със твоята титла №101 в кариерата. Това стана след категорична победа с 6:1, 6:4 над Джон Иснър (САЩ) на финала на турнира от сериите \"Мастърс\" в Маями само за 64 минути. За швейцареца това е втори трофей през 2019-та година и №28 от \"Мастърс\" надпревари. Той става първият тенисист през настоящия сезон, който печели повече от 1 титла. За него това е общо четвърти триумф в Маями. Маестрото записа шести успех от осем мача срещу Иснър, като по този начин детронира от трона в Маями американеца, който беше шампион от 2018-а. Иснър от своя страна наследи именно Федерер, който през 2017-та спечели \"Мастърс\" турнирите в Индиън Уелс и Маями. През този сезон той игра финал в Индиън Уелс, загубен от Доминик Тийм. За първи път Роджер е играл на турнира в Маями преди 20 години. Маестрото вече се намира само на 8 титли от вечния рекорд на Джими Конърс от 109 трофея. ", "date": "2019.03.31", "title": "Федерер го направи. Стигна до 101-а победи"}
{"url": "https://standartnews.com/sport/letyashchiyat-samuray-388500.html", "text": "Никому неизвестен японец пренаписа историята в ски скока. 22-годишният Рьою Кобаяши помете всички рекорди до момента. Денютът на японецът в световната купа бе през 2016-а. От тогава до началото на настоящия сезон никой не му правеше впечатление как скача Рьою. Просто защото до есента на 2018-а имаше само един подиум. Новият сезон обаче ни показа един чисто нов Кобаяши. В него той започна с категорична победа във всички турнири от \"Четирите шанци\". След това той постигна 20 подиума от които 13 завърши на първото място в Световната купа. Нещо което до този момент бяха правили само двама ски скачачи- Грегор Шлиренцауер (Ав) - сезон 2008/2009 и Петер Превц (Слвн) - сезон 2015/2016. За разлика от тях обаче Кобаяши взе и купите във Вилинген 5, Raw Air, Планица 4 и малката световна купа в ски полетите. Кобаяши би и на финалното състезание в Планица и стана втория японец след легендата Нориаки Касай - 1999 г триумфирал в ски полетите в Словения. С триумфа си в \"Четирите шанци\" и в ски полетите Рьою се нареди до легенди като Петер Превц (2016), Грегор Шлиренцауер (2013), Примож Петерка (1997) и Андреас Голдбергер (1995), който също като него са го правили в един сезон.  Загадката, която все още никой не може да разгадае е как един японец, който до преди година не блестеше с нищо сега е с класа над всички. Първоначално всички си мислеха, че успехът се дължи на нови обувки и автомати. Всички снимаха Кобаяши от ските до каската. Никой обаче не откри нищо нередно или пък ново спрямо това, което имам другите звезди. Накрая всички се убедиха, че промяната идва от към главния компютър (главата). Кобаяши за разлика от другите прави така, че още от отлепянате от масата се издига нагоре толкова високо, че сякаш ще полети. До началото на идния сезон вече всички ще се опитат да го копират. Друг е въпроса дали това ще стане. Шанс да го последва има и родната ни звезда Влади Зографски. Самоковецът блесна през сезона, като постигна най-силните резултати в Световната купа в кариерата си. Влади стигна до шесто място в един от стартовете за СК, а с 33-ото си място в генералното класиране показа, че работата му с треньора Матиаз Жупан (Слвн) наистина дава сериозни резултати.", "date": "2019.03.31", "title": "Летящият самурай"}
{"url": "https://www.standartnews.com/sport/napoli-raznishchi-roma-na-olimpiko-388537.html", "text": "Наполи разнищи Рома с 4:1 като гост на Олимпико. Срещата от 29-ия кръг на италианската Серия “А” започна по блестящ начин за гостите. Аркадиуш Милик даде преднина на \"небесно сините\" още във втората минута. В четвъртата минута на добавеното време на първата част Диего Пероти изравни от дузпа. Пет минути след почивката Дрис Мертенс отново изведе Наполи напред в резултата. В 55-ата Симоне Верди направи 3:1 и до голяма степен реши сблъсъка. Резервата Амин Юнес направи крайното 1:4 в 81-ата минута. Играчите на Клаудио Раниери получиха гол от съблекалнята Милик получи перфектен пас от Симоне Верди. Полякът си нагласи удобно топката и опъна мрежата на Олсен за 0:1. В 18-ата минута Стивън Нзонзи стреля опасно с глава към вратата на Мерет, но топката излезе в аут. В 31-ата минута Верди имаше отличен шанс да направи преднината на Наполи още по-комфортна, но не успя да преодолее Олсен. \r\nВ 36-ата минута Милик отново вкара топката във вратата на Олсен, но попадението бе отменено заради засада.  \r\nВ последните секунди на добавеното време на първата част “вълците” получиха право да изпълнят дузпа. Защитата на Наполи се пропука и Патрик Шик нахлу в наказателното поле на гостите. Мерет спря по непозволен начин чехът, а реферът показа бялата точка. Пероти застана зад топката и реализира за 1:1. \r\nВторото полувреме започна още по-добре за Наполи. В 49-ата минута Дрис Мертенс засече пред голлинията пас от въздуха на Кайехон и отново изведе “партенопеите” от Неапол - 1:2. Пет минути по-късно изхода от срещата изглеждаше ясен. Симоне Верди разстреля с много плътен удар Олсен за трети път 1:3. \r\nВ 73-ата минута пък “вълците” изпуснаха най-чистото си положение за целия мач. Мерет парира изстрел на Браян Кристанте, а при добавката Нзонзи стреля с глава от пет метра, но удари гредата. \r\nВ 81-ата минута резултатът набъбна още повече. Резервата Амин Юнес стреля два пъти. В първата ситуация Олсен спаси, но при добавката лявото крило успя да вкара за 1:4.  ", "date": "2019.03.31", "title": "Наполи разнищи Рома на Олимпико"}
{"url": "https://standartnews.com/svyat/azerbaydzhan-otbelyazva-denya-na-genotsida-388516.html", "text": "През последния век войните, международният тероризъм, етническото прочистване и геноцидът достигнаха особено опасни размери. Престъплението, наречено геноцид, за първи път е било осъдено като престъпление срещу човечеството по време на Нюрнбергския процес. Според международното право геноцидът е акт, извършен срещу мира и човечеството и се счита за най-тежкото престъпление. Приета на 9 декември 1948 година с резолюция 260 А (III) на Общото събрание на ООН и влязлата в сила от 12 януари 1951 г. Конвенция за предотвратяване и наказване на престъплението геноцид установяват правните тълкувания на престъплението геноцид. За съжаление, фактите за геноцида не подминават Южен Кавказ, а мирното азербайджанско население, живеещо на тази територия, става невинна жертва на геноцид в различни периоди на ХХ век. Публикуваме статия по темата на Елчин Ахмедов, професор, доктор на политическите науки в Държавната академия по управлението към президента на Република Азербайджан, заместник-председател на Общественото дружество \"Азербайджанска община на Нагорно-Карабахския регион на Република Азербайджан\" ------------------- В резултат на арменско-азербайджанския конфликт през последните 30 години са убити 20 хил. азербайджанци, а 50 хил. са инвалиди. При военната агресия на Армения, 20% от територията на Азербайджан е окупирана, а 1 млн. азербайджанци стават бежанци и вътрешно разселени лица. На 25-26 февруари 1992 г. жителите на град Ходжалъ са подложени на масови убийства от страна на арменците. Въпреки приетите през 1993 г. от Съвета за сигурност на ООН резолюции 822, 853, 874 и 884, които потвърждават териториалната цялост, суверенитет и неприкосновеност на границите на Азербайджан и призовават за незабавно и безусловно изтегляне на окупационните сили на Армения от азербайджанските територии, Армения игнорира правовите искания на международната общност и по този начин регионът Нагорни Карабах и седемте съседни района (Лачън, Калбаджар, Агдам, Физули, Джабраил, Губадлъ и Зангилан) все още остават под окупация. Армения, която демонстрира деструктивна позиция в разрешаването на конфликта, по всякакъв начин подкрепя незаконния сепаратистки режим, оказва съдействие в незаконната икономическа дейност на окупираните територии на Азербайджан и с цел промяна на демографската ситуация преселва арменци на тези територии. Историческите факти показват, че преселването на голям брой арменци от Иран и Турция в планинската част на Карабахския регион на Азербайджан започва в началото на 19 век. Руският обществен и политически деятел Н.Н.Шавров (1858-1915) описва тези факти по следния начин: \"След войната от 1828-1830 г. повече от 40 000 арменци от Иран и 84 000 арменци от Турция са преселени в Елизаветполска и Иреванска губернии, Тбилиси, в Борчалински, Ахалцъхски, Ахалкалакски уезд – най-добрите територии на държавата, там, където преди това арменци не са живели. Тези арменци се заселват в планинската част на Елизаветполска губерния (има се предвид планинската част на Карабах) и на бреговете на езерото Гьойча. … освен 124 000 официално преселени тук арменци, с неофициалните имигранти броят им надвишава 200 000\". В края на 19. и началото на 20. век преселването на арменците в Южен Кавказ  продължава. Само от 1896 до 1908 г., за 13 години в Задкавказието са преселени 400 000 арменци. Н.Шавров пише: \"През 1896 г. генерал-адютант Шереметев посочва, че броят на арменците в Задкавказието е 900 000 души. През 1908 г. техният брой достига 1 милион и 300 000 души, т.е. през този период броят на арменците се увеличи с повече от 400 хиляди души. В момента 1 милион от 1 милион 300 хиляди арменци, живеещи в Задкавказието, не са корени жители на региона. Ние сме ги преселили тук”. Изкуственото увеличаване на арменците в този регион става причина за появяване на териториалните им претенции и агресия срещу Азербайджан от началото на 20. век. Арменските националисти, разширявайки дейността си по реализацията на идея за \"Велика Армения\", предложена в програма на партията \"Дашнакцутюн\", започват да осъществяват етническо прочистване, като планирано изгонват азербайджанците от техните родни исторически земи. През 1905-1906 г. арменците извършват масови убийства срещу мирното азербайджанско население в Баку, Гянджа, Карабах, Иреван, Нахчъван, Ордубад, Шарур-Дерелейезд, Тбилиси, Зангезур, Газах и други райони. След събитията през февруари и октомври 1917 г. в Русия партията \"Дашнакцутюн\" и Арменският национален конгрес започват по-широка дейност. С. Шаумян, назначен през декември 1917 г. от В.Ленин за временен извънреден комисар по въпросите на Кавказ, става организатор и ръководител на масовите убийства на азербайджанците. В началото на 1918 г., т.е. в навечерието на мартовското кръвопролитие, броят на арменските въоръжени сили, подчинени на Шаумян, е около 20 000 души. На 30 март същата година, арменско-болшевишките съединения подлагат град Баку на корабен обстрел. След това въоръжените дашнаки нападат домовете на азербайджанците и извършват жестоки убийства. На 31 март и през първите дни на април убийствата придобиват масов характер. Хиляди мирни азербайджанци са унищожени само заради тяхната национална принадлежност. В онези дни арменско-болшевишките съединения убиват 12 000 мирни азербайджанци в Баку. По време на тези кървави събития хората са изгорени живи в домовете си, както и убити с особени мъчения и жестокост. През първите пет месеца на 1918 г. в Губинския уезд са убити с особена жестокост повече от 16 000 души, а 167 села са унищожени, 35 от които в момента не съществуват. Фактите относно масовите убийства на азербайджанците в Губинския уезд от арменско-дашнакските отряди са доказани отново. Откриването на масови гробове в град Губа през 2007 г. е доказателство за арменския вандализъм. Под ръководството на Амазаспън арменските военни части са извършили масовите убийства не само на тюркско-мюсюлманско население, но и на евреи. В резултат на разследванията става известно, че през 1918-1919 г. в Губа арменците убиват около 3000 евреи. Близо 50 000 души са убити по особено мъчителен начин от арменските дашнаки през март-април 1918 г. в Баку и други азербайджански територии. Над 10 000 са убити с особена бруталност в Зангезурски уезд, а в Шемахински уезд техния брой е 10270 азербайджанци. През 1918-1920 г. 565 000 от общо 575 000 азербайджанци, които са живеели на територията на днешна Република Армения, са били убити или прогонени от родните си земи. Тази цифра е потвърдена от арменски учен З.Коркодян в книгата му \"Населението на Съветска Армения през 1831-1931 г.\", където пише: \"След дашнаките през 1920 г. в Съветска Армения тюркското (азербайджанското) население съставлява малко повече от 10 000 души. След завръщането на 60 000 бежанци през 1922 г. азербайджанците са 72 596 души, а през 1931 г. - 105 838 души.\" Освен това арменците разрушават стотици населени места в Азербайджан, включително 157 села в Карабах са унищожени и изгорени, както и извършват жестоки масови убийства срещу азербайджанците в Шуша. През този период са изгорени, унищожени и разграбени 167 населени места в Губинския уезд, 110 в Шамахинския уезд, 115 в Зангезурския уезд, 211 в Иреванската губерния и 92 селища във вилаета Карс. През последните два месеца на 1919 г. са разрушени 96 села в Ечмиадзински и Сурмелински уезди и всички села в Иреванския уезд на Иреванската губерния, а в Иреванската губерния са убити 132 000 азербайджанци. По време на тези зверства арменците на историческите азербайджански земи изгарят училища и джамии, унищожават материални и културни паметници. След провъзгласяването на Азербайджанската демократична република (АДР) на 28 май 1918 г. е създадена Комисия за извънредни разследвания, която започва да разследва престъпленията, извършени от арменците и с решение на правителството 31 март е обявен за Общонационален ден на траура. Но след като АДР прекрати съществуването си вследствие на болшевишката окупация през април 1920 г. този процес не беше приключен. След завръщането на общонационалния лидер Гейдар Алиев към политическото ръководство през 1993 г. с Указ, подписан на 26 март 1998 г. във връзка с геноцида, извършван от арменци срещу азербайджанци, обявява 31 март за Ден на геноцида на азербайджанците. В Указа на президента на Република Азербайджан Илхам Алиев за 100-годишнината от геноцида на азербайджанците от 1918 г. се казва: \"Една от най-ужасните трагедии, пред които е изправен азербайджанския народ, се случва преди сто години – масовите убийства през март-април 1918 г., извършени от дашнак-болшевишките въоръжени отряди с особена жестокост, действащи по време на мандата на Бакинския съвет\".  ", "date": "2019.03.31", "title": "Азербайджан отбелязва Деня на геноцида"}
{"url": "https://standartnews.com/svyat/baydn-kato-kobrata-tseluval-bez-da-pita-388542.html", "text": "Бившият вицепрезидент на САЩ Джо Байдън се забърка в сходен скандал като този на родния боксьор Кубрат Пулев. 76-годишният политик беше обвинен от партийна активистка, че я е целунал на митинг през 2014 г., карайки я да се чувства неудобно. Байдън, който беше вице на Барак Обама, подчерта, че през дългогодишното си участие в политически надпревари и в обществения живот се е ръкувал и е прегърнал безброй хора, за да изрази привързаност и подкрепа и да предложи утеха. \"Нито веднъж, никога, не съм смятал, че действам неподобаващо\", увери той, но добави, че е готов да изслуша с уважение всички твърдения за противното. \"Никога не съм имал подобно намерение\", заяви Байдън, който не си спомня случая през 2014 година. Обвиненията бяха отправени онлайн в текст, написан от Луси Флорес, активистка на Демократическата партия, кандидатирала се за вицегубернатор на Невада. Тя заяви, че на обща проява Байдън е докоснал раменете й и е подушил косата й, с което я накарал да се чувства неудобно. \"Може да не си спомням тези моменти по същия начин и може да съм изненадан от това, което чувам. Но ние доживяхме време, когато жените чувстват, че могат и трябва да споделят своите преживявания и мъжете трябва да слушат. И аз ще го направя\", гласи декларация на бившия вицепрезидент. .", "date": "2019.03.31", "title": "Байдън като Кобрата, целувал без да пита"}
{"url": "https://standartnews.com/svyat/erdogan-s-nova-pobeda-pecheli-istanbul-i-ankara-388543.html", "text": "Турският президент Реджеп Ердоган и неговата Партия на справедливостта и развитието (ПСР)  записаха пореден успех, печелейки местните избори с 44,95 процента от гласовете срещу 30,2 на сто за опозиционната Републиканска народна партия. Победата обаче се очертава като пирова, защото управляващите загубиха повечето големи градове. Вотът обаче премина драматично, като най-оспорвана беше битката за Истанбул. Там бившият премиер Бинали Йълдъръм от партията на Ердоган водеше до последно срещу Екрем Имамоглу от РНП, но в крайна сметка губи, според данните от над 95 на сто преброени бюлетини. В столицата Анкара опозицията излезе по улиците, за да отпразнува успеха на Мансур Яваш, който поведе с 3 на сто пред кандидата на властта Мехмет Йозхасеки при 90 на сто обработени протоколи, според онлайн изданията на Анадолската агенция и в. Дейли сабах. В Измир се запази традицията кемалистите да печелят. В града, където има най-много български изселници, Мустафа Соер срази претендента на ПСР с голям аванс. Опозицията спечели също Одрин, където кмет ще бъде Реджеп Гьоркан. Така е и в Анталия, там Мухитин Бочек победи човека на Ердоган. \"Ние излязохме от изборите като водеща партия с мнозинство. По отношение на съюзите, ние, заедно с Партията на националистическото движение сме на първо място. Ние, все пак трябва да признаем, че загубихме някои от общините \", каза Ердоган в Истанбул. \"Ще приемем, че сме спечелили сърцата на нашите хора на местата, където сме спечелили, и не бяхме достатъчно успешни на местата, където загубихме. По тази причина ще вземем съответното решение за нашия план за действие\", каза президентът. 4 убийства, побоища и арести белязаха вота днес. Двама от загиналите са наблюдатели на изборите, между които пламнал скандал в област Малатия, последван от стрелба с огнестрелно оръжие. 21 души пък са ранени в окръг Диарбекир, Югоизточна Турция, при подобни сбивания. Около 60 прокюрдски лидери са били арестувани часове преди вота. Вотът бе разглеждан като тест за популярността на Ердоган, който не е губил избори от качването си на власт през 2002 г. В дните преди гласуването Ердоган проведе около 100 митинга в цялата страна. Над половин милион служители по сигурността и охранители бяха мобилизирани в Турция за охрана на изборите. Освен тях в готовност бяха поставени и 5000 войници от армията и жандармерията. До 18 ч бяха отменени всякакви публични увеселения, включително сватби. До 24 ч бе забранена продажбата на алкохол.", "date": "2019.03.31", "title": "Пирова победа за Ердоган, губи големите градове"}
{"url": "https://standartnews.com/svyat/sobstvenikt-na-aviokompaniya-s7-zagina-v-samoletna-katastrofa-388545.html", "text": "Една от най-богатите жени в Русия загина при самолетна катастрофа в Германия. 55-годишната Наталия Филева заема 172 място по богатство сред бизнесмените в родината си за 2018 г. Състоянието й възлиза на 600 милиона долара. Тя е основател и съсобственик заедно със съпруга си Владислав Филев на S7 Airlines, който започва да се разраства през 90-те години на миналия век. Компанията лети до над 900 дестинации, включително и до Варна. Притежава най-голямата мрежа от вътрешни линии в Русия, изградена на базата на три основни центъра на въздушния транспорт в Москва (Домодедово), Новосибирск (Толмачево) и Иркутск. S7 Airlines извършва редовни полети към страните от ОНД, Европа, Близкия изток, Южна Азия и Азиатско-тихоокеанския регион. Германският \"Билд\" посочва, че малък шестместен самолет е паднал малко преди пистата на летището в Егелсбах и е изгорял напълно с двамата пасажери и пилота. Според полицията,  катастрофата е станала в 15:30 в неделя. Заедно с Филева е загинал и баща й, който е отивал за лечение в Германия. Първоначално се появиха информация, че на борда на разбилата се машина е бил и съпругът на Наталия, но по-късно това беше отречено. По същото време, на няколко километра от самолетната катастрофа, са се блъснали челно полицейска кола и друг автомобил и са загинали двама души, посочва ДПА. Полицейската кола е пътувала с висока скорост към мястото на самолетната катастрофа. Ранени са трима от пътниците в полицейския автомобил, а двамата загинали са били в другата кола.", "date": "2019.03.31", "title": "Собственичка на авиокомпания S7 загина в самолетна катастрофа"}
{"url": "https://standartnews.com/sport/zhenski-rekord-na-maraton-stara-zagora-2019-388535.html", "text": "С рекорд при жените, драматичен финал при мъжете, силни резултати и класни атлети ще се запомни четвъртото издание на Маратон Стара Загора. Надпреварата отново се превърна в истински празник за града под мотото на веригата „Бягането като начин на живот“. Топлото слънчево време позволи на хората да излязат по улиците и булевардите, хиляди приветстваха атлетите и се включиха в празничните прояви покрай събитието. Тази година Маратон Стара Загора регистрира най-класно присъствие на \r\nелитни атлети от цял свят. 28 първокласни маратонци, представители на \r\nводещи световни школи пристигнаха за първото изпитание от българската \r\nбегаческа верига. \r\nСтартът бе даден от зам.-кметът Красимира Чахова и Анатоли Илиев – \r\nпредседател на Асоциация „Спорт в свободното време“. Двамата поздравиха \r\nучастниците, пожелаха им успех и подчертаха всеобщата амбиция Маратон \r\nСтара Загора да се разраства и надгражда всяка изминала година. За това \r\nговорят все по-добрите резултати, все по-голямият интерес и удвоеният \r\nброй участници. \r\nДрами до последно при мъжете, сензационна победа при жените \r\nИзключително оспорвано протече бягането на 42.195 км при мъжете. До \r\nпоследните метри шестима се движеха в пакет и само финалният спринт \r\nопредели шампиона. Кениецът Осеа Туей победи само с 3 секунди разлика, \r\nкоето е миниатюрна преднина за тази дисциплина и се случва много рядко в \r\nмаратонската дистанция. Втори остана миналогодишният шампион тук Ахмет \r\nНасеф (Ит), а трети на 10 секунди след него финишира друг кениец Юсеф \r\nСбаи. Първите четирима завършиха под 2.25 ч., което им осигури точки и \r\nги остави в битката за големия джакпот от веригата маратонски бягания в \r\nБългария. \r\n„Това е първият ми маратон в България. Много ми допадна трасето, беше \r\nтрудно състезание с битка до последните сантиметри. Щастлив съм от \r\nпобедата и ще дойда отново в България – за маратоните във Варна през \r\nмесец май и в София през октомври,“ заяви шампионът Осеа Тюей веднага \r\nслед финала. \r\nПри жените бе регистрирана голяма изненада. Украинката Вира Овчарук взе \r\nсладък реванш за миналата година, като победи шампионката от 2018 г. Рут \r\nМатебо. При това кенийката финишира с цели осем минути по-бързо от \r\nминалогодишната си победа. Сензационният успех на Овчарук бе още \r\nпо-голям, защото тя постави нов рекорд на Маратон Стара Загора с 2.38:08 \r\nч., на повече от три минути пред Матебо и 10 минути през бронзовата днес \r\nИлхам Ел Муради от Мароко. Така и двамата миналагодишни победители – и \r\nпри жените, и при мъжете - сега финишираха втори. \r\nНай-бързи от българите в класическия маратон бяха Димчо Мицов с 2.35:14 \r\nч. и Виолета Тотева с 3.14:52 ч. \r\nСилни резултати в полумаратона, определил държавните шампиони \r\nСилни резултати бяха записани и на 21 км. За втора поредна година \r\nполумаратонската дистанция в Стара Загора бе валидна за Държавно \r\nпървенство и определи националните шампиони. И тук Кения и Украйна \r\nграбнаха титлите. Олександър Матвичук бе най-бърз при мъжете с 1.05:32 \r\nч., а при жените първа е африканката Рут Мбата с 1.15:55 ч. Кения \r\nокупира челната тройка при жените, а Украйна – първите две места при \r\nмъжете.  Държавни шампиони са Милко Ценов (СК Атлет-Мездра) с 1.07:23 ч. \r\nи защитилата титлата си от миналата година Маринела Нинева (Локомотив \r\nДряново) – сега с 1.22:08 ч. \r\nЙоло Николов и Оливера Йевтич (Сър) пък грабнаха победите в най-кратката \r\nдистанция на 10.5 км с резултати съответно 32:30 мин. и 38:40 мин. \r\nПризьорите бяха наградени от легендарния български лекоатлет Евгени \r\nИгнатов, зам.-кмета Красимира Чахова, Анатоли Илиев – председател на \r\nАсоциация „Спорт в свободното време“, Антон Бонов – координатор БФЛА и \r\nдр. \r\nОтново супер атрактивни премии, шампионите взеха по 8000 лв. \r\nПризьорите бяха възнаградени с изключително атрактивни парични премии, \r\nкоито за четвърта поредна година остават непроменени. Победителите в \r\nСтара Загора – и при мъжете, и при жените – си тръгнаха с по 8000 лв., \r\nзаелите второ място – с по 3000 лв, класиралите се трети – с по 2000 и \r\nт.н. до 10-о място с 400 лв. \r\nНовото тази година е обвързването на 20-хилядният джакпот с добри \r\nрезултати, като отпада изискваният минимум точки. Наред с големите \r\nпремии за призьорите, впечатляващ е и допълнителният бонус от 20 000 \r\nлв., предвиден за най-добро представяне (общо при мъжете и при жените) в \r\nтрите маратона в една година чрез класиране по специална точкова \r\nсистема. Сега обаче регламентът е леко променен и обвързва спечелването \r\nна джакпота с регистриране на добри резултати. Организаторите вярват, че \r\nпо този начин ще се стимулират по-класни постижения, което ще направи \r\nбългарските маратони още по-атрактивни и престижни. \r\nТака след Маратон Стара Загора с точки и с шанс за джакпота са шестима – \r\nчетирима мъже: Осеа Туей, Ахмет Насеф, Юсеф Сбаи и Ендрю Мангата (Кен) и \r\nдве жени: Вира Овчарук и Рут Матебо. \r\nИмаше и две специални награди – Купата за най-масово участие заслужи \r\nтимът на Технополис, а фамилният приз бе връчен на датското семейство \r\nДудек, които живеят в Пловдив и бягаха днес с двамата си синове – на 14 \r\nи 16 години. \r\nЕкстравагантен бегач подобри странен рекорд в Стара Загора \r\nСред най-атрактивните в бегаческата колона бе. Живеещият в Канада \r\n33-годишен австралиец Алистър Келти се опитва тази година да стартира на \r\n52 маратона в 52 страни и единият от тях е избрал да бъде в Стара \r\nЗагора. Наред с това целта му е да постави рекорд за Гинес като подобри \r\nсветовния рекорд във всяко състезание, бягайки облечен в различни \r\nатрактивни костюми. Изявата му е вдъхновена от състезания като \r\nЛондонския маратон, в който обикновени хора се обличат във фантастични \r\nкостюми и се опитват да поставят световни рекорди на Гинес. В Стара \r\nЗагора странникът бе маскиран като тенисист. \r\nТова е 14-та държава, в която бяга тази година дегизираният в различни \r\nкостюми канадец. Досега е минал през Кипър, Гърция, Щвейцария, Катар, \r\nТунис, Оман, ОАЕ, Италия, Индия, Испания, Турция, Германия и Израел. \r\nСъстезавал се е предрешен като астронавт, нинджа, състезател по \r\nамерикански футбол, ръгбист, сумист, боксьор, готвач, дриблирайки с \r\nфутболна топка, носейки плавници, но признава, че най-трудно му е било \r\nда бяга с белезници. Сега Алистър финишира за 3.27:09 ч. и така подобри \r\nс минута и половина досегашният рекорд за бягащ с тенис екипировка. \r\nОрганизатори на Маратон Стара Загора са Община Стара Загора, \r\nМинистерство на младежта и спорта, Български олимпийски комитет, \r\nАсоциация „Спорт в свободното време“, Спортен клуб лека атлетика Берое, \r\nСпортен клуб Ракета и БФЛА. Стартиралите получиха рекламна тениска, а \r\nуспешно завършилите дистанциите 42км, 21км и 10.5км бяха отличени с \r\nмного стилни медали за участие като спомен от събитието. \r\nПризьорите Маратон Стара Загора 2019: \r\n42.195 км \r\nМЪЖЕ: Осеа Туей (Кен) 2.23:18 ч. Ахмет Насеф (Ит) 2.23:21, Юсеф Сбаи \r\n(Мар) 2.23:28 ч. \r\nЖЕНИ: Вира Овчарук (Укр) 2.38:08 ч., Рут Матебо (Кен) 2.41:51, Илхам Ел \r\nМуради (Мар) 2.49:02 ч. \r\nПолумаратон 21 км \r\nМЪЖЕ: Олександър Матвичук (Укр) 1.05:32 ч., Богдан Семенович (Укр) \r\n1.06:15, Пол Тюри (Кен) 1.07:11 ч. \r\nЖЕНИ: Рут Мбата (Кен) 1.15:55 ч., Нелен Кимутай (Кен) 1.18:43, Гладис \r\nБивот (кен) 1.20:46 ч. \r\n10.5 км \r\nМЪЖЕ: Йоло Николов 32:30 мин., Иво Балабанов 32:40, Христян Стоянов \r\n33:17 мин. \r\nЖЕНИ: Оливера Йевтич (Сър) 38:40 мин., Адриана Попарсова (Мак) 38:47, \r\nНаталия Семьонович (Укр) 39:03 мин. \r\nДържавно първенство по полумаратон 21 км: \r\nМЪЖЕ: Митко Ценов (Локомотив-Дряново) 1.07:23 ч., Стоян Владков (Дунав \r\nРусе) 1.07:51, Сава Тодоров (Дунав Русе) 1.10:16 ч. \r\nЖЕНИ: Маринела Нинева (Локомотив Дряново) 1.22:08 ч., Билшерин \r\nСюлейманова (СКЛА Нови пазар) 1.24:01, Христона Козарева (Керамик Елин \r\nПелин) 1.25:43 ч.", "date": "2019.03.31", "title": "Женски рекорд на Маратон Стара Загора 2019"}
{"url": "https://standartnews.com/svyat/shoument-zelenski-i-prezidentt-poroshenko-na-balotazh-v-ukrayna-388544.html", "text": "Шоуменът Владимир Зеленски е на път да сбъдне реално филмовата си роля на президент след като спечели убедително първия тур на изборите за държавен глава в Украйна с 30,4 %.  На балотажа на 21 април той ще се изправи срещу сегашния президент Петро Порошенко (17,8).  Бившият премиер Юлия Тимошенко с 14,2% отпада от борбата, а предлагащият примирие с Русия опозиционер Юрий Бойко има 9,8%.. Данните са от националния екзит пол към 20 часа. \"Днес започва нов живот, без корупция, благодаря на всички, които гласуваха за мен\", заяви пред своите съмишленици 41-годишният Зеленски на импровизиран митинг в Киев. Той е подозиран във връзка с олигарха Игор Коломойский, по чиято телевизия води своето шоу. От екипа му пък отрекоха да се водят преговори с Тимошенко тя да призове своите избиратели да подкрепят шоумена на втория тур. Щабът на бившата премиерка, която дълго време беше втора в прогнозите, пък обвини службата за сигурност СБУ, че са организирали фалшификации на изборите. На свой ред Порошенко заяви, че изборите са били свободни и отговарят на международните стандарти.", "date": "2019.03.31", "title": "Шоуменът Зеленски и президентът Порошенко на балотаж в Украйна"}
{"url": "https://standartnews.com/sport/slaviya-ne-uspya-da-pobedi-septemvri-388546.html", "text": "Славия и Септември завършиха наравно 0:0 в столичното дерби от първия кръг на плейофите в група \"Б\" на втората шестица. Белите могат само да съжаляват за това равенство. Те създадоха куп положения, най-вече през първата част, но вратарят на гостите Янко Георгиев показа класа и отрази всички опасни удари към вратата на Септеври, с което се превърна в герой за своя отбор.  Славия имаше добра възможност още в 4-ата минута след куриозна изява на Фабиано Алвеш. Той опита да изчисти топката със задна ножица, но го направи така че я изпрати към непокрития Георги Йомов, който бе на границата на малкото наказателно поле. Талантът на белите обаче не намери вратата и стреля в аут. \r\nВ 18-ата минута домакините отново имаха шанс да отбележат. Йомов центрира към Ради Кирилов, който стреля отлично от неудобна позиция, но Георгиев изби. Малко след това Карабельов  също пропусна. \r\n29-ата минута Янко Георгиев отново показа класа. Поредната опасна атака започна от Ради Кирилов, който проби отляво. Първо стражът на Септември отрази шут на Велковски, а при добавката Йомов стреля, но топката не намери целта.  В ответната атака гостите също имаха шанс да излязат напред в резултата. Здравко Димитров намери Глишич, който шутира от десетина, но вратарят на Славия реагира добре и изби в корнер. \r\nСлед почивката Септември изравни играта и погледна по-смело към вратата на \"белите\". В 67-ата минута двата тима си размениха по един опасен шут чрез Галчев и Онуоха. До края на срещата играчите на Славия опитаха няколко удара, но не затрудниха вратаря на Септември.   \r\n ", "date": "2019.03.31", "title": "Славия не успя да победи Септември"}
{"url": "https://standartnews.com/sport/napoli-raznishchi-roma-na-olimpiko-388537.html", "text": "Наполи разнищи Рома с 4:1 като гост на Олимпико. Срещата от 29-ия кръг на италианската Серия “А” започна по блестящ начин за гостите. Аркадиуш Милик даде преднина на \"небесно сините\" още във втората минута. В четвъртата минута на добавеното време на първата част Диего Пероти изравни от дузпа. Пет минути след почивката Дрис Мертенс отново изведе Наполи напред в резултата. В 55-ата Симоне Верди направи 3:1 и до голяма степен реши сблъсъка. Резервата Амин Юнес направи крайното 1:4 в 81-ата минута. Играчите на Клаудио Раниери получиха гол от съблекалнята Милик получи перфектен пас от Симоне Верди. Полякът си нагласи удобно топката и опъна мрежата на Олсен за 0:1. В 18-ата минута Стивън Нзонзи стреля опасно с глава към вратата на Мерет, но топката излезе в аут. В 31-ата минута Верди имаше отличен шанс да направи преднината на Наполи още по-комфортна, но не успя да преодолее Олсен. \r\nВ 36-ата минута Милик отново вкара топката във вратата на Олсен, но попадението бе отменено заради засада.  \r\nВ последните секунди на добавеното време на първата част “вълците” получиха право да изпълнят дузпа. Защитата на Наполи се пропука и Патрик Шик нахлу в наказателното поле на гостите. Мерет спря по непозволен начин чехът, а реферът показа бялата точка. Пероти застана зад топката и реализира за 1:1. \r\nВторото полувреме започна още по-добре за Наполи. В 49-ата минута Дрис Мертенс засече пред голлинията пас от въздуха на Кайехон и отново изведе “партенопеите” от Неапол - 1:2. Пет минути по-късно изхода от срещата изглеждаше ясен. Симоне Верди разстреля с много плътен удар Олсен за трети път 1:3. \r\nВ 73-ата минута пък “вълците” изпуснаха най-чистото си положение за целия мач. Мерет парира изстрел на Браян Кристанте, а при добавката Нзонзи стреля с глава от пет метра, но удари гредата. \r\nВ 81-ата минута резултатът набъбна още повече. Резервата Амин Юнес стреля два пъти. В първата ситуация Олсен спаси, но при добавката лявото крило успя да вкара за 1:4.  ", "date": "2019.03.31", "title": "Наполи разнищи Рома на Олимпико"}
{"url": "https://standartnews.com/sport/federer-go-napravi-stigna-do-101-a-pobedi-388549.html", "text": "Роджър Федерер успя да триумфира със твоята титла №101 в кариерата. Това стана след категорична победа с 6:1, 6:4 над Джон Иснър (САЩ) на финала на турнира от сериите \"Мастърс\" в Маями само за 64 минути. За швейцареца това е втори трофей през 2019-та година и №28 от \"Мастърс\" надпревари. Той става първият тенисист през настоящия сезон, който печели повече от 1 титла. За него това е общо четвърти триумф в Маями. Маестрото записа шести успех от осем мача срещу Иснър, като по този начин детронира от трона в Маями американеца, който беше шампион от 2018-а. Иснър от своя страна наследи именно Федерер, който през 2017-та спечели \"Мастърс\" турнирите в Индиън Уелс и Маями. През този сезон той игра финал в Индиън Уелс, загубен от Доминик Тийм. За първи път Роджер е играл на турнира в Маями преди 20 години. Маестрото вече се намира само на 8 титли от вечния рекорд на Джими Конърс от 109 трофея. ", "date": "2019.03.31", "title": "Федерер го направи. Стигна до 101-а победи"}
{"url": "https://standartnews.com/sport/seltik-specheli-derbito-v-shotlandiya-388536.html", "text": "Селтик победи Рейнджърс с 2:1 на \"Селтик Парк\" в голямото дерби на Шотландия. Двубоят бе от 31-ия кръг на първенството и почти осигури титлата за Селтик. \"Детелините\" поведоха в резултата с гол на нападателя Одсон Едуард в 27-та минута. Четири по-късно голмайсторът на Рейнджърс Алфредо Морелос получи директен червен картон заради посягане с лакът срещу капитана на домакините Скот Браун. Въпреки това футболистите на Стивън Джерард не се предадоха без бой и в 63-та минута Райън Кент възстанови равенството.  Така се стигна до 86-та минута, когато Джеймс Форест реализира победния гол за Селтик и прати феновете в екстаз В подреждането седем кръга преди края Селтик води със 73 точки - с 13 повече от най-големия си съперник. фото ЕПА/БГНЕС", "date": "2019.03.31", "title": "Селтик спечели дербито в Шотландия"}
{"url": "https://standartnews.com/sport/ksmetliya-ot-stara-zagora-udari-592-534-lv-ot-tototo-388550.html", "text": "Джакпотът в 26-и тираж на играта „Тото 2 - 6 от 42“ в размер на   беше спечелен тази вечер. Късметлията е от град Стара Загора. Джакпотът в играта стартира от нови   и се очаква в четвъртък да достигне  . За следващия тираж в четвъртък печалбите ще достигнат общо  . Джакпотът в играта 6/49 ще бъде   В играта 5/50 сумата е до   а в Тото Джокер –     Печалби от играта:                       :                 В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 25-и тираж без допълнителен залог. Утре, 1 април, ще бъдат изтеглени печелившите комбинации за 26-ия тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  която спечели  защото беше по-бърза и съобразителна от своя съперник   който си тръгна с награда от  . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.", "date": "2019.03.31", "title": "Късметлия от Стара Загора удари 592 534 лв от тотото"}
