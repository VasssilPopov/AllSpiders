{"url": "https://standartnews.com/regionalni/novi-ploshchadki-za-igra-radvat-detsata-na-mezdra-404036.html", "text": "Малчуганите от Мездра се радват на три нови детски площадки, съобщават от общината. Те са оборудвани с модерни уреди за игра като люлки, комбинирани пързалки с катерушки, карбалки, пясъчник, къщички и др. Съоръженията отговарят на всички изисквания за безопасност и имат модерна и атрактивна визия. Площадките за игра на децата са разкрити в пространството до блок № 5, между блокове „Леденик“ 1 и „Леденик“3 срещу ресторант „Калето“ и зоната на стадион „Локомотив“. Общата стойност на площадките, които са изградени по поръчка на общината в Мездра, е 16 643 лева.  ", "date": "2019.10.15", "title": "Нови площадки за игра радват децата на Мездра"}
{"url": "https://standartnews.com/regionalni/zhena-s-uvrezhdaniya-se-vklyuchi-v-kapachki-za-bdeshche-404018.html", "text": "Жена с увреждания се включи активно в националната кампания „Капачки за бъдеще“, чиято цел е да се събират средства за кувьози в помощ на недоносените деца в България. \r\n50-годишната Еменнур Хасанова от кубратското село Бисерци е потребител на социални услуги в Дневния център за хора с увреждания в Кубрат. След като научила за благотворителната  инициатива, тя пожелала да се включи лично в акцията, съобщава  разградският вестник „Екип7“. \r\nВ продължение на месеци Еменнур събирала капачки. Когато напълнила с пластмасовите отпадъци избрания от нея съд, тя пожелала лично да предаде за рециклиране употребяваната  пластмаса. Еменнур отишла до пункта придружена от своя трудотерапевт и заявила, че ще продължи да събира капачки, но ще агитира и други хора да правят това. „Количеството  стара пластмаса, която  Еменнур  събра не е голямо, но примерът й е повече от положителен. Тя е с тежки увреждания, но  независимо от трудностите работеше упорито и стистемно. Дейността й се оказа заразителна и сега в благотворителната кампания ще се включат и други потребители на центъра. А това приобщаване на хората с увреждания към доброволчесство е много полезно за цялата общност“, коментира трудотерапевтът Звезделина  Йорданова, насърчила Хасанова да участва в кампанията „Капачки за бъдеще“.  ", "date": "2019.10.15", "title": "Жена с увреждания се включи в „Капачки за бъдеще“"}
{"url": "https://standartnews.com/sport/sheft-na-sdiite-ne-sme-bili-arestuvani-404073.html", "text": "Шeфът нa cъдиитe Йoрдaн Cтaлeв cпoдeли, чe вcички члeнoвe нa кoмиcиятa към БФC ca били пoкaнeни нa рaзгoвoр, прeминaл кaтo рaзпит. \r\n\"Вcичкo минa нoрмaлнo и нямa oт кaквo дa ce притecнявaм, нo нe жeлaя дa кoмeнтирaм тeмaтa нa рaзпитa\", зaяви Cтaлeв зa dspоrt.bg. \r\nТoй нe пoжeлa дa кoмeнтирa кaквa e билa кoнкрeтнaтa тeмa нa рaзпитa, нo рaзкри, чe и други oт Футбoлния cъюз ca били привикaни зa рaзгoвoри, бeз дa утoчнявa кoи ca тeзи хoрa. \r\nCтaлeв cчитa, чe вcичкo e прeминaлo в рaмкитe нa нoрмaлнoтo и, чe нe oтгoвoря нa иcтинaтa пoявилaтa ce инфoрмaция, чe ca били aрecтувaни, кaктo тoй, тaкa и други члeнoвe нa cъдийcкaтa кoмиcия.", "date": "2019.10.15", "title": "Шефът на съдиите: Не сме били арестувани"}
{"url": "https://standartnews.com/sport/balkov-izvinyavam-se-na-angliyskite-futbolisti-404071.html", "text": "Категорично осъждам и отхвърлям расизма като норма на поведение, която противоречи на съвременните човешки отношения. Това е предразсъдък, идващ от миналото, който трябва да бъде изкоренен завинаги. \r\nЛично аз съм работил като треньор в редица български отбори с много тъмнокожи играчи. Никога не съм правил разлика между футболистите спрямо цвета на кожата. Напротив - винаги с желание и загриженост съм се включвал в редица инициативи в подкрепа на бедстващи и хора в нужда, подпомагал съм организации, които работят във връзка с каузи, свързани с равенството и помощта за хора в неравностойно положение. \r\nДумите ми преди мача с Англия, че расизъм в България няма, бяха насочени към вътрешното ни първенство. Единични случаи може би, но като цяло в глобален мащаб, категорично такъв проблем не е съществувал. Огромното мнозинство от публиката не участва в това. Така бе и на мача с Англия. \r\nИскам да кажа нещо много ясно: при положение, че е имало обиди на такава основа, аз като селекционер на националния отбор поднасям своите извинения на английските футболисти и всички, които се чувстват засегнати. \r\nВ същото време се обръщам към хората, които използват обидни квалификации спрямо мен в личната ми фейсбук страница, че това е некоректно, а думите ми са извадени от контекст и ако това не спре, ще предприема правни действия в своя защита. \r\n \r\nКрасимир Балъков", "date": "2019.10.15", "title": "Балъков: Извинявам се на английските футболисти"}
{"url": "https://standartnews.com/sport/eto-delata-na-stalev-404069.html", "text": "Йордан Сталев получил лично от Борислав Михайлов пълната власт в съдийството. \"Ти правиш ранглистите, ти правиш нарядите, всичко\", му казал президентът още в първите дни на новия председател, пише \"Новспорт\". Това дало огромно самочувствие на пловдивчанина. Той правел буквално каквото си поиска - назначавал непрекъснато едни и същи съдии въпреки грешките им, пускал рефери да свирят на отбори от родния им град, слагал постоянно едни и същи арбитри на определени отбори. Няколко пъти рефери, допуснали сериозни грешки, веднага получаваха наряди, което доведе до сериозно напрежение в гилдията. Защото пък други за същото бяха наказвани с изваждане от нарядите за 4, 6 и дори 10 кръга... Говори се, че нарядите са били дотолкова \"засекретени\", че останалите членове на Съдийската комисия, сред които авторитетни фигури като Георги Йорданов, Иван Вълчев, Костадин Стоичков и другите, са ги научавали от медиите. Йордан Сталев, той без съмнение е всестранно развита личност. Защото освен всичко друго, ръководи и собствен футболен клуб – „Сокол“ (Марково). На мачовете му се случват чутовни неща... Така например в Асеновград Сталев и съдиите едва се измъкнаха от озверелите фенове на домакините в мач за Купата. Малко по-късно от обстановката и реферите в китното Марково проплака сериозен клуб като „Розова долина“, още повече че домакините осуетиха пряко излъчване на двубоя по телевизията. При юношеските мачове на „Сокол“ положението е горе-долу същото, а миналата пролет заради скандално съдийство в мач с „Берое“ се стигна до масово меле между родители, футболисти и рефери. В Пловдивско се говори, че няколко президенти на отбори от Югоизточната \"В\" група са готови да се откажат заради съдийството... Подобно е положението и на други места в страната, пишат колегите.", "date": "2019.10.15", "title": "Ето делата на Сталев"}
{"url": "https://www.standartnews.com/sport/balkov-izvinyavam-se-na-angliyskite-futbolisti-404071.html", "text": "Категорично осъждам и отхвърлям расизма като норма на поведение, която противоречи на съвременните човешки отношения. Това е предразсъдък, идващ от миналото, който трябва да бъде изкоренен завинаги. \r\nЛично аз съм работил като треньор в редица български отбори с много тъмнокожи играчи. Никога не съм правил разлика между футболистите спрямо цвета на кожата. Напротив - винаги с желание и загриженост съм се включвал в редица инициативи в подкрепа на бедстващи и хора в нужда, подпомагал съм организации, които работят във връзка с каузи, свързани с равенството и помощта за хора в неравностойно положение. \r\nДумите ми преди мача с Англия, че расизъм в България няма, бяха насочени към вътрешното ни първенство. Единични случаи може би, но като цяло в глобален мащаб, категорично такъв проблем не е съществувал. Огромното мнозинство от публиката не участва в това. Така бе и на мача с Англия. \r\nИскам да кажа нещо много ясно: при положение, че е имало обиди на такава основа, аз като селекционер на националния отбор поднасям своите извинения на английските футболисти и всички, които се чувстват засегнати. \r\nВ същото време се обръщам към хората, които използват обидни квалификации спрямо мен в личната ми фейсбук страница, че това е некоректно, а думите ми са извадени от контекст и ако това не спре, ще предприема правни действия в своя защита. \r\n \r\nКрасимир Балъков", "date": "2019.10.15", "title": "Балъков: Извинявам се на английските футболисти"}
{"url": "https://standartnews.com/sport/boyko-borisov-aktsiyata-v-bfs-beshe-planirana-otdavna-404070.html", "text": "Премиерът на България Бойко Борисов коментира подадената оставка от президента на БФС Борислав Михайлов. Той заяви, че няма да се търпи неспазването на законите, да се договарят мачове и съдии. \"Това си е работата на БФС. Аз не съм се стремял към него. Аз казах какво спираме да правим, за да не каже някой, че се мешаме в работата на футболния съюз. Преди известно време ние говорихме именно за респект, за чистота на взимане на съдийски решения, за ненамесата в работата им. За съжаление те не се вслушаха и мислеха, че с колегите, които се срещахме и ги предупредихме си правим евтин ПР. Исках да съм ги предупредил, за да не може след това някой от ФИФА и УЕФА да ми прави забележки. Те не се съобразиха и това, което службите ми докладваха сутринта, просто съвпаднаха няколко неща заедно. Операцията беше планирана няколко дни преди вчерашния мач. Не е моя работа да коментирам. Има съдии и тече вече дело\", заяви Бойко Борисов. \"Трябва да си направят необходимото, за да може след това да говорим какво може отново да подпомогне държавата. Искам много ясно да се разбере, че ние не се месим в дейността и работата на БФС, въпреки че когато идват големи шефове от футболните централи, аз винаги ги приемам. Това, което се прави на територията на страната и не се спазват законите, договарят мачове или договорят съдии за мачове, няма да ги търпим. Това е реакцията днес след дълго време вършена работа от полицията, ГДБОП и НАП. Разпоредих на външния министър Захариева да извика английския посланик и да му предаде, че ние в никакъв случай не сме съгласни България да бъде слагана под този знаменател. \r\nТехните фенове подмятаха банани на най-добрите футболисти в света. Не ние сме го измислили това. Срамуваме се от тези няколко човека. Не може да допуснем във Великобритания медии да коментират по този начин България. В българските отбори със сигурност има повече цветнокожи футболисти, отколкото на Острова. В нашия национален отбор имаше трима тъмнокожи футболисти и в техния имаше трима. Какъв расизъм? \r\nДават ни оценка, които са доказани в расизма си. Нашата реакция е много принципна. Абсолютно сме за респекта и никога не сме били расисти. Ние сме спасили евреите, когато другите са ги горили в пещ. Какви расисти? Ще направим стадиони, когато има за какво да ги направим, за да гледат честен и красив футбол. Тогава ще правим стадиони. Сметнете колко зали сме направили. \r\nНие изтърпяхме два дни англичаните, които какво ли не правиха. Ние не дадохме оценка на английската нация. Имаме прекрасни отношения с Великобритания. Никой не трябва да ни нарича животни. Тогава се възпламеняваме ние с право\", каза още Бойко Борисов.", "date": "2019.10.15", "title": "Бойко Борисов: Акцията в БФС беше планирана от няколко дни"}
{"url": "https://www.standartnews.com/sport/boyko-borisov-aktsiyata-v-bfs-beshe-planirana-otdavna-404070.html", "text": "Премиерът на България Бойко Борисов коментира подадената оставка от президента на БФС Борислав Михайлов. Той заяви, че няма да се търпи неспазването на законите, да се договарят мачове и съдии. \"Това си е работата на БФС. Аз не съм се стремял към него. Аз казах какво спираме да правим, за да не каже някой, че се мешаме в работата на футболния съюз. Преди известно време ние говорихме именно за респект, за чистота на взимане на съдийски решения, за ненамесата в работата им. За съжаление те не се вслушаха и мислеха, че с колегите, които се срещахме и ги предупредихме си правим евтин ПР. Исках да съм ги предупредил, за да не може след това някой от ФИФА и УЕФА да ми прави забележки. Те не се съобразиха и това, което службите ми докладваха сутринта, просто съвпаднаха няколко неща заедно. Операцията беше планирана няколко дни преди вчерашния мач. Не е моя работа да коментирам. Има съдии и тече вече дело\", заяви Бойко Борисов. \"Трябва да си направят необходимото, за да може след това да говорим какво може отново да подпомогне държавата. Искам много ясно да се разбере, че ние не се месим в дейността и работата на БФС, въпреки че когато идват големи шефове от футболните централи, аз винаги ги приемам. Това, което се прави на територията на страната и не се спазват законите, договарят мачове или договорят съдии за мачове, няма да ги търпим. Това е реакцията днес след дълго време вършена работа от полицията, ГДБОП и НАП. Разпоредих на външния министър Захариева да извика английския посланик и да му предаде, че ние в никакъв случай не сме съгласни България да бъде слагана под този знаменател. \r\nТехните фенове подмятаха банани на най-добрите футболисти в света. Не ние сме го измислили това. Срамуваме се от тези няколко човека. Не може да допуснем във Великобритания медии да коментират по този начин България. В българските отбори със сигурност има повече цветнокожи футболисти, отколкото на Острова. В нашия национален отбор имаше трима тъмнокожи футболисти и в техния имаше трима. Какъв расизъм? \r\nДават ни оценка, които са доказани в расизма си. Нашата реакция е много принципна. Абсолютно сме за респекта и никога не сме били расисти. Ние сме спасили евреите, когато другите са ги горили в пещ. Какви расисти? Ще направим стадиони, когато има за какво да ги направим, за да гледат честен и красив футбол. Тогава ще правим стадиони. Сметнете колко зали сме направили. \r\nНие изтърпяхме два дни англичаните, които какво ли не правиха. Ние не дадохме оценка на английската нация. Имаме прекрасни отношения с Великобритания. Никой не трябва да ни нарича животни. Тогава се възпламеняваме ние с право\", каза още Бойко Борисов.", "date": "2019.10.15", "title": "Бойко Борисов: Акцията в БФС беше планирана от няколко дни"}
{"url": "https://standartnews.com/kultura/edna-nagrada-bukr-dve-pobeditelki-404029.html", "text": "Престижната награда „Букър“ за най-добър роман на английски бе присъдена не на една, а на две победителки тази година. Маргарет Атууд и Бернардин Еваристо си поделиха статуетката за книгите им „Заветите“ и „Момиче, жена, друго“. Журито пренебрегна правилото за един печеливш, което е активно от 1993-а след първата подобна ситуация. Председателят Питър Флорънс се появил след повече от пет часа, прекарани с колегите си, за да съобщи, че петимата съдии не са успели да изберат един победител от краткия списък с шестима автори. Еваристо е първата чернокожа жена, спечелила „Букър“ в историята на наградите, основани през 1969-а. Тя е и първата цветнокожа британска авторка с този приз. На 79 години Атууд пък е най-възрастният победител. Канадската авторка е печелила статуетката и през 2000-а за „Сляп убиец“. Така тя стана четвъртият автор, който е награждаван два пъти.", "date": "2019.10.15", "title": "Една награда „Букър“, две победителки"}
{"url": "https://standartnews.com/kultura/panairt-na-knigata-vv-frankfurt-se-otkriva-utre-404061.html", "text": "Утре започва най-големият книжен панаир в света, този във Франкфурт. Изложението на издателската индустрия започва на 16 октомври и ще продължи до 20-и този месец. Гостуваща страна тази година е Норвегия. За откриването на панаира пристигнаха престолонаследникът Хаакон и съпругата му Мете-Марит. Двамата предприеха дълго пътуване с „литературен влак“, който тръгна в понеделник от Берлин и след спирки в Дюселдорф и Кьолн днес пристигна във Франкфурт заедно с редица световноизвестни норвежки автори. Във влака норвежката принцеса покани и германски ученици, на които представи норвежката детска литература. Началото на Франкфуртския панаир на книгата бе помрачено от литературен скандал. По традиция в навечерието му се връчва Годишната награда за немска литература. Тази година носител е босненецът Саша Станишевич, който влезе в остър спор с носителя на тазгодишната Нобелова награда за литература Петер Хандке. „Възхвалявам литература, която не е цинична, не е лъжлива и не оспорва интелигентността на читателя“ - с тези думи 41-годишният Саша Станишевич прие наградата за немска литература, която получи за автобиографичния си роман „Произход“. През 1992 г. роденият във Вишеград в Босна писател бяга от войната и се установява в Германия. Романът му разказва за разпадането на Югославия. „Колкото се радвам за моето отличие, толкова решението за тазгодишната Нобелова награда ме възмути“, заяви Станишевич във Франкфурт. „Възмутен съм, защото имах късмета да избягам от това, което Петер Хандке не описва в текстовете си. Това, че днес стоя пред вас, дължа на една реалност, която този човек игнорира“, добави той. Освен с текстовете си австрийският писател със словенски корени Петер Хандке предизвика критики през 2006 г., когато държа реч на погребението на Слободан Милошевич. В редица интервюта Хандке признава, че тъгува по „приказната държава“ Югославия, и твърди, че западните медии умишлено представят режима на Милошевич за мракобесен. България отново ще има свой щанд на Франкфуртския панаир на книгата, но ще представи само шест малки издателства. Националното ни представяне се организира от Изпълнителната агенция за насърчаване на малките и средните предприятия, със съдействието на Асоциация „Българска книга“ и Министерството на културата. Нежеланието си да се включат във форума издателите обясняват с късното обявяване на заявленията за участие – от 9 до 20 септември. В крайна сметка заглавия във Франкфурт ще представят само „Пан“, „Пух“, „Рибка“, „Дъбови листа“, „Геймтел“ и „Лист“. Освен липсата на време да се подготвят за престижния форум причина за липсата на много издателства там е и оскъпяването на едно подобно пътуване, когато е организирано в последния момент. Подобен сюжет се разиграва всяка година – не само заради късното обявяване, а и заради невзрачния вид на нашия щанд, който се губи край представянията на останалите участници и прави присъствието на българските издатели неефективно. В България има около 1200 издателства, 129 от тях са членове на Асоциация „Българска книга“, които уточняват пред „Площад Славейков“, че (въпреки неучастието на повечето от членовете им физически на форума във Франкфурт) представят всички свои членове с техни книги на колективния щанд. На всяка фирма от тези 129 беше предоставена равна възможност за участие с тяхна продукция. Освен това АБК произведе каталог на всички свои членове, който също ще бъде наличен във Франкфурт и представен на щанда“ ни пишат от асоциацията. Франкфуртският панаир е насочен към продажбата на права върху книги между издателства от различни точки на света. От тази година той вече ще е отворен за външни посетители през цялото време. Причина за промяната е ръстът на продажбите на книги на немския пазар през 2018-а, отбелязват от АБК. На българския щанд са планирани и срещи със съвременни български автори – Елена Алексиева (16 октомври, 13 ч.), Галин Никифоров (17 октомври, 13 ч.), Захари Карабашлиев (17 октомври, 14 ч.) и Ина Вълчанова (18 октомври, 13 ч.). Ще бъдат представени изданията „Съвременна българска проза 2019. Десет книги от България” (16 октомври, 11,30 ч.) и „1943. Антология за деца” (19 октомври, 11 ч.)  Сред българските събития във Франкфурт е и представяне на предстоящото издание на Софийски международен литературен фестивал (10 – 15 декември) от програмния му директор Тодора Радева.", "date": "2019.10.15", "title": "Панаирът на книгата във Франкфурт се открива утре"}
{"url": "https://www.standartnews.com/sport/eto-delata-na-stalev-404069.html", "text": "Йордан Сталев получил лично от Борислав Михайлов пълната власт в съдийството. \"Ти правиш ранглистите, ти правиш нарядите, всичко\", му казал президентът още в първите дни на новия председател, пише \"Новспорт\". Това дало огромно самочувствие на пловдивчанина. Той правел буквално каквото си поиска - назначавал непрекъснато едни и същи съдии въпреки грешките им, пускал рефери да свирят на отбори от родния им град, слагал постоянно едни и същи арбитри на определени отбори. Няколко пъти рефери, допуснали сериозни грешки, веднага получаваха наряди, което доведе до сериозно напрежение в гилдията. Защото пък други за същото бяха наказвани с изваждане от нарядите за 4, 6 и дори 10 кръга... Говори се, че нарядите са били дотолкова \"засекретени\", че останалите членове на Съдийската комисия, сред които авторитетни фигури като Георги Йорданов, Иван Вълчев, Костадин Стоичков и другите, са ги научавали от медиите. Йордан Сталев, той без съмнение е всестранно развита личност. Защото освен всичко друго, ръководи и собствен футболен клуб – „Сокол“ (Марково). На мачовете му се случват чутовни неща... Така например в Асеновград Сталев и съдиите едва се измъкнаха от озверелите фенове на домакините в мач за Купата. Малко по-късно от обстановката и реферите в китното Марково проплака сериозен клуб като „Розова долина“, още повече че домакините осуетиха пряко излъчване на двубоя по телевизията. При юношеските мачове на „Сокол“ положението е горе-долу същото, а миналата пролет заради скандално съдийство в мач с „Берое“ се стигна до масово меле между родители, футболисти и рефери. В Пловдивско се говори, че няколко президенти на отбори от Югоизточната \"В\" група са готови да се откажат заради съдийството... Подобно е положението и на други места в страната, пишат колегите.", "date": "2019.10.15", "title": "Ето делата на Сталев"}
{"url": "https://standartnews.com/svyat/norvegiya-preustanovi-prodazhbata-na-orzhiya-na-turtsiya-404064.html", "text": "Главният преговарящ на Европейския съюз за Брекзит Мишел Барние ще информира тази вечер европейските лидери за хода на преговорите, заяви германският канцлер Ангела Меркел, цитирана от Ройтерс. \r\n\"Мишел Барние, главният преговарящ за Брекзит, ще ни представи оценката си (за преговорите) по-късно днес и тогава ще видим как ще се отрази това на Европейския съвет\", каза Меркел на пресконференция в Берлин след среща с норвежката министър-председателка Ерна Сулберг. Меркел допусна, че са възможни още обсъждания за Брекзит. \r\nДипломатически източници заявиха по-рано, че най-новите предложения на Великобритания за Брекзит още не са достатъчни за постигане на споразумение. Според тях до края на днешния ден е необходимо изготвянето на юридически обвързващ текст, за да може тази седмица на срещата на Европейския съвет да бъде сключена сделка. \r\nНа съвместната си пресконференция със Сулберг Ангела Меркел отправи още веднъж призив към Турция да прекрати офанзивата си в Сирия, предаде Асошиейтед прес. Германската лидерка изтъкна, че турската операция трябва да бъде прекратена, тъй като \"явно причинява страдание на много хора и създава несигурност от гледна точка на борбата с \"Ислямска държава\". \r\nНорвежката министър-председателка Ерна Сулберг подчерта, че Норвегия е преустановила продажбата на оръжия на Турция. \"Мисля, че е по-добре Турция да е в НАТО, отколкото извън НАТО\", но \"не можем да се държим сякаш нищо не се е случило\", категорична бе Сулберг.", "date": "2019.10.15", "title": "Норвегия преустанови продажбата на оръжия на Турция"}
{"url": "https://standartnews.com/svyat/v-cherna-gora-magazinite-nyama-da-rabotyat-v-nedelya-404051.html", "text": "Черна гора въведе забрана за работа в неделя на търговските обекти и първата неработна неделя ще бъде на 20 октомври, съобщиха черногорските медии. Дирекцията за инспекция напомни забраната да се спазва, тъй като в противен случай, който отвори магазина си в неделя, ще трябва да плати глоба от 1000 до 10 000 евро. Възможно е и трайно затваряне на обекта. Изключение от забраната има само за обекти, \"необходими за безпрепятствено функциониране на обществото\". Затварянето на магазините в неделя и празници ще засегне около 37 000 работници, заети в търговията на едро и дребно. На официалния сайт на черногорското правителство е посочено, че промяната има за цел подобряване на положението на работниците в страната.", "date": "2019.10.15", "title": "В Черна гора магазините няма да работят в неделя"}
{"url": "https://standartnews.com/svyat/i-velikobritaniya-otryaza-turtsiya-404059.html", "text": "Британският външен министър Доминик Рааб потвърди днес, че Великобритания спира издаването на лицензи за продажба на оръжия на Турция, предаде ДПА. \"От самото начало британското правителство предупреди Турция да не предприема тази военна операция, която, както се опасявахме, сериозно разклати стабилността и сигурността на региона\", каза Рааб пред британския парламент. Офанзивата \"създава опасност от влошаване на хуманитарната криза и увеличаване на страданието на милиони бежанци\" и пречи на международните усилия в борбата срещу терористичната организация \"Ислямска държава\", изтъкна британският външен министър. Генералният секретар на НАТО Йенс Столтенберг, който се срещна в Лондон с британския премиер Борис Джонсън, заяви днес, че е \"дълбоко разтревожен от последиците\" на турската офанзива в Северна Сирия. Столтенберг подчерта, че е изключително важно международната общност да не излага на опасност постигнатите успехи в борбата с \"Ислямска държава\".", "date": "2019.10.15", "title": "И Великобритания отряза Турция"}
{"url": "https://standartnews.com/svyat/ispaniya-razmakha-prst-na-turtsiya-404057.html", "text": "Испания спира да издава лицензи за износ на оръжие за Турция, тъй като то може да бъде използвано по време на операции в Сирия, съобщи Министерството на външните работи. \"В координация със своите партньори в Европейския съюз Испания ще откаже издаването на нови лицензи за износ на военни материали, които могат да бъдат използвани при операции в Сирия\", се казва в съобщение на външното министерство. В същото време Мадрид добави, че \"присъствието на испански войски в Турция е част от операцията на НАТО, насочена към насърчаване на мира и стабилността в региона\". По-рано вестник \"Паис\" съобщи, че Испания ще изтегли своите зенитноракетни системи \"Пейтриът\" от Турция в случай на изостряне на конфликта, свързан с турската операция в Сирия. Испанските системи за противовъздушна отбрана бяха разположени във военната база „Инджирлик“ в южната турска провинция Адана през 2015 г. като част от операция на НАТО. В базата се намират 150 испански военни. Министерството на външните работи на Испания отново призова в своето изявление Турция да спре военната операция на сирийска територия. \"Законните опасения относно сигурността на Турция трябва да бъдат решени с политически и дипломатически средства, а не с военни действия. Испания иска от турското правителство да прекрати тази военна операция\", се казва в изявлението. Според Министерството на външните работи тази операция има „катастрофални хуманитарни последици“, води до увеличаване на бежанците, застрашава стабилността и сигурността в региона, може да доведе до укрепване на терористичната организация „Ислямска държава“, а също така застрашава единството, суверенитета и териториалната цялост на сирийската държава.", "date": "2019.10.15", "title": "Испания размаха пръст на Турция"}
{"url": "https://standartnews.com/svyat/ludovik-orban-e-noviyat-premier-na-rumniya-404052.html", "text": "Румънският президент Клаус Йоханис номинира днес председателя на Национално-либералната партия (НЛП) Лудовик Орбан за премиер, предаде Аджерпрес. След консултациите с парламентарните политически партии и формации стигнах до заключението, което обявих и след първия кръг от консултациите: да се състави правителство около НЛП. Лично аз смятам, че предсрочните избори са решение, но не сега с временно правителство на Дънчила. Всеки следващ ден с това провалено правителство е загубен ден за Румъния\", изтъкна държавният глава. \"Затова реших да посоча за следващ премиер на Румъния г-н Лудовик Орбан, председател на НЛП, лидер на най-голямата опозиционна партия, основния инициатор на вота на недоверие. Така е правилно от гледна точка на демокрацията\", посочи още държавният глава. Според Конституцията в срок от 10 дни от номинацията определеният за премиер трябва да изготви списък с членовете на кабинета и управленска програма и да ги изпрати за обсъждане в парламента, отбелязва Аджерпрес. \"Надявам се всички политически фактори да разберат, че сме в политическа криза и възможно най-бързо да се стигне до удовлетворяващо решение. Новото правителство трябва да встъпи в длъжност спешно\", подчерта още Йоханис, цитиран от Зиаре. Лявото правителство на Социалдемократическата партия, оглавявано от премиера Виорика Дънчила, бе свалено от власт с вот на недоверие в четвъртък миналата седмица.    ", "date": "2019.10.15", "title": "Лудовик Орбан е новият премиер на Румъния"}
{"url": "https://standartnews.com/biznes/iskat-merki-sreshchu-posledstviyata-ot-falita-na-tomas-kuk-404030.html", "text": "Националният борд по туризъм (НБТ) предлага на правителството спешни мерки за преодоляване на последствията върху българския туристически сектор заради фалита на туроператорската компания \"Томас Кук\", Великобритания и Европа. С предложенията се цели да се предотвратят негативни процеси за българската икономика и да се гарантира устойчивото развитие на туризма през следващите години. В писмо до премиера, до министрите на финансите и на туризма, от организацията искат работна среща, на която да представят предложенията. От НБТ искат възможност за финансови облекчения във връзка с обстоятелството, че при издадените фактури от хотелиерите се дължи ДДС в рамките на месеца и корпоративен данък върху суми, които няма да бъдат изплатени по независещи от тях причини; възможност за рефинансиране чрез Българската банка за развитие на кредитите към частни банки, които част от собствениците няма да могат да обслужат, а това би довело до възможни фалити. Друго предложение е за увеличаване на сумата за национална реклама до минимум 15 млн. евро годишно за всяка от следващите две години; увеличаване на сумата за реклама чрез туроператорите за организирани пакетни пътувания, срещу ангажимент за допълнителни чартърни полети до минимум 20 млн. евро годишно за всяка от следващите две години. В писмото от НБТ оценяват като навременни и ефективни действията и ангажиментите на министър Николина Ангелкова, предприети във възникналата кризисна ситуация.", "date": "2019.10.15", "title": "Искат мерки с/у резултатите от фалита на Томас Кук"}
{"url": "https://www.standartnews.com/sport/sheft-na-sdiite-ne-sme-bili-arestuvani-404073.html", "text": "Шeфът нa cъдиитe Йoрдaн Cтaлeв cпoдeли, чe вcички члeнoвe нa кoмиcиятa към БФC ca били пoкaнeни нa рaзгoвoр, прeминaл кaтo рaзпит. \r\n\"Вcичкo минa нoрмaлнo и нямa oт кaквo дa ce притecнявaм, нo нe жeлaя дa кoмeнтирaм тeмaтa нa рaзпитa\", зaяви Cтaлeв зa dspоrt.bg. \r\nТoй нe пoжeлa дa кoмeнтирa кaквa e билa кoнкрeтнaтa тeмa нa рaзпитa, нo рaзкри, чe и други oт Футбoлния cъюз ca били привикaни зa рaзгoвoри, бeз дa утoчнявa кoи ca тeзи хoрa. \r\nCтaлeв cчитa, чe вcичкo e прeминaлo в рaмкитe нa нoрмaлнoтo и, чe нe oтгoвoря нa иcтинaтa пoявилaтa ce инфoрмaция, чe ca били aрecтувaни, кaктo тoй, тaкa и други члeнoвe нa cъдийcкaтa кoмиcия.", "date": "2019.10.15", "title": "Шефът на съдиите: Не сме били арестувани"}
{"url": "https://standartnews.com/biznes/po-malko-razkhodi-za-osvetlenie-za-biznesa-404042.html", "text": "ЕНЕРГО-ПРО Енергийни Услуги предлага на своите клиенти възможност да закупят на преференциални цени висококачествени, енергийноефективни осветителни продукти и системи на световния лидер в професионалното и потребителското осветление Philips. Ръководствата на двете компании споделят идеята за опазване на природните ресурси чрез намиране и внедряване на качествени решения, които водят до ограничаване на енергийните разходи. Съвместната работа в сферата на енергийната ефективност е подкрепена със споразумение за сътрудничество на българския пазар, което е отлична основа за осъществяване на важни за бизнеса проекти в тази област. Функционалността на лед осветлението, в комбинация с високотехнологични решения за управление налага нови стандарти в офисното, индустриалното и уличното осветление в България, което позволява оптимизиране и пренасочване на ресурсите на бизнеса, използвани до момента за електроенергия. Продуктите на Philips притежават сертификати за качество, гаранция за експлоатация, отговарят на съвременните стандарти за здравословни и безопасни условия на труд, които чрез професионално направените проекти осигуряват комфорт и повишават производителността  на служителите в офиси, търговски и промишлени помещения, като същевременно намаляват емисиите на въглероден диоксид за по-устойчива градска среда.     Проектите за енергийна ефективност и предлагането на оптимални решения за енергийните разходи на клиентите са сред основните приоритети в дейността на ЕНЕРГО-ПРО Енергийни Услуги. От тази година енергийният търговец на свободния пазар на електроенергия е официално лицензиран за енергиен одитор. Повече за дейността на компанията в областта на енергийната ефективност можете да намерите на официалния сайт на компанията: https://www.energo-pro-energyservices.bg/products/overview/efficient-energy.", "date": "2019.10.15", "title": "По-малко разходи за осветление за бизнеса"}
{"url": "https://standartnews.com/biznes/bmw-pusna-snimki-na-novoto-si-kupe-404022.html", "text": "Германският автомобилен производител BMW разпространи полутайнствени снимки на новото 2-Series Gran Coupe с четири врати, съобщи сайтът Motor1.com . Съдейки по тези дразнещи интереса на любителите непълни изображения, серийният автомобил ще има по-голяма решетка на радиатора, свeтодиодни фаровe, както и спойлер, вграден в капака на багажника. По данни на сайта в основата на новия модел е модулната платформа FAAR, на която е базиран и хечбекът BMW 1-Series. Машината ще бъде оборудвана с функция за контрол на сцеплението и система за разпределение на въртящия момент. Моделът ще се предлага с няколко мощности на двигателя. Водещата модификация на M235i xDrive е снабдена с двулитров бензинов турбо двигател с мощност 302 конски сили и задвижване на четирите колела. Очаква се официалният дебют на купето с четири врати да се състои през ноември на автомобилното изложение в Лос Анджелис. На 7 октомври бе съобщено, че BMW планира да пусне 12 изцяло електрически и 13 хибридни модела през следващите четири години.", "date": "2019.10.15", "title": "BMW показа снимки на новото си купе"}
{"url": "https://standartnews.com/biznes/golyama-novina-za-poshchenska-banka-404065.html", "text": "Дългоочакваната новина за Пощенска банка дойде днес. Управителният съвет на БНБ разреши на „Юробанк България“ АД (Пощенска банка) да придобие „Банка Пиреос България“ АД. След финализиране на процедурата ще остане само едната финансова институция – Пощенска банка. Тя ще бъде правоприемник на „Пиреос“, която пък прекратява дейността си без ликвидация. Преди 11 месеца Eurobank Ergasias S.A. обяви, че е постигнато споразумение за придобиването на „Банка Пиреос България“ от дъщерното ѝ дружество „Пощенска банка“. След финализиране на сделката, обединената финансова институция ще има активи на обща стойност над 5 млрд. лв.и  капитал от над 600 млн. евро.", "date": "2019.10.15", "title": "Голяма новина  за Пощенска банка"}
{"url": "https://standartnews.com/biznes/svetovnata-banka-ni-khvali-mvf-shokira-s-prognozi-za-es-404063.html", "text": "Дни преди началото на годишната среща на МВФ и Световната банка във Вашингтон, двете институции излязоха с прогнози за развитието на световната икономика и отделните държави. И докато Световната банка даде окуражаващи сигнали за стопански растеж на България, МВФ поля със студен душ европейските икономики на Западна Европа и сви прогнозата си за ръста в ЕС. Шокиращо обяви, че това ще е най-слабата година за света от 2000та. Растежът на българската икономика ще достигне 3,2% през 2019 г., пише Световната банка в последния си доклад. Предходната прогноза на институцията гласеше, че брутният вътрешен продукт на страната ни ще запише експанзия от 3%. Очакванията за следващите две години са за растеж съответно от 3% и 3,1%. Двигател на растежа отново ще бъде крайното потребление, което ще компенсира очаквания спад на износа, коментират от Световната банка. Потреблението ще бъде подкрепено от повишенията на заплатите в публичния и частен сектор, и на пенсиите. Световната банка очаква и повишение на инвестициите през второто полугодие, отбелязвайки процедурата по закупуване на нови изтребители за Българската армия. Но и припомня, че вложенията зависят до голяма степен от европейските фондове. Балансът по текущата сметка най-вероятно ще остане на позитивен, но ще се свие спрямо миналата година, тъй като се очаква износът на стоки и услуги да е по-слаб през второто полугодие. Слабият туристически сезон също ще се отрази негативно. Междувременно от Международния валутен фонд за пети пореден път намалиха прогнозата си за световния растеж. Като основна причина за това експертите от Фонда посочват забавянето на най-големите икономики в резултат на търговските конфликти. От международната институция очакват световният растеж да не надхвърли 3% през 2019 година при прогнозиран такъв от 3,2% през юли. За следващата година прогнозата е понижена от 3,5 на 3,4 на сто. Очакванията за настоящата година са най-слабите от 2009 година насам. В средата на миналата година от МВФ заложиха растеж от 3,9% за 2019 година. Заедно с това експертите посочват икономическата ситуация и слабите инвестиции за основна причина за почти незабележимото увеличение на обема на световната търговия с 1,1% от 3,6% през миналата година. Глобална перспектива остава несигурна, заяви главният икономист на МВФ Гита Гопинат, цитирана от Bloomberg. Няма място за политически грешки, а има спешна нужда политиците да съдействат за намаляването на търговската ескалация и геополитическите сътресения, допълва тя.  Фондът намали прогнозата за растеж на Америка с 0,2 процентни пункта до 2,4 на сто. За Китай тя е намалена до 6,1% за настоящата година и до 5,8 на сто за следващата. Прогнозата за ръста на БВП в Еврозоната бе свита до 1,2% за 2019 година и 1,4% - за 2020 година. Към занижените очаквания за растеж в Германия и Италия се добавят негативни тенденции за още две държави -  Франция и Испания .", "date": "2019.10.15", "title": "Световната банка ни хвали, МВФ шокира с прогнози"}
{"url": "https://standartnews.com/biznes/evrokhold-vnese-oshche-dokumenti-v-kzk-za-chez-404043.html", "text": "\"Еврохолд\" внесе допълнителни документи в Комисията за защита на конкуренцията по подготвяната сделка за купуването на българските активи на ЧЕЗ, предаде БНР. Основната тема, засегната в допълнителните документи, е свързана със застрахователните дружества в състава на \"Еврохолд\". Те нямат водеща позиция в застраховка \"Гаранция \"на българския пазар нито поотделно, нито взети заедно. Комбинираният им пазарен дял в този сегмент е 5%, се казва в съобщението на холдинга. От там допълват, че този вид застраховка е предоставена по обществени поръчки в различни сектори. Доколкото ги има, енергийните дружества са бенефициенти, а не купувачи на този вид застраховки. Същите се предлагат от много на брой застрахователни компании и при много по-добри условия, допълват от холдинга. Антимонополната комисия започна задълбочено проучване на придобиването на активите на ЧЕЗ в България от \"Еврохолд\". Цената на сделката е 335 млн. евро, част от които са осигурени от собствен капитал, а останалите чрез заеми от две международни банки.", "date": "2019.10.15", "title": "Еврохолд внесе още документи в КЗК за ЧЕЗ"}
