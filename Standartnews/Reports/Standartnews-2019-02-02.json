{"url": "https://www.standartnews.com/balgariya-obshtestvo/smetkite-za-parno-s-do-100-leva-nagore-384046.html", "text": "Сметките на софиянци за парно за декември са с до 100 лева на горе. „Миналата година за последния месец на годината платих 150 лева. Тази година „Топлофикация“ ме изненада с фактура за 243 лева“, оплака се читател в редакцията на „Стандарт“. По думите му, заради двойния скок на тарифите – през юли и през октомври, много хора от неговия блок са се отказали от централно отопление. Сега сметката за топлинната енергия се разпределят между останалите съседи. Освен това декември 2018 г. е бил по-студен от дванайстия месец на 2017-а, затова се е наложило топломерите да се нагласят на по-висока степен. За до 25% по-високи сметки съобщиха и други софиянци. Така разходите за отопление стават все по-непосилни и много хора са принудени да живеят само в една стая от апартамента си, за да спестят от сметките. Един от трима българи у нас са принудени да живеят на студено, за да мгат да икономисват от разходите, съобщи БТВ. Поскъпването на топлото удря най-жестоко пенсионерите, които са с най-ниски доходи. \r\n ", "date": "2019.02.01", "title": "Сметките за парно с до 100 лева нагоре"}
{"url": "https://www.standartnews.com/mneniya/noviyat-pten-shef-rodolyubets-i-rotarianets-383995.html", "text": "Това написа на страницата си във Фейсбук новоназначеният шеф на Пътната агенция Георги Терзийски. Само няколко седмици по-рано, като областен управител на Ловеч, той се отчете пред съгражданите си за свършеното през 2018 г. и начерта плановете за 2019-а. \"Ключовите думи в работата на институцията Областен управител и администрацията на Ловеч през 2018-та бяха инвестиции, образование, административни услуги, „Хемус“, „Долно езеро“, язовири, болница, мостове, тунел. \r\nПрез 2019 г. ще продължи работата в сектор „Образование“, работата по привличане на инвестиции, изграждането на новите отсечки от АМ „Хемус\".  \r\n------------------  - в сряда Министерски съвет го освободи от заеманата до момента длъжност, а регионалният министър Петя Аврамова го назначи за председател на Управителния съвет на Агенция \"Пътна инфраструктура\" - проветриво място, чийто ръководители бързо се сменят през последните години.  \r\n\"Господин Терзийски е с административен опит и смятам, че ще се справи с предизвикателството да оглави АПИ\", заяви Аврамова. Тя начерта и най-важните задачи на ведомството, които ще трябва да се изпълнят от новия началник. . \"Това е изцяло нова за България реформа, която изисква пълна мобилизация на АПИ и ще допринесе за събирането на повече средства, с които да можем да ремонтираме, рехабилитираме и изграждаме републиканската пътна инфраструктура\", подчерта министърът. Именно фалстартът при въвеждането на електронната винетка бе причина за уволнението на предишния шеф на АПИ Светослав Глосов. Сега горещият картоф с реформата е в ръцете на Терзийски. Освен всички технически задания, очаква се той и да обяснява по-добре на обществото предстоящото пускане на тол-системата за камионите и редицата ключови ремонти, планирани за 2019 г. Терзийски е известен със своите ораторски умения - нещо, което липсваше на предишните шефове на АПИ.  . За март е планирано да бъдат направени три първи копки на магистрала \"Хемус\", а по-късно ще започне и работата по аутобана от София до Калотина, както и довършването на южната дъга от столичното околовръстно между кв. \"Младост\" и магистрала \"Тракия\". \r\nПредстои да се избере строител на \"Струма\" през Кресненското дефиле и да се реши въпросът с изграждането на тунел \"Железница\". В ход са и процедурите за магистралата Русе - Велико Търново и скоростният път от Ботевград до Видин. Трябва да се движат и проектите за рехабилитация на републиканските пътища по ОП \"Региони в растеж\". , макар и в друга позиция. През миналата година важна част от дейността на областната администрация в Ловеч са били процедурите, свързани с проектирането и изграждането на „Хемус“. „За участъка Ябланица – Боаза сме изплатили обезщетения на собственици на 63 имоти, общо – 160 022 лв. за изграждане на обект „АМ „Хемус“, участък 1 с обхват от км 78 884 до км. 87 800“. Отделно от това участваме в експертните и технически съвети по проектирането на другите участъци на територията на област Ловеч, поясни Терзийски в отчета си в началото на 2019-а.   \r\nРазбира се, А изграждането на \"Хемус\" е жизнено важно за развитието на любимия му Ловеч. Като областен управител Георги Терзийски   там. През 2018 г. бе подписан меморандум с Национална компания „Индустриални зони“ за сътрудничество, като Областна администрация подготви три терена държавна собственост за предоставяне на държавната компания.  \r\nА през октомври бе представен  , който трябва да  започне производство в ловешкото село Баховица през май 2019 г. Фaбpиĸaтa щe бъдe paзпoлoжeнa в част от халетата нa автомобилния зaвoд нa \"Литeĸc мoтopc\", ĸoйтo ще пpoдължи да произвeждa Grеаt Wаll. В нoвия зaвoд нa гepмaнcĸaтa фирма ще бъдат наети 1000 ĸвaлифициpaни paбoтници, като средната брутна заплата ще е в размер над 1000 лева.  Това става ясно и от емоционално обръщение от личния му профил в социалната мрежа. \" , написа Терзийски. И добави:  Всъщност роденият на 1 септември 1971 г. Терзийски е напускал родният край само за кратко - за да завърши икономика в УНСС и право в Русенския университет. Работил е само в родния си град - в инспектората на Агенцията по заетостта (1996 - 2002 г.), а след това и в Главната инспекция по труда, където от 2006 до 2009 г. е директор на звеното. След това отива във фирмата за промишлено оборудване за прецизни стругарски и фрезови обработки \"Грико машининг\", чийто собственик е Гриша Генов. \r\nБил е зам.- председател в Общински съвет на Ловеч, като общински съветник е излъчен от гражданската квота на ГЕРБ.  \r\nВ областната администрация на Ловеч Георги Терзийски влиза при втория кабинет на Бойко Борисов в края на 2014 г. като зам.-областен управител. Напуска при служебното правителство на Огнян Герджиков, за да се завърне като губернатор на Ловеч при третия кабинет \"Борисов\". . Когато Нанков подаде оставка на 31 август заради катастрофата край Своге, отнела 20 живота, Терзийски коментира: \r\nТерзийски е член е на Ротари клуба в града и участва в различни родолюбиви инициативи. \r\n ", "date": "2019.02.01", "title": "Новият пътен шеф - родолюбец и ротарианец"}
{"url": "https://www.standartnews.com/biznes/unikredit-bulbank-otnovo-e-top-rabotodatel-384025.html", "text": "УниКредит Булбанк затвърждава позицията си на едно от най-добрите места за работа в страната, като за трета поредна година печели отличието “Топ работодател”.  Призът се връчва в началото на всяка година от базирания в Амстердам Top Employers Institute.  Както и през 2017 и 2018, УниКредит Булбанк е единствената банка в страната, отличена в международната класация.  Годишното проучване, проведено от Top Employer Institute, отдава признание на водещите работодатели по света: тези, които осигуряват отлични условия за служителите си, подхранват и развиват таланти на всички нива на организацията и се стремят към непрекъснато оптимизиране на трудовите практики. Сертифицирането на най-добрите работодатели се основава на задълбочен изследователски процес и изпълнението на най-високи стандарти.  Признанието е в резултат на оценка и анализ на действащи процеси и най-добри практики в компаниите в 9 области като работна среда, обучение на служителите, стратегия за развитие на талантите и управление на представянето. “Получаването на отличието за най-добър работодател за трета последователна година е доказателство, че не само сме сред най-добрите места за работа в България, но и се развиваме по устойчив начин. Като част от УниКредит, ние взаимстваме много добри практики и проекти от групата. В същото време, следвайки обещанието на УниКредит като работодател #dowhatmatters, развиваме успешно и някои изцяло локални проекти, както и системата ни за обезщетения. Само за последната година дадохме началото на проект, който има за цел да върне майките в работната среда и едновременно с това въведехме нови придобивки за служители, които имат за цел да улеснят баланса между професионалния и личния им живот. Така, например, всеки колега може да ползва допълнителен ден отпуск за своя рожден ден или за празник на негов близък или роднина”, коментира Федерико Бедини, директор „Човешки ресурси“ в УниКредит Булбанк. По думите на Паоло Корнета, директор “Човешки капитал” на групата УниКредит, отличията показват, че УниКредит продължава да инвестира в своите служители, да подкрепя тяхното развитие и да създава положителна работна среда, в която всички се чувстват ангажирани.  “Амбицията ни е да сме един от най-добрите работодатели в европейския финансов сектор и предприемаме конкретни действия с акцент върху многообразието, интеграцията, уважението и етиката, за да постигнем тази цел ”, допълва Корнета.  \r\n ", "date": "2019.02.01", "title": "УниКредит Булбанк отново е топ работодател "}
{"url": "https://www.standartnews.com/biznes/skpiyat-tok-shche-nadue-i-tsenite-na-vodata-384016.html", "text": "Хиляди малки и средни фирми масово напускат свободния пазар на електроенергия и дават мило и драго, за да се върнат обратно на регулирания пазар. Причината са значително по-високите цени на свободния пазар, за което \"Стандарт\" предупреждаваше многократно със свои публикации от 2014-а година насам. Сега бизнесът вече реално изпитва на гърба си отдавна доказаната максима, че свободата винаги излиза скъпо на свободните. \r\nПо данни на Асоциацията на търговците на електроенергия в България, върналите се на регулирания пазар фирми вече е над 15 хиляди. Според някои представители на браншови организации и медии, те били избягали от Българската независима енергийна борса (БНЕБ). \r\nИзпълнителният директор на БНЕБ Константин Константинов коментира за \"Стандарт\" през смях, че няма как от БНЕБ да са избягали 15 хиляди фирми, при положение, че на нея търгуват едва около стотина търговци. Те търгуват активно всеки ден, и то на всички платформи и никой не е напуснал, като търгуваните обеми електроенергия постоянно нарастват, категоричен бе Константинов. Той за пореден път обясни пиковете в цените на БНЕБ с извънредното търсене на енергия в някои дни. \r\nДа, наистина хиляди фирми искат да се върнат на регулирания от КЕВР пазар, където цените са много по-ниски, потвърдиха и от ЕРП-етата. За целта те трябва да подадат заявление за смяна на доставчика до 10-о число на предния месец. Това не е проблем за малките и средни фирми, които работят на ниско напрежение. Те подават заявление и се връщат обратно. Проблем би възникнал само ако напливът от връщащи се на регулирания пазар фирми стане толкова голям, че договорените за него количества ток започнат да не достигат. \r\nГолям обаче се оказва проблемът за фирмите, присъединени към мрежата средно напрежение. Първо, на средното напрежение няма регулиран пазар. Второ, проблемът е особено голям най-вече за държавните и общински фирми и особено за ВиК дружествата, които избират доставчиците си след процедури по ЗОП. Сега, дори и да искат да ги сменят - те трябва да проведат нови процедури по ЗОП, което изисква време, а цената на тока на свободния пазар се мени почти всеки ден. Но дори и да проведат нови търгове по ЗОП, те няма да могат да намерят нови доставчици, тъй като цените на свободния пазар средно напрежение са почти идентични. \r\nВсичко това става ясно от писма, изпратени от лицензирани доставчици на електроенергия до ВиК компаниите. Такова писмо е получил неотдавна и ВиК ЕАД, гр. Бургас. От него става ясно, че \"в процеса на изпълнение на договора настъпиха значителни промени в икономическите и правни условия на пазара на електрическа енергия в България\". По-долу в документа се посочва, че от юли 2018 г. се наблюдава значително \"покачване на цената\" и се дават примери с търгове, обявени от ТЕЦ \"Марица изток 2\" за различни периоди от началото на тази година, които са сключени на цени от 121.21 лв./МВтч до 124.41 лв./МВтч. При търговете на АЕЦ \"Козлодуй\" пък са постигнати цени от 97.21 и 97.74 лв./МВтч. \r\nСамо през четвъртото тримесечие на миналата година цената на базовата енергия на БНЕБ се е повишила с 28.4% - от 78.55 на 100.93 лв., става ясно още от писмото до ВиК Бургас. Нещо повече, през първите дни на 2019 г. цените на пазара \"Ден напред\" на БНЕБ \"бележат ръст над 100%\" спрямо средните цени за 2018 г., пише в писмото. На базата на всичко това доставчикът на енергия предлага на ВиК Бургас \"да променим цената по договора в съответствие с текущите пазарни цени\", като посочва за база \"средния часов индекс на БНЕБ\" за месеца \"плюс 10 лв\". \r\nНа практика това ще означава около и над два пъти скок на цената на тока за ВиК Бургас. \r\nСъщото се отнася и за останалите ВиК в България. Резултатите от това ще са два: \r\n1. Неизпълнение на поетите с 5-годишните договори инвестиции от водните дружества. \r\n2. Драстично поскъпване на водата през 2020 г. 02 Параграф 22 за \r\nдоставчици на \r\nелектричество Доставчици на електроенергия за ВиК и други големи държавни и общински компании ще изпаднат в \"Параграф 22\", научи още \"Стандарт\". От една страна, те купуват от производителите или БНЕБ скъп ток и не могат да го продават по-евтино от цената, на която са го закупили. От друга страна, ВиК и останалите държавни и общински фирми пък нямат право да се съгласяват на промяна на цените на тока с анекси към сключените договори - това може да стане само след нови конкурси по ЗОП. Докато траят тези конкурси - търговците на електроенергия трябва да продължат да доставят тока на изключително неизгодната за тях цена. Ако откажат и спрат електроподаването, веднага изпадат в ситуацията на неизпълнили ангажиментите си, което по Закона за енергетиката се наказва с изваждане от пазара на електроенергия за срок от 3 години! Това наистина е \"Параграф 22\", над който в близките дни ще се събере да умуват умните глави в КЕВР.", "date": "2019.02.01", "title": "Скъпият ток ще надуе и цените на водата"}
{"url": "https://www.standartnews.com/biznes/davat-75-subsidiya-za-novi-lozya-384024.html", "text": "програма за развитието на лозаро-винарския сектор. Тя обхваща периода 2019-2023 година, а приемът на документи е започнал на 28 януари. Само за първата седмица от приема бяха получени рекорден брой заявки за нови над 25 хил. дка лозя.Това съобщи днес пред Радио Стара Загора шефът на Изпълнителната агенция по виното и лозата Красимир Коев. Според него програмата е изключително достъпна и лесна, финансира се изцяло с европейски средства. Субсидията   за обновяване на лозовите насаждения с нови, по-високодобивни и конкурентоспособни сортове, за които били предвидени 76 млн. лв, е 75 процента, добави Коев. За инвестиции във винопроизводството програмата предвиждала 40 млн. лв, а за реклама и промоции - 10 млн. лв. \r\n ", "date": "2019.02.01", "title": "Дават 75% субсидия за нови лозя"}
{"url": "https://www.standartnews.com/biznes/v-petbchniya-standart-koga-bankata-nyama-pravo-da-vdiga-likhvite-384003.html", "text": "\"Стандарт\" стартира нова рубрика - \"Съветите на адвоката\". Предлагаме ви консулти по актуални теми от . Тя е свързана основно с търговски спорове и правоотношения в сферата на дейност на търговските банки и техните клиенти, предоставяне на консултации по въпроси, свързани с кредитиране, проблемни кредити, процесуално представителство по искови, заповедни и изпълнителни производства.", "date": "2019.02.01", "title": "В ПЕТЪЧНИЯ СТАНДАРТ: Кога банката няма право да вдига лихвите"}
{"url": "https://www.standartnews.com/biznes/petr-andronov-s-priz-burov-384028.html", "text": "Снощи на церемония, организирана от фондация „Атанас Буров“, Петър Андронов, главен изпълнителен директор на ОББ, получи Приз „Буров“ за банково управление. Наградата връчи г-жа Виолина Маринова, председател на Управителния съвет на фондация „Буров“. На официалната церемония присъстваха около 150 представители на финансовия и бизнес елит. Пред тях Андронов пожела всеки носител на наградата „Буров“ да я заслужава не само в годината, в която я получава, но и през целия си живот. Той сподели още, че живеем във времена, когато ценностите на хората, работещи с пари, се подлагат постоянно на съмнение. Неговото послание към всички тях беше да съумеят да запазят високия стандарт на работа и високите ценности на великия български общественик и банкер Атанас Буров, на чието име е учредена фондацията. . В началото на декември миналата година той  . Петър Андронов започва кариерата си в белгийската финансова група KBC през 2007 г. и година по-късно оглавява СИБАНК. След придобиването на ОББ от същата група през юни 2017 г. е назначен за главен изпълнителен директор на ОББ, с което повежда двете банки през трудния път на обединение. В края на миналата година банката обяви успешното прехвърляне на всички клиенти на досегашната СИБАНК към системите на ОББ, с което на практика интеграцията между двете банки приключи и на пазара остана само ОББ – вече с белгийски собственик.  за изграждане на демократична държава и просперираща икономика чрез модерна финансова система. Призовете „Буров“ за банково дело биват връчени на най-изявените представители на финансовия сектор у нас – наследници на ценностите на Атанас Буров.", "date": "2019.02.01", "title": "Петър Андронов с приз \"Буров\""}
{"url": "https://www.standartnews.com/regionalni/moyata-mechta-za-moya-grad-384042.html", "text": "„Моята мечта за моя град“ - така се нарича конференцията, която ще се проведе във Велико Търново на 7 февруари. Домакини на форума ще бъдат евродепутатът от ГЕРБ/ЕНП Ева Майдел  и кметът на старопрестолния град Даниел Панов.Ще им партнират двама успешни великотърновски предприемачи – Светлин Наков и Невен Боянов и журналистът Ники Кънчев. Участниците в конференцията ще разговарят как и с какво всеки търновчанин може да допринесе, за да превърне града си в по-добро място за живеене. \r\n„Велико Търново е един от най-бързо развиващите се български градове и пример за това, че когато институциите на местно, национално и европейско ниво работят в добър синхрон ползите за гражданите са неимоверни, заяви Ева Майдел по повод предстоящото събитие. \r\nТя припомни, че форумът „Моята мечта за моя град“ е специално издание на конференцията „Моята мечта за България“, която се провежда ежегодно в Брюксел. Тя среща млади българи от цяла Европа с успели сънародници. Главният изпълнителен директор на Световната банка Кристалина Георгиева, покойният алпинист Боян Петров, предприемачите Елена Маринова, Боян Бенев, Никола Янев и Любомир Янчев са сред досегашните участници. \r\n ", "date": "2019.02.01", "title": "„Моята мечта за моя град“"}
{"url": "https://www.standartnews.com/sport/katar-e-noviyat-gospodar-na-aziya-video-384039.html", "text": "Катар е новият носител на Купата на Азия! Момчетата на Феликс Санчес надделяха над Япония с 3:1 във финалния мач, игран на \"Зайед Спортс Стейдиъм\" в Абу Даби. В герои за катарците се превърнаха Алмоес Али (12'), Хатим Абдулазис (27') и Акрам Афиф от дузпа (83'), които вкараха по веднъж за големия триумф. Единственият гол за \"самураите\" реализира Такуми Минамино (69'). \r\nТака домакинът на Мондиала през 2022 г. постигна най-големия успех в историята си след първия си финал в турнира. \r\nТимът спечели всичките си 7 мача по време на турнира, реализира 19 гола и допусна едва 1 гол. Голмайсторът Али Алмоес се превърна в първия играч в историята на турнира, вкарал 9 гола в една надпревара.", "date": "2019.02.01", "title": "Катар е новият господар на Азия (ВИДЕО)"}
{"url": "https://www.standartnews.com/biznes/mrrb-avtomagistrali-ead-mozhe-da-izgradi-khemus-383933.html", "text": "„Автомагистрали“ ЕАД има капацитета и ресурса да изгради автомагистрала „Хемус“, заяви снощи заяви министърът на регионалното развитие и благоустройството Петя Аврамова на заседание на Парламентарната комисията по регионална политика, благоустройство и местно самоуправление. Министърът отбеляза, че в дружеството работят близо 200 квалифицирани работници, без ръководството. Притежава 137 бр. специализирана техника, отделно е техниката за изпълнение на текущата дейност. Регионалният министър бе категорична, че  дружеството няма сключени договори и рамкови споразумения с частни фирми за изграждане на АМ „Хемус“. „Имаме решение на правителството, с което бяха предоставени 1,35 млрд. лв. целеви средства за строежа на 134 км от АМ  „Хемус“. Тези средства са в специална сметка на МРРБ, като ще се изразходват само и единствено за строителството на магистралата, която е най-важният проект за Северна България“, увери депутатите регионалният министър. Аврамова коментира, че  държавата трябва да има силно строително дружество с капацитет, което да заеме позиции в строителния бранш по примера на държави в ЕС, чийто  държавни и общински дружества, оперират в частния и публичен сектор. По време на заседанието членът на Управителния съвет на Агенция „Пътна инфраструктура“ инж. Дончо Атанасов  съобщи, че предсрочно, със седем месеца, ще приключи изготвянето на техническите проекти за строителството на АМ „Хемус“ в участъка между Боаза и разклона за пътя Плевен-Ловеч. В момента се процедират парцеларните планове. В някои участъци няма да се наложи отчуждаване на частни имоти, защото трасето преминава през държавни и общински терени, където процедурите са много по-лесни. Така в тези участъци много бързо може да започне реално строителство от Боаза до разклона за Плевен и Ловеч. Парцеларен план ще се възложи за трасето между главен път II 35  и разклона за Велико Търново, след което ще се започнат отчуждителни процедури, след които ще започне строителство. Председателят на УС на АПИ информира още, че предстои произнасяне на Петчленен състав на ВАС по делото за ОВОС-а трасето на АМ „Русе-Велико Търново“. Там също предстои процедура по изготвяне на парцеларни планове.  „Преди не беше уточнено трасето на АМ „Хемус“, а сега се проектира и връзката между двете магистрали, което значи, че в следващите две години ще има актива строителна дейност. Няма забавяне в процедурите за строителството на магистрала Видин-Враца и четириленство скоростен път от Мездра до Ботевград, информира още министър Петя Аврамова. За двата проекта има изработени подобрни-устройствени планове, процедират се от общините. Готвят се и отчуждителни процедури.  „Намерението ни е да вървят успоредно и процедурите за избор на изпълнител. Работим и до края на годината ще имаме приключени процедури и избран изпълнител, за да стартираме реално строителство“, каза министър Аврамова. За участъка между Мездра-Ботевград до крайния срок за подаване на оферти е подадена една жалба за един от лотовете, но днес с решеше на КЗК, жалбата е отхвърлена и предстои  отваряне на офертите. Искрено се надявам да няма обжалване на последващите процедури и да започнат реалните строителни дейности“, коментира тя. Паралелно с това се проектира и нов четирилентов обходен път на Враца, чието изграждане да е успоредно с магистралата. В началото на лятото приключва и рехабилитацията на пътя през прохода „Петрохан“, приключват и предпроектните проучвания за тунел под него, стана ясно още на заседанието. Министър Аврамова съобщи още, че следващата седмица ще бъде представен докладът на Световна банка за тарифирането с тол такса на тежктоварните превозни средства от 16 август. Таксите ще бъдат обсъдени с всички заинтересовани страни – автобусни превозвачи, собственици на транспортни фирми и др. структури, за да се избере най-целесъобразния модел за заплащане. „Търсим логиката обаче тези, които най-много рушат и замърсяват да плащат най-много, което е справедливия модел на таксуване“, коментира министър Аврамова. Тя допълни, че голяма част от дефектите, проявени при старта на е-винетките вече са отстранени.  „Въвеждането на системата не е нещо, което може да се пусне за един ден. Това ще е цялостен процес през 2019г., защото става дума за много компоненти“, обясни тя. Тя поясни, че техническата инфраструктура включва изграждане на 100 нови стационарни контролни точки и надграждане на първите 100 съществуващи контролни точки, както и на останалите 95 стационарни; конфигуриране на обхвата на елементите на пътната инфраструктура; извършване на тестове и взаимодействие с доставчиците на услуги; приемането на тол системата и въвеждането й в експлоатация. Министърът уточни, че всички тези дейности трябва да бъдат извършени до 16 август, когато е срокът за въвеждането на системата. Министърът допълни, че продължава проверката за пропуски от страна на фирмата изпълнител при доставката и монтажа на терминали по граничните пунктове.  До края на годината ще се структурира и цялостно дирекцията за управление.   \"Тази реформа в пътния сектор, свързана с промяната и начина на плащане на пътните такси и финансирането на пътния сектор е много важна за всички в България. Важна е за Агенция \"Пътна инфраструктура\", която очаква повече средства, с които да може да ремонтира, рехабилитира и изгражда пътища, допълни Аврамова. Регионалният министър информира депутатите от Комисията в НС, че цената на водата не се определя от ВиК, а от КЕВР на база икономически обосновани разходи и приходите на ВиК дружествата. „Един от сериозните разходи на дружествата е ел. енергията, която те купуват от свободния пазар, но заплащат с регулираната цена на водата. Ако е прекалено ниска цената на услугата дружествата няма да могат да покриват разходите си и ще трупат дългове.  С цената на водата се осигуряват и инвестициите, особено в населените места, в които няма възможност за влагане на европейски средства“, коментира министър Аврамова. Според нея е въпрос на дискусия какви трябва да са и социалните помощи за водоснабдяване. Според данни на статистиката средното потребление на вода  на домакинство е около 3 кубика, което при цена на водата от 3 лв. прави 9 лв. „Едва ли точно тези разходи са най-големи за едно домакинство, но дискусията е отворена и ще намерим най-правилния механизъм за подпомагане, коментира министърът. Има готовност в началото на февруари първите две ВиК дружества да кандидатстват за финансиране с проекти по Оперативната програма \"Околна среда\". \"Ние имаме готовност и ще стартираме в началото на февруари с първите две дружества, които ще кандидатстват по оперативната програма\", каза още министърът.", "date": "2019.02.01", "title": "МРРБ: Автомагистрали ЕАД може да изгради Хемус"}
{"url": "https://www.standartnews.com/biznes/kaufland-e-vodeshch-rabotodatel-v-blgariya-383934.html", "text": "Kaufland България е отличен за Топ Работодател в България, нареждайки се сред водещите компании в Европа, които прилагат високи стандарти в управлението на човешките ресурси, условията на труд и развитието на служителите, съобщават от компанията. Сертификатът се връчва от водещата международна организация Top Employer Institute, която е сертифицирала над 1300 организации в над 115 държави по света, прилагайки единни глобални стандарти за сертифициране на работодатели с постижения в управлението на човешките ресурси. Връчването на отличието се осъществява след детайлен мониторинг на процесите в компанията, извършван от независимо международно жури. Оценката се изготвя след 6-месечен анализ на база въведените от работодателя концепции, процеси и инструменти за управление на човешките ресурси. Отличието Top Employer е присъдено на Kaufland България и на още пет европейски държави от семейството на компанията. В допълнение, Kaufland получава и титлата Top Employer Europe 2019 - признание за отдадеността на компанията за развитието на нейните служители. „В България Kaufland е лидер в модерната търговия и със своя екип от над 6000 души сме един от най-големите работодатели в страната. Непрестанно инвестираме в развитието на служителите, като им даваме възможност да придобият международен опит и да получат редица допълнителни квалификации и умения. Дълбоко вярваме, че хората са тези, които създават бъдещето на компанията и именно отличието Топ Работодател е поредното доказателство за това“, коментира Иван Чернев, Председател на Управителния съвет на Kaufland България.  Като работодател Kaufland се отличава с инвестициите на компанията в посока осигуряване на условия за по-здравословен начин на живот на служителите. От 2018 г. в компанията е въведена специална програма за това. Чрез нея компанията инвестира близо 1 млн. лв. в здравето на хората си годишно. Програмата цели да стимулира служителите да водят активен и балансиран начин на живот и да обръщат внимание на превенцията и профилактиката. Сред преимуществата на Kaufland като работодател са и многото възможности за обучение и развитие, които дава компанията чрез различни програми. През последните 12 месеца компанията е инвестирала близо 800 000 лв. в обучения и всеки един служител е преминал поне 5 обучения, за да надгради квалификацията и уменията в работата си. Разработени са разнообразни кариерни програми, насочени към различните таргет групи: както експерти и ръководители, така и с малко или никакъв опит.", "date": "2019.02.01", "title": "Kaufland е водещ работодател в България"}
{"url": "https://www.standartnews.com/sport/ludogorets-udari-rusnatsi-v-golovo-shou-video-384043.html", "text": "Лудогорец победи Ахмат Грозни с 4:3 в петата си контролна среща от лагера в Турция срещу руския Ахмат Грозни. Головете за българския шампион реализираха Анисе, Натанаел, Янков и Бакалов. До този момент българският шампион имаше една победа и 3 поражения в предишните си проверки. Победа над унгарския Хонвед с 4:2, а пораженията дойдоха от румънските Ботошани и ЧФР Клуж, както и от Лехия Гданск. Последната проверка на Лудогорец е срещу Цървена звезда.", "date": "2019.02.01", "title": "Лудогорец удари руснаци в голово шоу (ВИДЕО)"}
{"url": "https://www.standartnews.com/regionalni/razsledvat-lekarka-ot-telk-trgovishche-383987.html", "text": "Скандал гръмна в още една ТЕЛК - тази в Търговище. Лекарка от комисията е разследвана за вземане на подкуп от пациент. Тя е поискала и взела 200 лева от 66 годишен мъж от село в община Омуртаг, съобщи днес Радио Шумен. Лекарката е обещала да съдейства на пациента да получи по-голям процент за трайно намалена работоспособност. Не е известно изпълнила ли е обещанието си, но мъжът подал сигнал до полицията. В хода на образуваното бързо полицейско производство под надзора на окръжна прокуратура - Търговище, лекарката е признала за подкупа.  Наложена и е била най-леката мярка за неотклонение „подписка“. \r\n ", "date": "2019.02.01", "title": "Разследват лекарка от ТЕЛК - Търговище"}
{"url": "https://www.standartnews.com/regionalni/evroseloto-cherniche-posreshcha-trifon-zarezan-383997.html", "text": "Трапези с пенливи вина и вкусни мезета  наредиха на площада на евросело Черниче навръх Трифон Зарезан, информират от Община Симитли. Днес в Черниче денят започна с празнична литургия в 8:00 часа, а водосветът бе в 10:30 часа. \r\nВ църковния двор символично ще бяха зарязани лозите. Кметството на село Черниче покани всички гости и приятели на селото да зарежат лозята и да пийнат чаша руйно вино. \r\nПо обяд на площада ученици от СУ „Св.Св. Кирил и Методий“ Симитли и ОУ „Св. Паисий Хилендарски“ от село Долно Осеново представиха празнична програма, посветена на големия ден на виното. Женската фолклорна група към читалище „Гоце Делчев“ в Черниче и мъжката фолклорна група „Веселие“ вдигнаха градуса на настроението. Гвоздеят в програмата бе оркестър „Идоли“. Суджуци, пържоли и голяма скара са подготвили организаторите, които очакват гостите след няколко дни.  ", "date": "2019.02.01", "title": "Евроселото Черниче посреща Трифон Зарезан"}
{"url": "https://www.standartnews.com/svyat/vizita-na-zamministr-zatoplya-otnosheniyata-ni-s-iran-384032.html", "text": "Традиционно добрите приятелски българо-ирански отношения получиха нов позитивен тласък с двудневната визита в София на заместник-министъра на външните  работи на Ислямска република Иран д-р Сейед Аббас Арагчи.  Иранският висш дипломат обсъди с вицепремиера и министър на външните работи Екатерина Захариева двустранните отношения и актуални международни теми и проблеми.  Министър Захариева  потвърди позицията на ЕС, подкрепяна и от България, по споразумението за ядрената програма на Иран и съвместния всеобхватен план за действие.  А иранският представител пожела двете страни да превърнат различните предизвикателства във възможности.  Сайед Аббас Арагчи имаше работна среща и с министъра на транспорта, информационните технологии и съобщенията Росен Желязков, на която бе обсъдена подготовката на 19-та сесия на Българо-иранската комисия за икономическо и научно-техническо развитие, планирана за средата на април.   Двете държави имат традиционно добри отношения в сухопътния транспорт, които са базирани на геостратегическото положение на България и този потенциал трябва да бъде използван и занапред,  посочи министър Желязков.  Иранският дипломат се срещна и с представители на други български  институции. В края на визитата си на пресконферанция в посолството на Иран той благодари на България за оказваната подкрепа за ядреното споразумение с Иран, което бе анулирано от САЩ, но запазено от ЕС.   Той изрази задоволство, че има съгласие за развитие на икономическите, политическите и културните връзки между двете държави, които са установили дипломатечески отношения преди 122 години, но връзките между народите им са от древни времена.  В отношенията между България и Иран няма отрицателна точка нито в миналото, нито сега, казва Арагчи. По думите му има силна политическа воля и желание от двете страни за насърчаване на икономическите, политическите и културните отношения след незаконните санкции на САЩ, подчерта дипломатът.  Показател за желанието за засилване на  взаимното опознаване е, че през 2018 г. 20 000 ирански туристи са посетили България, а българските туристи в Иран също се увеличават.   В края на пресконференцията  посолството представи книгата \"Иран - култура и цивилизация\", която е кратко описание на всички ирански провинции, забележителности, рецепти с вкусни традиционни ястия, информация за иранските традиционни занаяти и снимки на известни забележителности. Арагчи изрази задоволство от съобщенията в някои западни медии, че Франция, Германия и Великобритания готвят финансов механизъм, чрез който европейските страни да могат да развиват икономическите си отношения, въпреки американските санкции срещу Иран. Той пожела  механизмът да влезе в сила колкото се може по-бързо. Иранският заместник-министър изрази и гледната точка на Техеран за ситуацията в Сирия. Техеран помага на тази страдаща от продължителния кръвопролитен конфликт страна да се справи с терористите от Ислямска държава. Сирйските правителствени сили вече успяха да възстановят контрола над по-голямата част от държавната територия, посочи Арагчи. Сега най-важното е да се продължава политическия процес от Астана, чрез който Русия, Турция и Иран се стремят към постигане на мирно решение на конфликта, смята иранският дипломат. Той отбеляза, че иранците в Сирия са бдителни и внимават действията на Израел срещу тях да не доведат  до война между Израел и Иран, но според него търпението на Техеран все пак има граници.", "date": "2019.02.01", "title": "Визита на зам.министър затопля отношенията ни с Иран"}
{"url": "https://www.standartnews.com/chudesata_na_balgariya/iskat-krdzhali-da-e-zelena-stolitsa-na-balkanite-383971.html", "text": "Кърджали - Зелена столица на Балканите. Тази нова визия за града в сърцето на Източните Родопи предложи доц.д-р Румен Драганов, председател на Контролния съвет на Националния борд по туризъм по време на дискусията \"Регионални брандове развитие на култура и туризъм\", организирана от Асоциацията по туризъм \"Перперикон\" и вестник \"Стандарт\" в Кърджали. България вече има ски-столица - Банско, СПА-столица -Велинград, европейска столица на културата - Пловдив. Кърджали е един от най-чистите райони в България и напълно заслужава да получи европейско признание като Зелена столица на Балканите, каза Драганов. И сега Кърджали е зелената столица на Балканите, съгласи се Николай Маринов, директор на Главна дирекция \"Земеделска политика\" в Земеделското министерство. Кърджалийци може и да не го усещат така ясно, но хората като мен, които често идват в региона, виждат как той става все по-екологично чист, допълни Маринов и поздрави кмета инж. Хасан Азис за усилията, които полага в това отношение. Напълно заслужаваме да сме Зелена столица на Балканите. Ние и в момента сме може би най-чистият и най-зеленият град в България, продължаваме да реализираме много проекти в тази посока, каза зам.-кметът на Кърджали Веселина Тихомирова. Тя приветства предложението градът да предприеме официални стъпки в посока институционализиране на идеята. Не го ли направите вие, ще го направи някой друг, препоръча Румен Драганов. Той предложи още създаването на туристически бизнес парк \"Източни Родопи\". Това е една от най-успешните форми за развитие на туризъм в Европа, каза експертът. Това е възможност за развитие на туризма и със сигурност ще привлече чужди инвеститори в икономическата зона на града, каза Юлиян Балчев, зам.-председател на Българската агенция за инвестиции. Той съобщи, че в момента има засилен интерес към региона от страна на турски инвеститори. По думите на доц. Драганов паркът трябва да подпомага местните производители и развитието на туризъм, който се основава само върху предлагането на продукти от съответния регион. Идеята е много любопитна и със сигурност ще определи нова визия на областта и ние трябва да се стремим към нея, каза областният управител Никола Чанев. Кърджали е на второ място по брой отглеждани говеда и по брой регистрирани земеделски стопани в страната, съгласи се и Йорданка Гочева, директор на областна дирекция \"Земеделие\". Имаме превъзходни чушки, нови овощни градини с череши, био ябълки и сливи и със сигурност сме готови за идеята да предлагаме на туристите само уникални продукти от региона, допълни тя.  Повече пари за фестивали предвижда Норвежката програма, съобщи на форума Амелия Гешева, зам.-министър на културата. Увеличени са и парите за проекти, свързани с култура, заложени в бюджета на самото министерство. Повече са и парите за разкопки. Учените, които искат да разкопават скалното светилище \"Ковил\" край Ардино, трябва да кандидатстват с проекти за финансиране, препоръча Гешева. Тя подробно разясни всички програми за социализация, реставрация и живо културно наследство, от които общините в областта могат да се възползват. Амелия Гешева обеща съдействие за изясняване собствеността на крепостта \"Патмос\" в Ардино, а също така и за уреждане на неясноти със статута на рагионалния исторически музей в Кърджали. Зам.-министърът на културата се ангажира да съдейства за уреждане собствеността на пет знакови за културно-историческия туризъм в Кърджали обекта - крепостите \"Вишеград\", \"Моняк\" и твърдината при устието на река Боровица, античните рудници за злато в Стремци и пещерата \"Утробата\". Процедурата за крепостта при река Боровица е започнала, чакат се данни от кадастралните карти.  Културният календар на общините да се планира с 5-годишен хоризонт, поиска туристическият бизнес. Според него само така една община може да покани голяма оперна звезда, например. Ангажиментите на световните певци се планират две - три години напред. Амелия Гешева обаче обясни, че има механизми да се предвидят средства за подобни концерти и без да се прави специална промяна в регламента за общинските културни календари и обеща съдействие на всяко кметство, което тръгне на подобна голяма стъпка. \r\nЕкатерина Николова", "date": "2019.02.01", "title": "Искат Кърджали да е Зелена столица на Балканите"}
{"url": "https://www.standartnews.com/regionalni/pernik-otnovo-na-studeno-384002.html", "text": "Днес отново целият град остана без парно и топла вода. Причината е голяма авария и сериозен теч, съобщават от Топлофикация. \r\nПролемът обаче става по-сериозен, тъй като големият теч от топлопровод не може да бъде намерен, за да могат работниците да започнат работа по възстановяването на аварията и да пуснат парното на хората.", "date": "2019.02.01", "title": "Перник отново на студено"}
{"url": "https://www.standartnews.com/regionalni/izzekha-naryazan-tyutyun-bez-aktsizen-banderol-384007.html", "text": "Голямо количество нарязан тютюн, без български акцизен бандерол, са иззели служители на РУ Мездра и Митница Лом. Служителите са попаднали на стоката при специализирана операция с цел превенция, пресичане, разкриване и документиране на закононарушения при производството, употребата, складирането, движението и обезпечаването на стоките, подлежащи на облагане с акциз. На Кооперативен пазар- гр.Мездра, при проверка на лек автомобил „Фолксваген“ са открити 2 чувала  с общо тегло 25 кг.  нарязан тютюн. Образувано  е досъдебно производство.", "date": "2019.02.01", "title": "Иззеха нарязан тютюн без акцизен бандерол"}
{"url": "https://www.standartnews.com/regionalni/bezplatna-ledena-przalka-za-detsata-v-byala-slatina-384009.html", "text": "На безплатна ледена пързалка се радват от днес децата на Бяла Слатина. От такса за ползване на пързалката са освободени всички деца и ученици. \r\n„Целта ни е да предоставим възможност на всички желаещи деца да се насладят на атракцията. Тя ще осмисли свободното им време  и ще подобри здравословното им състояние“, категорични са от общината. \r\nЗа възрастните и придружителите на децата таксата за ползване на леденото съоръжение остава в размер на 5 лв. Функционирането на пързалката  ще продължи до 28 февруари.  ", "date": "2019.02.01", "title": "Безплатна ледена пързалка за децата в Бяла Слатина"}
{"url": "https://www.standartnews.com/regionalni/dve-chitalishcha-v-obshchina-belene-s-obogaten-bibliotechen-fond-384011.html", "text": "Нови книги купиха читалищата в селата Бяла вода и Кулина вода в община Белене. Финансирането е по програма на Министерство на културата. Подкрепата е за читалищата „Изгрев-1927” в село Кулина вода и „Възраждане 1924” в село Бяла вода. 130 са новите книги в читалището в Кулина вода, а 131 са тези в Бяла вода. „Книгите са за всички отдели. Избрахме и детски книжки, и художествена литература, кулинарни книги, както и такива, които да са от помощ за нашите читатели при отглеждането на цветя”, разказаха секретар-библиотекарите Людмила Лазарова и Росица Петрова, които добавиха, че имат постоянни читатели и че на село книги се четат. В началото на миналата година детска литература е закупило читалището в село Бяла вода, докато в село Кулина вода нови книги не са купувани от преди повече от 10 години. Обновяването на библиотечния фонд е било предимно от дарения. По програмата на Министерство на културата  „Българските библиотеки – съвременни центрове за четене и информираност” за читалището „Изгрев-1927” в село Кулина вода са отпуснати 1 608 лева, а за читалище „Възраждане 1924” в село Бяла вода – 1 266 лева.", "date": "2019.02.01", "title": "Две читалища в община Белене с обогатен библиотечен фонд"}
{"url": "https://www.standartnews.com/regionalni/praznik-na-vinoto-sbira-vinoproizvoditeli-i-tseniteli-v-sdbrava-384018.html", "text": "За поредна година \"Празник на виното\" ще събере в село Дъбрава ценителите на изкусната напитка. В събота, 2 февруари, от 10 часа традиционният празник ще започне с богата програма, която включва и дегустация на вина. Производителят на отличеното за най-добро вино ще бъде провъзгласен за \"Цар на виното\". През 2018 година за победител \"Цар на виното\" бе избран Асен Ерделски. \r\nПразникът вече е традиционен и провежда в първата седмица на февруари. Той е продължение на традицията по зарязване на лозята и наричането за здрава и плодородна година. \r\n„Празник на виното“ се организира със съдействието на Община Благоевград.  ", "date": "2019.02.01", "title": "\"Празник на виното\" събира винопроизводители и ценители в с.Дъбрава"}
{"url": "https://www.standartnews.com/lifestyle/samolet-izbyaga-ot-stopanina-si-i-se-razbi-v-avtomobil-383993.html", "text": "Самолет избяга от стопанина си, заби се в автомобил и се разби в ограда В щата Калифорния, САЩ, се разби лекомоторен самолет, на борда на който за щастие не е имало хора, съобщава Fox News. Инцидентът се е случил на малко летище около град Модесто. Собственикът на самолета Beechcraft Bonanza се опитал неуспешно да го стартира и когато слязъл от него на земята, машината сама излетяла във въздуха. Според очевидци Beechcraft Bonanza се откъснал от земята, след като самостоятелно набрал скорост от 64 километра в час, налетял върху паркирана наблизо кола и се строполил върху ограда. Полицията съобщава, че оградата и колата са помогнали на самолета да промени посоката и да забави движението си, преди да излети към оживена магистрала. \"Ако беше излетял на пътя, щеше да ни е много трудно да спрем самолет, който е неуправляем\", заяви полицай Марк Филипс. През декември 2018 г. лекомоторен самолет падна на футболно игрище в парк в Атланта, Джорджия. И четиримата души, които са били на борда, загинаха.", "date": "2019.02.01", "title": "Самолет избяга от стопанина си и се разби в автомобил"}
{"url": "https://www.standartnews.com/regionalni/otkrivat-predsrochno-rekonstruiraniya-nadlez-v-stara-zagora-384017.html", "text": "Реконструираният надлез над жплинията София-Бургас и бул. „Славянски“ в Стара Загора приключи преди първоначалния срок.Изпълнението на обекта предизвика обясним обществен интерес, тъй като свързва центъра на града с индустриалната зона и автомагистрала  „Тракия“. Строителството започна в началото на юни и приключва на 1 февруари, малко преди определените 270 календарни дни, съобщиха днес от общината. Извършена е цялостна модернизация на пътния надлез, в чийто обхват попадат три мостови съоръжения - два нови и един реконструиран.Пътното платно е разширено до 13 м. Връзката между двата оживени булеварда - Патриарх Евтимий“ и  „Славянски“, се осъществява вече с 2 новоизградени кръгови кръстовища, които заменят досегашните Т-образни кръстовища.Повишаване комфорта при движение в обособените бус ленти, намаляване риска от инциденти и произшествия на пътя,намаляване на задръстванията и подобряване на перспективите на градския транспорт, опазване на околната среда чрез намаляване на емисиите - това са само част от ползите на този обществено значим обект. \r\nТой е съставна част от проекта за модернизация и развитие на устойчив градски транспорт в Града на липите, който се финансира от оперативната европрограма „Региони в растеж 2014-2020. Общата му стойност е малко над 14 млн. лв, като безвъзмездната финансова помощ е 13,9 млн.лв, а собственият принос на общината е 759 хил.лв Проектът включва още изграждането на система за управление на градския транспорт ,въвеждане на автоматизирана система за таксуване и  рехабилитация на ремонтното хале на тролейбусното депо.  \r\nОфициалното откриването на обекта, което ще уважи премиерът Бойко Борисов, е в неделя. Веднага след това ще бъде пуснато движението на автомобили по двата булеварда - “Св. патриарх Евтимий“ и бул. „Славянски“. \r\n ", "date": "2019.02.01", "title": "Откриват предсрочно реконструирания  надлез в Стара Загора"}
{"url": "https://www.standartnews.com/kultura/otbelyazvame-rozhdenieto-na-vl-dimitrov-maystora-383941.html", "text": "На 1 февруари се навършват 137 години от рождението на големия художник Владимир Димитров – Майстора. Той е най-самобитният български художник, синоним на националния ни дух. На 1 февруари 2019 г., 12.00 ч., в Художествена галерия „Владимир Димитров – Майстора“ ще се състои седмото издание на церемонията по връчване на Националната награда за живопис на името на Майстора. Тя съществува от 1973 г. до края на 80-те години на миналия век, след което е възстановена през 2012 г. Събитието отрежда значимо място на град Кюстендил в културния живот на страната. Наградата се присъжда всяка година на един български художник за изключителните му постижения в изобразителното изкуство през изтеклата година и е учредена от Община Кюстендил и ХГ „Владимир Димитров – Майстора“, Министерството на културата на Република България и Съюза на българските художници. Тя е не просто признание и стимул за българските творци – връчването ѝ се превърна в празник и събитие от национална величина. От 2013 г. насам с престижната награда са отличени Андрей Даниел, Свилен Блажев, Ивайло Мирчев, Станислав Памукчиев, Николай Майсторов и Анета Дръгушану. Името на новия лауреат на наградата ще бъде обявено на официална церемония в деня на рождението на Майстора – 1 февруари. По традиция награденият от предходната година показва изложба в деня на обявяването на следващия носител на наградата. Живописната експозиция „Движение и покой“ на Анета Дръгушану ще бъде представена в зала „Стоян Венев“.", "date": "2019.02.01", "title": "Отбелязваме рождението на Вл. Димитров-Майстора"}
{"url": "https://www.standartnews.com/regionalni/proveryavat-nepravomerni-plashchaniya-prez-kreditna-karta-v-krdzhali-384021.html", "text": "Проверка за извършени неправомерни плащания през кредитна карта на мъж, живеещ в Кърджали, се извършва в сектор „Противодействие на икономическата престъпност“, съобщиха от ОД на МВР Кърджали. По данни на тъжителя са били платени резервации без негово съгласие на обща стойност 1364 евро. Работата по документирането на случая продължава. \r\nСектор „Противодействие на икономическата престъпност“ извършва проверка и за изготвени неистински документи. Полицаите проверяват трудови договори и заповеди за прекратяването им на три лица, изготвени от длъжностно лице във фирма. Документите били използвани за получаване на обезщетения за безработица. Работата по изясняването на случая продължава. Ирина Ангелова  ", "date": "2019.02.01", "title": "Проверяват неправомерни плащания през кредитна карта в Кърджали"}
{"url": "https://www.standartnews.com/kultura/nagradata-na-sofiya-za-kiril-marichkov-383963.html", "text": "„Щурците – 20 години по-късно” (1988) ще се завърти на „София филм фест“ в чест на Кирил Маричков. Легендарният музикант ще получи наградата на столичната община на официална церемония по време на елитния форум. В лентата режисьорът продуцент Панчо Цанков и операторът Андрей Чертов правят документално-игрален портрет на рок групата, характеризираща цяла епоха за родния шоубизнес. На фона на концерти в зала „Универсиада” през 1987-а са представени интервюта с членовете на „Щурците“, които разказват за историята на бандата, за перипетиите през годините, за начина на създаване на песните, за влиянието на славата. „В съдбата на „Щурците” се оглеждат много от абсурдите в България от средата на 60-те до 80-те години на ХХ век. Борбата им да свирят рок и отказът да се подчиняват на неадекватни изисквания и идеологически ограничения им създават проблеми, но развиват и гражданското им мислене и им спечелват хиляди възторжени фенове”, пише по повод 20-годишнината на групата киноведът Александър Янакиев.  Кирил Маричков е роден на 30 октомври 1944 година. Свири на пиано от малък, но следва инженерство. През 1967-а заедно с Петър Цанков, с когото дотогава са в „Бъндараците“, създават „Щурците“. Името на новата рок формация е избрано след конкурс в радио предаване. Първоначално музикантите свирят песни на утвърдени поп композитори, но постепенно се ориентират към изграждането на собствено звучене, основано на авторски композиции, отличаващи се със стилово разнообразие – рокендрол, мелодични балади, хард рок и прогресив рок. Кирил Маричков е фронтмен, басист, певец и основен композитор, а „Щурците“ имат записани 12 студийни албума и много малки плочи. През 1967-а групата работи и с Георги Минчев, с когото печелят първото официално признание – песента на композитора Борис Карадимчев „Бяла тишина“ (с участието на струнния квартет „Димов“) получава първа награда на фестивала „Златният Орфей“, а по-късно е обявена и за мелодия на годината в едноименния телевизионен конкурс. През следващата 1968-а излиза първата малка плоча, включваща песните „Веселина“, „Звън“, „Малкият светъл прозорец“ и „Изпращане“.  Популярността на „Щурците“ непрекъснато расте, за да достигне своя връх през 80-те, когато излизат албумите „20-ти век”, „Вкусът на времето”, „Конникът” и „Мускетарски марш”. Песните им са актуални, стилово разнообразни и печелят младежката публика. Текстовете им са на някои от най-известните и талантливи поети. В кариерата си групата има повече от 3000 концерта при препълнени зали.   През 1997-а  „Щурците“ се събират, за да отбележат 30-годишния си юбилей с голямо турне, отново с препълнени зали и летни театри. Тогава излиза 11-ият им албум „30 години Щурците”. В началото на юли 2007-а „Щурците“ осъществяват национално турне за 40-годишнината от създаването на групата в нейния основен състав – Кирил Маричков, Петър Гюзелев, Валди Тотев и Георги Марков. Всички концерти са безплатни за публиката. Издаден е и последният им 12-ти албум -  „На прага на сърцето”.  Наред с музиката на „Щурците“ Кирил Маричков записва и два солови албума - „Зодия Щурец” и „Искам да кажа”.  „За мен винаги е било много важно за какво пея.  Мисля, че нямам текст, от който да се срамувам. Колкото до „любимия” ми стих - ще ми се да кажа, че много рядко използвам думата „любим”. Изпял съм обаче много стихове, които наистина ми харесват. Например: „Дали все още Хамлет жив е? Дали все още се тревожи? Да бъде или да не бъде - Средновековно невъзможен!…“  Кирил Маричков е автор и на музиката за осем български филма, сред които култовият „Вчера” на Иван Андонов, откъдето е „Клетва” – един от големите хитове в родното кино, „Адио, Рио”, „Индиански игри”, „Вампири, таласъми”, „Дунав мост” („Моят свят”), „Най-важните неща” („Обичам те завинаги”)...  „Много исках да пиша филмова музика. Беше ми интересно и имах усещането, че ще се справя. Гледах отстрани как Иван Андонов правеше прдукциите си и се надявах да се пробвам в някоя от тях. Никога обаче не се осмелих да му намекна това. Но съдбата очевидно си е знаела работата - един ден той ми каза: „Абе, знаеш ли, ще правя филм за 60-те години, за битълсовото време. Ще се казва „Вчера”. Ще ми се ти да напишеш музиката.” Вътрешно направо се взривих от радост и така започнаха нещата“, спомня си за времето на първата си филмова песен „Клетва“ Кирил Маричков, а тя се превръща в емблема на едно време, което помнят поколения и влиза в историята на златните български хитове.  През 1992-а Кирил Маричков заедно с Константин Марков (басист на група „Тангра”) основават рок радио „Тангра”. Незабравими ще останат концертите в Летния театър, с които се сложи началото на двата Рок филм фест-а от 1993 и 1994 година, организирани от радиото.  През 90-те години на XX век наред с десетки представители на българската култура, рок звездата се включва в движението на демократичната опозиция. Избран е за народен представител в 7-то Велико Народно събрание. Тогава написва и песента „Аз съм просто човек”. От 2013-а Маричков е член на супергрупата „Фондацията”. През 2017-а „Щурците“ празнуват своята 50-годишнина с концерт в Арена Армеец. Гост музиканти са Иван Лечев и Славчо Николов, а подгряващи групи са БТР, Д2, Тангра и Фондацията. И тогава това не е просто концерт, а незабравим спектакъл - магическа комбинация от уникалната музика на „Щурците“ с вечно актуалните послания на песните им, динамика и емоционален заряд. „Две следи”, „Среща“, „Рок в минало време”, „Вкусът на времето”, „ХХ век“, „Конникът”, „Клетва”, „Вълшебен цвят”, „Мускетарски марш” са сред златните хитове на групата, които знаят и помнят вече няколко поколения меломани.  ", "date": "2019.02.01", "title": "Наградата на София за Кирил Маричков"}
{"url": "https://www.standartnews.com/mneniya/iskam-i-kasierkata-na-machu-pikchu-da-znae-kde-e-perperikon-384008.html", "text": " ------------------------------------------------------------- - Аз съм изключително доволен от идеята за създаване на регионални брандове, свързани първо с област Кърджали и региона на Източните Родопи, а след това и с други региони.  Стигнахме до общото мнение, регионът трябва да се обедини около един общ бранд. Идеята той да бъде „Кърджали-Зелена столица на Балканите” срещна подкрепата на участниците в кръглата маса. - Изхождам от това, колко успешно беше брандирането на Велинград като Балканска СПА- столица и на Банско като Балканска СКИ – столица. Ще бъде много добре сега, когато имаме Пловдив - Европейска столица на културата, Кърджали и общините от Източните Родопи, да се обединят около бранда Зелена столица на Балканите. Това напълно отговаря на Кърджали. Той е може би най–чистият и екологичен град. Печелил е редица отличия в това направление. Тук освен много паркове и запазена природа, хората са духовно чисти и заслужават едно по-разпознаваемо маркетингово послание. Това ще открои дестинацията.  - Ако силно работещите, индивидуално работещите хора в област Кърджали - всеки със своите възможности в селското стопанство, другите производства, занаятите и т.н., се обединят и разберат, че голямата конкуренция не е между тях, а с другите области в България, ще постигнат успех. Съответно на България преките и най-силни конкуренти са нашите съседи – Гърция, Турция, Македония, Сърбия, Румъния, а като цяло - останалите европейски страни. Затова колкото по–бързо се обединим и колкото по–бързо разберем, че, ако продаваме собственото си селскостопанско производство - месни и млечни произведения, ябълки, череши, всичко, което ражда този район и то влезе в оборота на туризма, шансът ни за успех е по–голям.  - Представете си, колко ще се развие туризмът в област Кърджали, ако на ГКПП „Маказа” преминаващите почти 3 милиона души получат по една дебитна карта срещу 5 евро, за това че осиновят, например, дърво в тази област. На него се слага името на туриста. Срещу това той получава плодовете на това дърво в определен момент под формата на сок. Отделно тези преминаващи туристи получават значително намаление в ползването на услуги при закупуване на неща от местната дистрибуторска мрежа и магазини. Ако в Кърджали всеки остави по 1 евро, това означава 3 млн.евро, ако остави по 10 евро, това са 30 млн.евро. Така преминаващите ще бъдат само един голям резерв, ако се използват съвременните технологии, добрите маркетингови послания и отличните продукти, които се произвеждат тук на място. Без да искаме нищо повече от тях. - По време на дискусията предложихме един меморандум между общините. Те могат да създадат туристически бизнес парк „Източни Родопи” на база на Закона на туризма, в който има цял раздел за организация и управление на туристически райони. Той може да се обособи като такъв от всички общини, които желаят да участват на база на техните културни специфики в един уникален туристически продукт, насочен, именно, към екологичния туризъм, към опазване на екосистемите, към доброволни вноски за екосистемни услуги. Това е мащабен проект, който може да направи хората по-богати, а района още по-чист.   - Не, не бих казал, напротив. В основата на проекта е културно–историческото наследство. Досега вървяхме по друга схема. Първо, да развием културно-историческите обекти, да се опитаме да се конкурираме с Пловдив, с Велико Търново или с Гърция и Турция по отношение на култура. Трябва да обърнем подхода. Ако тръгнем напред с дигитални технологии, с блокчейн, с местни токани, които сега навлизат в туризма, ще изпреварим нашето време. И тогава Кърджали ще бъде една изключително модерна туристическа дестинация, на чието развитие ще се радват всички. - По време на дискусията дадох пример с едни талони на Балкантурист, които раздавахме в края на 60–те и началото на 70- те години на ХХ век. Тогава чуждите туристи, които идваха в България, се хранеха в ресторантите на Балкантурист, но бяха фиксирани в конкретен ресторант в зависимост от  ваучера, който са получили от чуждестранния оператор. Но някои смятаха, че храната в другите ресторанти е по - добра. Тогава беше предложена система с талони. Така всеки чужденец срещу парите, които е заплатил, получаваше ваучери за храна. С тях той можеше да се храни във всеки ресторант на Балкантурист и недоволни от храната нямаше.  \r\nДнес подобна система е въведена от един японец преди 10 години под формата на т. нар. електронни пари, от които най-известната е биткойнът, но те са над 2070 в момента. Това са т. нар. публични електронни пари, но в същото време работи и системата за т. нар. частни електронни пари, където вие може да си създаде точно като тези талони на Балкантурист, но вече електрони и ги имате на вашето мобилно устройство. Тогава вие си  обръщате каквато искате валута в тези токани и с тях правите някакво разплащане на определена територия, която приема тези токани.   Навремето това бяха ресторантите на Балкантурист, а сега - всички търговци, които искат да ползват тези токани.  \r\nВ случая на територията на туристически бизнес парк „Източни Родопи”, например, туристът си купува дебитна карта, в която са заредени токани, да кажем за 10 евро. Туристът ползва някакво намаление от 20, 10 или 5 %. В един момент се получава т. нар. персонално  докосване, защото всеки се чувства съпричастен с тази територия, ползва намаления при нощувка,транспорт, покупка в магазини. По този начин местният бизнес привлича туристи и тези, които минават транзитно, вече не са само транзитни, а започват да консумират услуги на място, посещават културни паметници, остават за нощувка, срещат се с други хора и се чувстват част от целия регион. Така туристически бизнес парк „Източни Родопи” с център Кърджали би могъл да провокира много повече приходи за местното население. - Аз работя с Факултета по математика и информатика към СУ ”Св. Климент Охридски” и Катедрата по информационни технологии в УниБИТ. С тях работим стартапи с млади хора, със студенти в различни направения в тази област. България не трябва да изостава технологично от това, което днес се случва в света. Тези, които се интересуват, тези които копаят криптовалути или които са чували за криптовалути, трябва да знаят, че светът вече е луд по отношение на новите електронни пари. И мога да ви гарантирам, че през 2022 г. почти всеки от нас ще разполага с електронни пари и разплащането ще става чрез неговия телефон. Дори кредитните карти стават вече отживелица. Така че Кърджали трябва да бъде готов с новото време и с новото лице на 21 век. - Представите си един банан и един стол. Хибридът представлява стол с форма на банан. А сега си представете Перперикон обживен със симфонични концерти, с оперни спектакли, с различни фестивали, които могат да се организират на него. Представите си Водното огледало в Кърджали като сцена за световен концерт на Хуан Диего Флорес, който се предава от световните медии. Всичко това е възможно, ако се организираме добре.    - Разбира се. Първо, Кърджали и регионът е европейски и световен износител на производство, което се харчи в света. Тук има  инженерни технологии на супер иновативно ниво. И мога да изброя предприятия и фирми. \r\nВторо, аз виждам новите пътища в целия регион. Преди години, когато идвах тук, трябваше след това да изправям джантите на колата си. Сега  минавам по много добре асфалтирана пътна мрежа, много добре обозначени маршрути. Днес туристическата база - хотели, ресторанти, културно – историческото наследство, неговото обживяване, всичко това е на абсолютно европейски ниво. Но най-важното - хората са запазили своята честност, откровеност и почтеност. Те заслужават много по-добър приход за този, който правят в момента. - Ще окажем методическо съдействие по отношение на акредитационните документи за специалност „Културно –историческо наследство и туризъм”. Поех ангажимента завършилите да могат да продължат като магистри в УниБИТ София, тъй като това методическо  ръководство ще бъде извършено от Катедра „Културно - историческо наследство и туризъм” към УниБИТ. Освен това онези магистри, които искат да продължат с докторантура, нека се обърнат към нас или към мене, ще им помогна те да завършат своите докторски дисертации в това направление, което е свързано с Източните  Родопи и с изключителното богатство, което има в този район, като доразработим  различни интересни теми, свързани с развитието на  културата, туризма и съответно културно -историческото наследство на Кърджали.    - Ако трябва да кажа кой е най - интересният паметник, това е Перперикон. Имам амбиция. Когато отидете на Перперикон, още долу на паркинга и попитате касиерката знае ли къде е Мачу Пикчу, тя ще ви обясни, че е в Перу. Правил съм този експеримент. Нашата работа, която трябва да свършим всички, е когато отидем и попитаме касиерката на Мачу Пикчу къде е Перперикон, тя да каже – до Кърджали.  \r\nА от любимите ми специалитети, предлагани в заведения в Източните  Родопи, е десертът кюнефе, който е уникален. ", "date": "2019.02.01", "title": "Искам и касиерката на Мачу Пикчу да знае къде е Перперикон"}
{"url": "https://www.standartnews.com/mneniya/izborite-trgnakha-s-kalni-borbi-na-largoto-384044.html", "text": ". Първия тепих стана столичното Ларго. Но макар да е под прозорците на Бойко Борисов и Румен Радев, двамата засега са само ВИП наблюдатели.  Оказа се, че той е забоден на върха на копието, с което Елена Йончева заплаши Борисов и всичките му министри, веднага след като прокуратурата я подгони за пране на пари в комбина с банкера-беглец Цветан Василев. . Но Йончева с лекота го възкреси, давайки му заглавие, още преди да го пусне.  \"Ало, Банов съм!\" подгони с един куршум два заека - хем удря сегашния културен министър, хем връща лентата към \"Ало, Ваньо\" за покойния бивш шеф на митниците Ваньо Танов. Насаждайки внушението, че това е обичайна практика за ГЕРБ. Според хвърленото от Йончева обвинение, още като зам.-министър във втория кабинет на Борисов, Банов не е защитил държавния интерес и е уговарял опрощаването на 700 000 лв. неустойка за забавения ремонт на \"Ларгото\".  Счупените плочки, пукнатият стъклен похлупак и наводнените руини от антична Сердика дълго бяха въртени по телевизиите и одумвани в социалните мрежи. Така у народа се насади усещането, че при ремонта на Ларгото има нещо гнило. Йончева умело използва това.  . Но още преди спецобвинителите  да подхванат записа и да вземат документите от културното министерство, теренът на скандала напълно се разкаля, а политиците подпалиха фитилите. Случаят \"Банов\" е пример за управлението на ГЕРБ, издекламира с патос Йончева преди да раздаде записа на събралите се на \"Позитано\" 20 медии. Фалшива новина, Йончева е пощенска кутия, отвърнаха Маноил Манев и Тома Биков от ГЕРБ. Да не бързаме, Елена често съм я хващал в лъжа, добави Валери Симеонов от името на малката коалиция в голямото управление. А всички от властта дружно призоваха Банов да не бърза да си ходи. Готов съм с оставката, макар че нямах време да я напиша, аз съм режисьор, а не вечен министър, избухна Банов Веднага заподозря кой стои зад записа и заяви, че ще съди всеки, когото може.   После заклейми Йончевата лента като монтаж. И призна, че по време на тежкия и труден ремонт е псувал и е говорил много по-страшни неща от изнесените.   пък се сети, че веднага след завръщането си от лечение в Германия, в ролята си на културен министър през 2016 г., е завел иск срещу строителите на Ларгото. Затова и упреците как им е пусната аванта са несъстоятелни. После подробно разказа каква мърда е бил въпросният Ангелов, когото лично изпъдил. Мистериозният чиновник обаче изведнъж проговори и суматохата стана още по-голяма.  , който вече работи в агенция под шапката на МОН. Той също заплаши, че ще съди и Банов, и Рашидов за клевета.  Така приключи първият епизод от калната битка за Ларгото. Въпросите обаче всяка минута стават повече от отговорите. Дали от \"Ало, Банов съм\" ще излезе сълзлива предизборна сапунка или министерска драма, зависи от разследването на прокуратурата. . По китайския календар . За това животно се знае, че обича да се рови в мръсотии и да се въргаля в калта.  Със сигурност Елена Йончева ще извади още някой патрон. Не само защото обеща да бутне Бойко на цял конгрес социалисти, които вече я боготворят и даже я виждат на мястото на Корнелия Нинова. Но и защото атаката е най-добрата защита. А Йончева има все по-голяма нужда от такава след всяко следващо разкритие за офшорката, през която е прекарала 660 000 лв.  , ще бъде ответният удар на ГЕРБ за ало гейта. Отрядът за бързо реагиране и бой по червените, начело с Антон Тодоров и Тома Биков, сигурно вече има с какво да отвърне. На фона на калните борби всички смислени предизборни дебати за мястото на България в Европа и на Европа у нас отиват на кино. Отсега пък е ясно, че на местните избори в края на годината . Затова публиката, наречена електорат, трябва да се готви за още кал и зрелища.", "date": "2019.02.01", "title": "Изборите тръгнаха с кални борби на Ларгото "}
{"url": "https://www.standartnews.com/kultura/otkradnat-zhivot-trgva-na-26-fevruari-383956.html", "text": "Сезон номер 7 на „Откраднат живот“ с мото „Любовта лекува“ започва на 26 февруари, съобщи Нова телевизия. Първият нов лекар в частната болница „Света Анастасия“ е д-р Деян Табаков – Иван Юруков. „Той е ироничен перфекционист, който в стремежа си към най-доброто създава конфликти. Професионалистите, които консултират сериала, ми обясниха, че това е характерно за неврохирурзите, които се занимават с най-трудното – човешкия мозък. Предизвикателството да създам този образ е огромно, тъй като актьорите в живота сме много далеч от всичко това. Веднъж вече съм бил лекар, но в пиеса – тук е несравнимо по-сложно“, коментира Юруков в „Здравей, България“. Според него няма как да се сложи категоричен етикет върху типажа на д-р Табаков. „Всеки добър човек е малко лош - и обратното“, убеден е актьорът, който до преди три години се подвизаваше като фотограф в „Столичани в повече“. Сега той денонощно зубри терминологията на своята нова „специалност“ и се хвали, че владенията му в „Света Анастастия“ са копие на автентичните кабинети и операционни. „Някои от машинарийките при нас са съвсем истински“, добавя Юруков, който вече изпитва много по-голям респект към лекарите. Той е впечатлен и от сплотената и изключително добре работеща машина, която стои зад „Откраднат живот“.", "date": "2019.02.01", "title": "„Откраднат живот“ тръгва на 26 февруари"}
{"url": "https://www.standartnews.com/regionalni/dobrovoltsi-s-kontsert-v-dom-za-stari-khora-384022.html", "text": "   Концерт с богата интернационална програма беше  представен в Дом за стари хора ‚Св. Петка“ в Благоевград. Събитието  се проведе днес- Трифон Зарезан в сградата на дома. Участие взеха представители от Аржентина, Чили, Мексико, Германия.   Те гостуват в България като доброволци към фондация \"Светлина за България\".   Бяха изпълнени латиноамерикански песни и всеки доброволец разказа за родината си.   Целта на концерта бе да се обогати културата на старите хора \r\nи да се повеселят.   Финал на концерта постави  благоевградската певица Христина Маркова.", "date": "2019.02.01", "title": "Доброволци с концерт в Дом за стари хора"}
{"url": "https://www.standartnews.com/regionalni/obshchina-gurkovo-ostava-bez-avtotransport-384030.html", "text": "От днес община Гурково остава  без вътрешен транспорт. Фирмата, която изпълнява курсовете по общинската транспортна схема се отказала от договора си с общината, като поема неустойките по него. Причините за разтрогването на контракта били загубите на фирмата от нелоялната конкуренция на нелегалните таксита, както и малкото средства за компенсация, които плащала държавата за курсовете до планинските селища. \r\n „Проблемът с превозвачите \"на черно\" е всеобщ. Въпреки многобройните писма и сигнали до кмета на Гурково, ДАИ и полицията от моя страна и от другите потърпевши колеги, няма никаква реакция от никоя институция“, оплака се в ефира на Радио Стара Загора Иван Славов, \r\n собственик на фирмата, обслужвала досега малката Старозагорска община. \r\nФото - Радио Стара Загора \r\n ", "date": "2019.02.01", "title": "Община Гурково остава без автотранспорт"}
{"url": "https://www.standartnews.com/regionalni/resmi-murad-za-prvi-pt-obshchinskiyat-byudzhet-nadkhvrlya-12-mlnlv-384031.html", "text": "Бюджетът на Община Ардино за 2019 година е в размер на 12 121 643 лева или с над 2 млн.лв. повече в сравнение с предходната 2018 година. \r\n„Бюджет 2019 е реалистичен и балансиран. За първи път той надхвърля 12 млн.лв. Това е вследствие на  сериозните средства, като преходен остатък за капиталови разходи от 2018 година. План–сметката е съставена след 40 проведени срещи с избиратели и представители на бизнеса”, посочи кметът Ресми Мурад. По думите му средствата за капиталови разходи са 3 920 051 лева. Приоритет в капиталовата програма е рехабилитацията и реконструкция на уличната мрежа в град Ардино и по-големите населени места. Голяма част от сградите общинска собственост, като кметства, читалище и детски градини също ще бъдат ремонтирани. Предвиждат се и инвестиции във ВиК сектора. \r\nПредвидената в бюджета субсидия за МБАЛ-Ардино е в размер на 115 000 лева, като 15 000 от тази сума са за неблагоприятни практики. 34 000 лева са осигурени за спортните клубове. Ирина Ангелова  ", "date": "2019.02.01", "title": "Ресми  Мурад: За първи път общинският бюджет надхвърля 12 млн.лв."}
{"url": "https://www.standartnews.com/regionalni/stroyat-zakrit-pluven-baseyn-v-ruse-384034.html", "text": "Закрит плувен басейн ще бъде изграден в Русе. Съоръжението ще бъде с олимпийски размери - 25/21 метра, ще разполага с 8 плувни коридора и зала с над 800 места за зрителите. В комплекса, който ще бъде разположен на бул.„Липник“ в русенския кв. \"Здравец\", ще има филтрираща инсталация и състезателно оборудване по всички изисквания на Международната федерация по плувни спортове. \r\nПредвидени са още заведение за обществено хранене, конферентна зала, фитнес-зала и други улеснени за състезатели и граждани.Съвременното и енергийно ефективно съоръжение ще позволява целогодишно практикуване на плувни спортове от русенци и гостите на града.  \r\n  Идейният проект на закрития плувен комплекс в Русе бе представен днес от общинската администрация. В общественото обсъждане участваха и спортните клубове в дунавския град. \r\nФото - Радио Шумен  \r\n ", "date": "2019.02.01", "title": "Строят закрит плувен басейн в Русе"}
{"url": "https://www.standartnews.com/regionalni/udlzhavat-zabranata-za-stroitelstvo-po-yuzhnoto-chernomorie-384038.html", "text": "Временната забрана на строителството край къмпинг \"Арапя\" и в местността \"Алепу\" по Южното Черноморие ще бъде удължена. Въпреки че изграждането на двата обекти е законно,  установени са отклонения и нередности в техническата документация, обявиха днес Държавния строителен контрол, който извършва инс8пекцията. За строежа край къмпинг \"Корал\" пък имало разпореждане на екоминистерството да не се извършват строителни работи, докато не се изпълнят всички процедури за опазване на околната среда.  \r\n \"Ще изпратим разпоредителни писма до кметовете на Созопол и на Царево\", увери пред Радио Варна шефът на Дирекцията за национален строителен контрол инж. Иван Несторов . В тях щели да бъдат посочени сроковете за удължаване на забраната за строителство на двата обекта в месността \"Алепу\" и край къмпинг \"Корал\", както и конкретни указания за спазването им . На фирмите, които осъществяват строителният надзор по проектите, щели да бъдат наложени финансови санкции за нередности в техническата документация. \r\nФото - Радио Варна \r\n ", "date": "2019.02.01", "title": "Удължават забраната за строителство  по Южното Черноморие"}
{"url": "https://www.standartnews.com/kultura/bond-s-yubileyni-kontserti-u-nas-384012.html", "text": "„Бонд“ - най-успешният струнен квартет в историята на съвременната музика, ще изнесе два грандиозни концерта в България по случай 20-годишния си юбилей на сцената. Таня Дейвис (първа цигулка), Еос Чатър (втора цигулка),  Елспет Хенсън (виола) и Гай-И Уестерхоф (чело), които пристигат у нас по покана на Zapp еntertainment, ще представят спиращ дъха кросоувър спектакъл, подготвен специално за ключовата годишнина, в който е събрано всичко най-добро от великолепното им творчество. Първата спирка от мини турнето на сексапилните музикантки, реализирали многомилионни продажби, е в София на 26 март - в зала 1 на НДК от 20 часа. На 27 март талантливите красавици ще зарадват и Европейска столица на културата Пловдив в С.И.Л.А. от 19.  От раждането на групата през 2000 година, четирите дами привличат огромно внимание върху себе си заради нечуваните до този момент интерпретации на класическа музика, примесена със съвременни поп и денс. От тогава те се превръщат в емблема на кросоувър течението. С реализирани милиони продажби „Бонд“ печели титлата на най-успешния и добре продаван струнен квартет за всички времена.  За 20-годишната си кариера момичетата изковават и зашеметяващите 56 платинени и 15 златни диска в целия свят – от САЩ до Австралия, от Европа до Азия, Южна Америка до Русия... Световните турнета с напълно изкупени зали не биха могли да се преброят.  Музиката на „Бонд“ е в знакови филмови саундтраци – в иконичната британска екшън комедия „Джони Инглиш“ с Роуън Аткинсън изиграват и самите себе си, както и в „XXX State Of The Union“ със Самюъл Джаксън, Уилям Дефо и Айс Кюб.  Свирили са на Наградите на MTV, “Америка търси талант“, „Великобритания търси талант“ и много други, както и на редица световни спортни събития – през 2012 момичетата участваха в закриващата церемония на Олимпийските игри в Лондон.  Музиката им е звучала на египетските пирамиди в Гиза и на „Уол стрийт“ в Ню Йорк.", "date": "2019.02.01", "title": "„Бонд“ с юбилейни концерти у нас"}
{"url": "https://www.standartnews.com/sport/chekhi-pobedikha-tsska-sofiya-v-ispaniya-383940.html", "text": "ЦСКА-София загуби от Спарта (Прага) с 2:3 в петата си контрола от подготвителния лагер в Марбея (Испания). Тиаго Родригес и Жоржиньо се разписа срещу чешкия тим. Още в 9-ата минута Спарта поведе в резултата чрез Ваклав Дръхал. В 21-ата минута Али Соу се пребори за топката със защитник, но бе изблъскан в гръб и ЦСКА-София получи дузпа. Тиаго Родригес с мощен удар в средата на вратата изравни резултата. „Челвените“ поведоха четири минути преди края на първата част. Жоржиньо се възползва от груба грешка на стража на чехите и с удар извън наказателното поле порази целта. Второто полувреме бе изцяло за Спарта. Три минути след подновяването на играта Сачек изведе Мартин Фридек, който не намери целта. В 64-ата минута Бикел отне топката от краката на Канга и подаде към Жоржиньо, който от непосредствена близост стреля в тялото на вратаря. В 67-ата минута Спарта стигна до равенство изравни. Гейлор Канга бе точен от дузпа, която предизвика недоволство сред футболистите на българския отбор. Чехите стигнаха до обрат в 81-ата минута. Резервата Кристиян Малинов сбърка елементарно в половината на съперника, след което Александру Чипчу бе изведен сам срещу вратаря и той с техничен удар вкара за 3:2.", "date": "2019.02.01", "title": "Чехи победиха ЦСКА - София в Испания"}
{"url": "https://www.standartnews.com/sport/latsio-izkhvrli-dramatichno-inter-ot-turnira-za-kupata-na-italiya-383958.html", "text": "Лацио стана последният полуфиналист за Купата на Италия по футбол. Римските орли победиха като гости Интер с 5:4 след изпълнение на дузпи в драматичен четвъртфинален мач от турнира. В редовното време двубоя завърши 0:0. В продълженията Чиро Имобиле вкара първия гол в 108-а минута и Лацио бе на път да спечели, но в добавеното време на второто продължение Мауро Икарди изравни от дузпа. Реферът отсъди наказателния удар след гледане на видеоповторение на ситуацията. За протести при отсъждането съдията даде червен картон на Стефан Раду от Лацио. При дузпите Лаутаро Мартинес пропусна за Интер, а Риза Дурмиши не успя да вкара за Лацио при вторите изпълнения. Ключовият пропуск бе на Раджа Наинголан, който пропусна петата дузпа за Интер, а след това Лукас Лейва реализира и класира Лацио напред в турнира. На полуфиналите Лацио ще срещне Милан, а в другия полуфинал Аталанта играе с Фиорентина. Мачовете са на 27 февруари и 24 април. Четвъртфинални мачове в турнира за купата на Италия по футбол: Интер - Лацио 4:5 след дузпи (0:0 в редовното време, 1:1 след продълженията), Аталанта - Ювентус 3:0, Фиорентина - Рома 7:1, Милан - Наполи 2:0 фото ЕПА/БГНЕС", "date": "2019.02.01", "title": "Лацио изхвърли драматично Интер от турнира за Купата на Италия"}
{"url": "https://www.standartnews.com/sport/balkan-e-na-osminafinal-za-fiba-kp-383939.html", "text": "Балкан вече е 100-процентов участник в плейофите на ФИБА Къп. Това стана ясно след отказването на няколко отбора от Шампионската лига да вземат участие в Топ 16 на втория по сила турнир. По схемата осем отпадащи от Шампионската лига и осем класирани от ФИБА Къп щяха да оформят плейофите. Заради отказите на няколко от въпросните отпадащи от Шампионската лига обаче, сега не само първите два в групите от ФИБА Къп, но и най-добрите няколко трети тима също ще продължат. Тъй като група J е най-силна до момента, трите отбора в нея с актив 3-2 - Балкан, Алба Фехервар и Ирони Нес Циона - вече са сигурни за Топ 16, потвърди ФИБА. Така последните мачове от групата ще останат само за престиж и позиции, но без значение за продължаването напред в турнира.  Според ФИБА, поне още три места за \"щастливи губещи\" ще се отворят след приключването и на мачовете в Шампионската лига. Има вариант дори отбори, класирани на четвърта позиция да попаднат в Топ 16. Това означава, че има и теоретична възможност Левски Лукойл също да продължи напред, ако победи в последния мач Балкан, тъй като всички четвърти състави до момента са с 1 победа и 4 поражения в групите си.", "date": "2019.02.01", "title": "Балкан е на осминафинал за ФИБА Къп"}
{"url": "https://www.standartnews.com/sport/real-madrid-prolzhava-za-kupata-na-kralya-383960.html", "text": "Реал (Мадрид) спечели с лекота и втория четвъртфинален мач срещу Жирона с 3:1 и се класира за полуфиналите в турнира за Купата на Испания по футбол за първи път от 2014 година насам. \"Белите\" от Мадрид продължават напред с общ резултат 7:3. Жребият за полуфиналите в турнира е днес, като освен Реал в тази фаза се класираха още носителят на трофея Барселона, Валенсия и Бетис. Четвъртфинални мачове-реванш в турнира за купата на Испания по футбол: Жирона - Реал Мадрид 1:3 (общ резултат 3:7), .Барселона - Севиля 6:1 (6:3), Бетис - Еспаньол 3:1 (след продължения, в първия мач 1:1), Валенсия - Хетафе 3:1 (0:1). фото ЕПА/БГНЕС", "date": "2019.02.01", "title": "Реал Мадрид проължава за Купата на Краля"}
{"url": "https://www.standartnews.com/regionalni/obshchina-sliven-pecheli-delo-za-vodniya-tsikl-vv-vks-384040.html", "text": "Върховният касационен съд е потвърдил решението на бургаските апелативни магистрати, с което отпада задължението на община Сливен към МОСВ. Това съобщи кметът Стефан Радев на днешната редовна сесия на общинския съвет в Града но 100-те войводи. Той допълни още, че решението на съда в Бургас е било обжалвано от НАП. С решението на ВКС, което е окончателно, отпадат финансовите претенции на МОСВ към общината. \r\n Съдебната сага започва през 2012 година, когато екоминистерството  налага на община Сливен финансова корекция от над 4 милиона лева за първия воден цикъл на града, изпълняван в периода 2008-2010 г.    През 2017 г.започва процедура пред НАП за събиране на частното държавно вземане. Следва запор на общинските сметки от частен съдебен изпълнител, но община Сливен възразява и завежда  иск в Окръжния съд за спиране на незабавното изпълнение. Съдът прекратява производството и обезсилва издадения изпълнителен лист в полза на НАП. Обжалванията пред по-висшите инстанции потвърждават това определение, докато се стигне до окончателното решение на ВКС. \r\n ", "date": "2019.02.01", "title": "Община Сливен печели дело  за водния цикъл във  ВКС"}
{"url": "https://www.standartnews.com/sport/v-petbchniya-standart-popangelov-veche-karam-ski-za-da-si-pochivam-383984.html", "text": "\r\n- 60 все пак е по-малка цифра от 720 месеца (смее се). Нормално се чувствам. Това, което твърдят, че около рожден ден си в дупка не важи при мен. Хубави са пистити, времето е перфектно. Атмосферата е супер.  \r\n- Естествено. Сега вече карам минимум по два пъти в седмицата по 90 минути. Това ми е нормата. Обикновенно карам на новия лифт в Боровец и правя по 11-12 спускания, скоростно. Така се разтоварвам сериозно. После ядем царска туршия и друсан кебап.   \r\n- Вече е по-малко. Нищо, че изглеждам младолик. Сега вече не се изживявам да се натягам толкова. Карам за да се разтоварвам и да си почивам. Припомням си старата форма.  \r\n- Карам колело. Имам си специален маршрут от хотела до Ситняково. Един час карам нагоре и после се връщам. \r\n- Най-много се чувам по телефона с Алберто Томба. Всяка седмица ми се обажда и ми праща снимки. Няколко пъти сме му ходили семейно на гости в неговата къща в Сан Лазаро. Това е едно селце до Болоня. И по световните купи се виждаме с Томба. Надявам се и сега за гигантския слалом в Банско на 24-и февруари да се видим. Аз ще дойда само за този старт, защото хотела е пълен и няма как да оставя съпругата ми Зоя сама да се оправя.  \r\n- Естествено. След първия манш в Кицбюел пръв от Италия ми се обади Алберто Томба. Каза, че е много голям талант. Даже веднага направи компилация от неговата фамилия и мойта и стана ПоповАнгелов. Прати ми и мускули, за да покаже, колко силно е нашето момче. И написа \"Дай Алберт\"!. Прогнозата на Томба беше, че ще е 10-и. Аз обаче бях сигурен, че ще е по-напред. И познах. За мен Алберт се развива по най-добрия начин. Това се видя нагледно във втория манш в Кицбюел. Тогава той кара през цялото време тактически много правилно. С други думи като скиор с много голям опит и рутина, което показва, че той е израснал много и то в правилната посока.  \r\n- Победата в Ленгрис беше преди 39 год. Стартирах с номер 1, който много харесвах и ми донесе късмет. \r\n- Много са, но се помнят двете четвърти места в крайното класиране за световната купа в слалома. Едното беше само на 2 точки от третото. Хубавите моменти са много. Все пак Световната купа в ските е като Големия шлем в тениса. Най-големите емоции са там.  \r\n- Веднъж ме попитаха: \"Вие ли сте този, за когото си мисля?\" \r\n- Винаги. Даже ако нещо съм зает в момента после си ги връщам на запис.  \r\n- Със сигурност ските. На другите спортове не съм чак такъв фен (смее се).  \r\n- Това стана на тренировка на глетчера Хинтертукс на 7 ноември 1985 г. Ударих се на един счупен кол. Вечерта след операцията, като излязох от упойката и лекарят който ме оперира ми каза следното: Сега ще ти кажа нещо, което не знаеш. Имаш два далака. Преди това си мислех, че свършвам със спорта, като ми извадят далака. Лекарят обаче ме успокои, че ще загубя само месец - два и отново ще мога да карам. Вкрайна сметка обаче тази контузия беше фатална, защото загубих номера си в първа група. Директно излетях до 33-и номер. Тогава Томба, който пробиваше в ските беше точно зад мен с 34-и номер. Молеше ме да карам по-бавно, за да вземе точки (смее се). Аз го успокоявах, че е млад и неговото време ще дойде.  \r\n- Първите ми стъпки на ски бяха на хижа Мусала. Имаше къса, почти равна писта на която се учех да ходя със ски. Бил съм на 2 год. и 10 месеца. \r\n- Баща ми откри в мен талант и често ми казваше: „ Ти трябва да станеш голям скиор, съчетано с много съвест и дисциплина.“ \r\n- Първият ми старт е в състезание за пионери, републиканско първенство 1966 год., на писта „Червено знаме“. Класирах се на 2-ро място за купа „ Септемврийче“. \r\n- Състезанието за нещо в живота е много относително. Аз лично направих малко за себе си, за сметка на държавата ни. \r\n- За скиора Попангелов и хотелиера Попангелов няма лесно ... бих казал, че почти няма разлика и освен това животът става все по-напрегнат и труден. \r\n- Повече от 40 години съм фен на Байерн. Не помня как точно харесах Байерн, беше много отдавна... \r\n- Когато се запознахме ми каза, че както аз съм голям фен на \"Байерн\", той пък бил фен на ските. \r\n- Това бе предложение лично на Франц Бекенбауер. Даже ми предложи първо аз да съм президент, но аз отказах и предложих на този пост да е Мишо Касабов, а аз да съм вице (смее се).", "date": "2019.02.01", "title": "В ПЕТЪЧНИЯ СТАНДАРТ, Попангелов: Вече карам ски, за да си почивам"}
{"url": "https://www.standartnews.com/sport/vavrinka-se-vklyuchva-v-zhrebiya-za-sofia-open-384037.html", "text": "Носителят на три титли от „Големият шлем“ и бивш №3 в света Стан Вавринка ще участва в жребия за четвъртото издание на турнира от сериите АТР 250 – Sofia Open 2019, който ще бъде изтеглен в събота (2 февруари) от 15 часа в „Арена Армеец“. Вавринка се превърна в голям любимец на българската публика през миналата година, когато бе дебютното му участие в София. Шампионът на Australian Open 2014, „Ролан Гарос“ 2015 и US Open 2016 се завръща в България. След като вече сподели с милионите си последователи по света приятните си спомени от София и изтъкна, че е останал впечатлен от храм-паметника „Александър Невски“, сега швейцарецът показва още веднъж уважението си към турнира в България и се включва още в тегленето на жребия. Церемонията ще бъде излъчена на живо в официалната фейсбук страница на Sofia Open -  , и по Diema Sport. Турнирът започва в неделя (3 февруари) в 12 часа с първите битки от квалификациите, а шампионите на сингъл и двойки ще станат ясни следващата неделя (10 февруари). Стан Вавринка ще разбере на живо първия си съперник и пътя, който трябва да извърви в желанието си да грабне трофея в София. А конкуренцията е повече от жестока. Сред претендентите за титлата на сингъл са още Карен Хачанов (№11 в света), Стефанос Циципас (№12), Даний Медведев (№16), Роберто Баутиста Агут (18), Николоз Басилашвили (№22), Фернандо Вердаско (26), както и бившият №6 в света Гаел Монфис (33). В основната схема на турнира влизат и двама българи – Димитър Кузманов и Адриан Андреев. Билетите за Sofia Open 2019 са в продажба в мрежата на Eventim. Непосредствено преди жребия за Sofia Open 2019 в „Арена Армеец“ ще проведат съвместна тренировка две от най-големите звезди, участващи в турнира – Стан Вавринка и Фернандо Вердаско.", "date": "2019.02.01", "title": "Вавринка се включва в жребия за Sofia Open"}
{"url": "https://www.standartnews.com/sport/sportt-po-tv-za-1-fevruari-383980.html", "text": "ТВ Акценти - Петък 01.02.2019 bTV \r\n17,50 Спорт тото БНТ3 \r\n20,00 Сноуборд: СП, сноубордкрос (пряко) Диема спорт \r\n16,30 Футбол, контрола: Лудогорец - Ахмат (пряко) Диема спорт 2 \r\n18,30 Волейбол, България, Суперлига: Монтана - Добруджа (пряко) \r\n21,45 Футбол, Англия, Чемпиъншип: Престън - Дарби (пряко) Nova Sport \r\n21,45 Футбол, Франция, Лига 1: Лил - Ница (пряко) MaxSport1 \r\n19,00 Баскетбол, Евролига: ЦСКА Москва - Будучност; 22,00 Гран Канария - Милано (пряко) MaxSport2 \r\n19,15 Баскетбол, Евролига: Дарушафака - Реал М; 21,30 Панатинайкос - Анадолу Ефес (пряко) \r\n03,00 Хокей на лед, НХЛ: Далас Старс - Минесота Уайлд (пряко) MaxSport4 \r\n22,00 Футбол, Испания, Ла Лига: Уеска - Валядолид (пряко) Kanal 3 \r\n21,15 \"Спорт в обектива\" Ring.BG \r\n21,00 Безсмъртните: Най-великите атлети Eurosport \r\n10,45 и 13,45 Ски, СК: Марибор, гигантски слалом, жени, първи и втори манш, директно \r\n12,00 Ски, СК: Световна купа в Гармиш, спускане, тренировка, мъже (пряко) \r\n15,30 и 16,45 Ски полети: Световна купа в Оберсдорф, кв и състезание (пряко) \r\n20,45 Снукър: Турнир \"Германия мастърс\", четвъртфинали (пряко) Eurosport 2 \r\n14,45 Снукър: Турнир \"Германия мастърс\", четвъртфинали (пряко) \r\n21,30 Футбол, Германия, Бундеслига: Хановер - Лайпциг (пряко) \r\n23,30 Колоездене: Обиколка на Сан Хуан, пети етап (пряко)", "date": "2019.02.01", "title": "Спортът по тв за 1 февруари"}
{"url": "https://www.standartnews.com/sport/prezidentt-na-avstriya-se-pokloni-na-albert-383982.html", "text": "Австрийският президент Александър Ван дер Белен лично аплодира българската звезда в ските Алберт Попов за историческото му шесто място на слалома за Световната купа в Шладминг. Заедно с държавния глава на стадиона под пистата \"Планай\" бяха дошли още 50 000 души. Скиорският Супербоул бе спечелен от голямата звезда Марсел Хиршер. Безспорно обаче най-големия фурор предизвика българският ас Алберт Попов. След състезанието Аби бе поздравен лично от всеки един от асовете, а водещия немски алпиец Феликс Нойройтер го прегърна братски пред камерите. 21-годишният софиянец, който на 17 ноември 2015-а едвам оцеля в ужасната катастрофа в Зьолден сега вече мери сили наравно с най-големите звезди в ските. Три дни преди Шладминг Попов изригна и в Кицбюел. Отново пред над 45 000 зрители той влезна в десетката на слалома в девето време. В първия манш Аби стресна света на ските, като слезе пети и остави зад себе си колосите Хиршер и Кристоферсен. Тогава и Терминатора - Арнолд Шварценегер се преклони от трибуната пред таланта му. Последният успех на Попов бе видян по \"Евроспорт\" от близо милион в България. Бройка не достигана от полуфинала на Григор с Надал на Откритото на Австралия. И всичко това идва на фона на всевъзможните спънки, които се правят в България за развитието на зимните спортове и туризъм. \r\n\"Благодаря на всички, които ме подкрепиха в Шладминг и тези които ме подкрепят от България. Показахме, че ние българите можем. Искам да благодаря на Българска федерация по ски и на всички спонсори, както и на моя треньор Ивайло Борисов, без които тези резултати нямаше да бъдат на лице. И световното идва скоро, във форма съм, стискайте ми палци, завърши Попов в специално видеообръщение, както го правят всички актуални звезди в спорта. ", "date": "2019.02.01", "title": "Президентът на Австрия се поклони на Алберт"}
{"url": "https://www.standartnews.com/sport/otide-si-legendata-na-levski-aleksandr-manolov-384033.html", "text": "Днес на 75 години почина един от легендарните защитници на Левски - Александър Манолов, съобщи официалният сайт на сините. \r\n\"Левскари, с огромна тъга ви съобщаваме, че днес на 75 години ни напусна легендарният играч на Левски Александър Манолов. Той бе верен на любимия си клуб до самия край, като само до преди три години бе неизменим водач на „сините“ ветерани. Когато си тръгна от „Герена“, той го направи с думите „Левски е всичко за мен“ и ние няма да го забравим. Бившият полузащитник е роден на 24 септември 1943 г. Юноша на Левски и републикански шампион със старша възраст през 1961 г. Освен за „сините“ е играл и за Пирин, Добруджа и Дунав (Русе). За Левски играе от 1965 г. до 1969 г. - общо пет сезона, като записва 82 мача във всички турнири и отбелязва 4 гола. Два пъти шампион с Левски (1965 г. и 1968 г.) и веднъж носител на купата на страната (1967 г.). Почти 20 години Сашо Манолов бе водачът на \"сините\" ветерани и като организатор винаги бе в основата на всички сбирки, чествания, годишнини, както и на редовните футболни мачове между ветераните – както у нас, така и в чужбина. През последното десетилетие воденият от него отбор на ветераните на Левски беше шест пъти шампион на България\". ПФК Левски изказва своите съболезнования на близките и роднините на Александър Манолов! Благодарим ти за всичко, бате Сашо! Почивай в мир, шампионе...\", пише още сайтът на \"сините\". \r\nЕкипът на Стандарт изказва съболезнования на близките и роднините на голимея български футболист и деятел!", "date": "2019.02.01", "title": "Отиде си легендата на Левски Александър Манолов"}
{"url": "https://www.standartnews.com/sport/levski-pribira-blizo-35-miliona-za-obertan-383992.html", "text": "Левски е сключил изключително изгодна сделка за продажбата на голямата си звезда Габриел Обертан в турския Ерзурумспор. Лично президентът на клуба от южната ни съседка Хюсеин Юнеш разкри колко е платил за бившия играч на Манчестър Юнайтед. В последния ден на трансферния прозорец в Турция, шестима нови играчи позираха с екипа на отбора. Босът разкри, че за тях са платени общо 7.5 млн. евро, като впоследствие направи разбивка и за плащанията за всеки един по отделно.  За Обертан стана ясно, че е договорена покупката му срещу 1.705 млн. евро. Това прави приблизително 3.5 млн. лв. Отделно в договора има записани и бонуси за представянето му, което може да донесе още повече пари в касата на \"сините\". Нещо повече, те вече са получили 30% от сумата по сделката, което прави около 1 млн. лв. и отгоре. Лично Хюсеин Юнеш обяви, че в договорката с всеки предишен клуб на новите попълнения е присъствала клауза за плащането веднага на една трета от трансфера в брой. В същото време Славиша Стоянович и Левски приключиха официално взаимоотношенията си. Сърбинът и Павел Колев оформиха раздялата. Специалистът и екипът му получиха това, за което се бяха договорили с изпълнителния директор. При това положение новият треньор Георги Дерменджиев ще може да подпише официално със \"сините\". ", "date": "2019.02.01", "title": "Левски прибира близо 3,5 милиона за Обертан"}
{"url": "https://www.standartnews.com/sport/grigor-dimitrov-se-zavrshcha-na-korta-v-meksiko-384013.html", "text": "Следващият турнир, на който ще участва Григор Димитров, е този в Акапулко, Мексико, който започва на 25 февруари, съобщи БНР. Българинът спечели състезанието на твърди кортове през 2014 година, когато победи на финала южноафриканеца Кевин Андерсън със 7:6, 3:6, 7:6. Това ще бъде четвърто участие на Димитров в Акапулко, като за последно игра през 2016-а, когато отпадна на четвъртфинал от австриеца Доминик Тийм. Последната среща за този сезон на 27-годишния хасковлия беше на 20 януари, когато отстъпи на американеца Франсис Тиафо на Откритото първенство на Австралия. Димитров отказа участие на турнира в Ротердам от 11 февруари заради контузия в дясното рамо. Освен Григор в Акапулко ще участват №2 в света Рафаел Надал, №3 Александер Зверев, Кевин Андерсън, Джон Иснър и други.", "date": "2019.02.01", "title": "Григор Димитров се завръща на корта в Мексико"}
{"url": "https://www.standartnews.com/svyat/feysbuk-zakri-stotitsi-akaunti-za-falshivi-novini-383944.html", "text": "Facebook закри стотици акаунти на група за разпространение на фалшиви новини, съобщава БГНЕС. Повечето от потребителите били базирани в Индонезия. Facebook действал след сигнал на местната полиция, която разбрала за съществуването на група, нарекла себе си \"Сарацен\". Постовете им достигнали до 170 000 потребители на социалната мрежа и 65 000 - в Instagram. Отделът на индонезийската полиция, който се бори с престъпленията в интернет, каза за Ройтерс, че групата публикувала предимно постове за религиозното и етническо напрежение в страната. Разследване показало, че членове на групата получавали банкови преводи за до 5000 щатски долара.", "date": "2019.02.01", "title": "Фейсбук закри стотици акаунти за фалшиви новини"}
{"url": "https://www.standartnews.com/svyat/kristalina-georgieva-oglavi-svetovnata-banka-383957.html", "text": "Кристалина Георгиева от днес е временно изпълняващ длъжността президент на Световната банка. Тя ще остане ръководител на институцията докато през пролетта не бъде избран титуляр на поста на подалия изненадващо оставка Джим Йон Ким. Световната банка винаги се оглавява от американски гражданин, а Джим Йон Ким получи поста именно заради гражданството си, а не заради опита и качествата си, според мнозина анализатори. Веднага след като бе оповестено връщането му в частния сектор, се заговори, че Иванка Тръмп ще оглави институцията. В последствие стана ясно, че дъщерята на президента на САЩ Доналд Тръмп, която е и негов съветник, ще участва в подбора на новия ръководител на банката.", "date": "2019.02.01", "title": "Кристалина Георгиева оглави Световната банка"}
{"url": "https://www.standartnews.com/svyat/kristalina-georgieva-poe-vremenno-svetovnata-banka-383965.html", "text": "От петък Кристалина Георгиева е временно изпълняващ длъжността президент на Световната банка. Тя ще остане ръководител на институцията, докато през пролетта не бъде избран титуляр на поста на подалия изненадващо оставка Джим Йон Ким, предаде БНР. Според мнозина анализатори Световната банка винаги се оглавява от американски гражданин, а Джим Йон Ким получи поста именно заради гражданството си, а не заради опита и качествата си. Веднага, след като бе оповестено връщането му в частния сектор, се заговори, че Иванка Тръмп ще оглави институцията. В последствие стана ясно, че дъщерята на американския президент, която е и негов съветник, ще участва в подбора на новия ръководител на банката.", "date": "2019.02.01", "title": "Кристалина Георгиева пое временно Световната банка"}
{"url": "https://www.standartnews.com/svyat/neizvesten-blagodetel-spasi-70-bezdomnitsi-ot-smrt-v-studa-384015.html", "text": "Неизвестен благодетел спаси десетки човешки животи в САЩ. Той е платил нощувки в хотел на над 70 бездомници, предпазвайки ги от невижданите студове в Чикаго. Историята нашумя от двете страни на Атлантика, като бе подета и разказна от авторитетните издания CBS в САЩ и Ивнинг Стандарт във Великобритания, пише dir.bg.  Тя много бързо се превърна в хит в социалните мрежи, а анонимният дарител получи библейското прозвище Добрия самарянин.  Дарителят платил нощувките за хората, които преди това лагерували в палатки около града, след като температурите в сряда паднаха на опасно ниски за живота нива.  Бездомните били поставили палатки в импровизиран лагер близо до автомагистрала в Чикаго, където температурите паднаха до минус 30 градуса по Целзий. Те са използвали за отопление бутилки с пропан, които са им били били дарени, докато едната от тях избухнала в сряда следобед. Това е наложило реакцията на Армията на спасението, съобщил е говорителят на организацията пред CBS News. Взривът не е наранил никого, но е причинил малък пожар, който принудил пожарникарите от противопожарната служба на Чикаго да конфискуват бутилките с пропан, оставяйки лагера на бездомниците без източник на топлина. Противопожарните служби са предупредили  за опасностите от съдовете с пропан в Twitter: \"По време на екстремно студеното време ние разбираме, че хората искат да помогнат на бездомниците, но това може да предизвика потенциални пожари и експлозии.\" Според говорителя Армията на спасението (благотворителна организация в САЩ) е подготвяла за бездомниците специален временен център за настаняване, но след това е разбрала за акта на доброжелателност на анонимния дарител. Не се знае точното местоположение на хотела, но говорителят е споделил, че е някъде в южната част на Чикаго. Така щедростта на дарителя е помогнала на десетки хора в нужда да получат топло място за сън при животозастрашаващи условия навън. Поне девет смъртни случая вече са свързани с полярния вихър, който разпространи опасно студен въздух и причини сериозни проблеми в Средния запад и Североизток на САЩ. Близо 90 милиона души живеят в районите, обхванати от изключително студената арктична въздушна маса.", "date": "2019.02.01", "title": "Неизвестен благодетел спаси 70 бездомници от смърт в студа"}
{"url": "https://www.standartnews.com/svyat/guaydo-ne-izklyuchva-voenna-namesa-na-sashch-vv-venetsuela-383974.html", "text": "Самообявилият се за президент на Венецуела Хуан Гуайдо заяви в интервю за американския телевизионен канал CNN, че не изключва да приеме военна помощ от САЩ за разрешаване на политическата криза в страната, съобщава \"Фокус\". Той посочи, че народът иска да прекрати диктатурата на държавния глава Николас Мадуро на всяка цена. „Тук, във Венецуела, ние правим всичко възможно, за да осъществим натиск, така че да не се стига до сценарий с военна намеса и никой не иска той да се случва“, каза Гуайдо. „Опитваме се да възстановим суверенитета на тази страна, да възстановим свободата и демокрацията на Венецуела“, добави още той.", "date": "2019.02.01", "title": "Гуайдо не изключва военна намеса на САЩ във Венецуела"}
{"url": "https://www.standartnews.com/kultura/bg-pevtsi-v-kontserta-na-khose-kareras-383979.html", "text": "Тенорът Росен Ненчев и сопраното Илина Михайлова ще участват в грандиозния концерт на Хосе Карерас в „Арена Армеец“ на 11 май. Великият испански певец е поканил младите артисти да излязат с него на сцената за последния му гастрол в България и на Балканите.  Росен Ненчев - солист на Софийската опера, ученик и любимец на Карерас - за пореден път бе най-блестящо представилият се в ежегодния клас на Маестрото. Той беше и сред десетте избраници за заключителния му концерт в италианския град Пезаро.  За първи път Ненчев посещава ексклузивната певческа школа през 2017-а. Тогава, впечатлен от таланта и артистичното му излъчване, Карерас го кани и за 2018-а. След като Ненчев доказва неоспоримите си дарби, Маестрото решава, че именно той е най-подходящ да застане до него в „Арена Армеец“ на 11 май.  От 2008-а до 2010-а Ненчев учи в музикална академия „Марчиали“ в Милано с маестро Виторио Теранова. Тенорът получава стипендия от родното министерство на културата и специализира в „Борис Христов“ в Рим пред 2016-а. Финалист е на силния международен конкурс “”Магда Оливеро” в Милано. Освен при Карерас, Росен Ненчев е участвал и в майсторски класове с Евгения Дундекова, Джузепе Сабатини, Анна Ванди. Изучавал е класическо пеене с маестро Франко Федеричи и маестро Георги Делиганев.  Началото на кариерата на Ненчев започва на летния оперен фестивал в Бергамо в „Травиата“ през 2011-а, следват няколко сезона, в които е солист на Театро „Сан Бабила”, участва в „Травиата“, „Набуко“, „Мадам Бътерфлай“, „Лучия ди Ламермур“. Сега негов вокален педагог и ментор е световноизвестното ни сопрано Красимира Стоянова.  Живеещата във Валенсия оперна прима Илина Михайлова се изявява в престижните театри на Милано, Бергамо, Бреша, Кремона и Павиа. Освен родната музикална академия „Панчо Владигеров”, сопраното завършва и Консерваторията \"Джузепе Верди\" в Милано в класа на Вилма Борели. Участва в майсторските класове на Джакомо Арагал и Ернесто Паласио.  На гала спектакъла в София Карерас и Росен Ненчев ще изпълнят в дует оперните класики “Non ti scordar di me”, “Parla mi d’amore Mariu”, а родният талант ще представи соло изпълнения на “O sole mio” и “Funiculi funicula” и други. Специална изненада за публиката ще бъде дует на големия Карерас и сопраното. Истински празник за почитателите на операта ще бъде “Il Brindisi” от операта “Травиата”, която Карерас ще изпълни като трио с Ненчев и Михайлова.", "date": "2019.02.01", "title": "БГ певци в концерта на Хосе Карерас"}
{"url": "https://www.standartnews.com/kultura/120-000-trsyat-idealniyat-mzh-v-narodniya-teatr-383981.html", "text": "120 000 са гледали за 12 години „Идеалният мъж“ в Народния театър. На 10 февруари е представление № 150 по култовата класика на Оскар Уайлд, режисирана от французина Тиери Аркур на голямата сцена. В ролите са Юлиан Вергов, Владимир Карамазов, Стоян Алексиев, Иван Юруков, Биляна Петринска, Мария Каварджикова, Теодора Духовникова, Жорета Николова, Милена Атанасова, Луиза Григорова, Стоян Пепеланов, Сава Драгунчев, Виктор Танев.  През годините в спектакъла са играли Марта Кондова, Любомир Ковачев, Елена Атанасова... Разкошните костюми и сценография на Елена Иванова носят номинация за наградата „Аскеер“ през 2008-а, а музиката е на всепризнатия маестро Румен Цонев. Хореографията е на Анна Пампулова.  Животът е прекалено важен, за да говорим сериозно за него, казва Оскар Уайлд. Във великолепната комедия той заплита сложна интрига от изнудване, бляскаво настояще и тъмно минало, приятелство и любов, вярност и предателство, за да докаже, че истината рядко е чиста и никога проста. Авторът говори за корупция, за уважение спрямо другия, което не бива да се смесва със сляпото желание да го подчиниш на своите желания, за цената, която всички плащаме за действията си. Всички в английското висше общество са убедени, че сър Робърт Чилтърн е образец за почтеност - идеалният съпруг и идеалният мъж. Но обстоятелствата изпречват на пътя му красивата мисис Чивли, която по най-очарователен начин иска от него да извърши доста не-очарователни неща. Дали идеалният мъж ще трябва да се разплаща за прегрешенията в миналото си? Дали строгата и праволинейна лейди Чилтърн ще продължи да го обича както преди? Дали приятелят му лорд Горинг ще успее за неутрализира кроежите на жената, която денем е гений, а вечер красавица?  Оскар Уайлд написва “Идеалният мъж” през 1894-1895-а. Люис Уолър я поставя в театър “Хаймаркет”. Бърнард Шоу коментира: „Новата пиеса на Оскар Уайлд е опасна тема за разискване, тъй като той има способността да кара критиците да говорят глупости... Той си играе с всичко: с остроумието, с философията, с драмата, с актьорите и публиката, с целия театър.”  През миналия век „Идеалният мъж“ в Народния са поставяли Павел Ивановски, Хрисан Цанков, Генчо Димитров. Техните актьори са били Иван Попов, Атанас Кирчев, Адриана Будевска, Елена Снежина, Златина Недева, Георги Стаматов, Петя Герганова, Владимир Трандафилов, Сава Огнянов, Зорка Йорданова, Стефан Караламбов, Спас Джонев, Маргарита Дупаринова, Славка Славова, Лили Попиванова.", "date": "2019.02.01", "title": "120 000 търсят „Идеалният мъж“ в Народния театър"}
{"url": "https://www.standartnews.com/svyat/zaev-i-tsipras-s-nagradata-ewald-von-kleist-za-dogovora-ot-prespa-383991.html", "text": "Наградата „Ewald von Kleist“ на Мюнхенската конференция за сигурност тази година ще бъде връчена на Зоран Заев и Алексис Ципрас за Договора от Преспа, предаде Дойче веле. Председателят на конференцията Волфганг Ишингер написа на официалния си акаунт в Туитър на 25 януари, малко след като Договорът беше ратифициран от гръцкия парламент, че \"двамата премиери ще бъдат поканени да получат престижната награда в Мюнхен на 16 февруари\" по време на 55-та конференция, съобщи Плусинфо. Говорител на Мюнхенската конференция за сигурност, която ще се проведе от 15 до 17 февруари потвърди за Дойче веле, че и Заев, и Ципрас са приели поканата. Наградата се присъжда от 2009 г. насам, като сред победителите досега са Хавиер Солана, Йоахим Гаук и ОССЕ. „С присъждането на наградата на Алексис Ципрас и Зоран Заев, Мюнхенската конференция за сигурност признава значението на Договора от Преспа за сигурността и стабилността на Балканите, но и в Европа“, пише Дойче веле. Част от медиите в Гърция в последните дни пишат, че точно в рамките на конференцията в Мюнхен двамата премиери могат да проведат двустранна среща.", "date": "2019.02.01", "title": "Заев и Ципрас с наградата „Ewald von Kleist“ за Договора от Преспа"}
{"url": "https://www.standartnews.com/kultura/dzhenifr-khdsn-shche-pee-na-oskarite-383994.html", "text": "Дженифър Хъдсън ще пее на наградите „Оскар“. Новината бе съобщена в Туитър от Американската киноакадемия. Стана ясно, че певицата ще изпълни номинираното си за статуетка парче „I’ll Fight“ от документалния филм „RBG“. В категорията за най-добра оригинална песен Хъдсън се изправя срещу хитовете от „Роди се звезда“, „Черната пантера“, „Мери Попинс се завръща“ и „Баладата на Бъстър Шръгс“. Звездата вече има известен опит с блясъка на Оскарите. Тя е пяла по време на церемонията два пъти – през 2013-а и 2015-а. Също така е и печелила приза за най-добра поддържаща роля за участието си в „Dreamgirls“.", "date": "2019.02.01", "title": "Дженифър Хъдсън ще пее на Оскарите"}
{"url": "https://www.standartnews.com/kultura/bionse-predlaga-bezplatni-dozhivotni-bileti-na-fenove-383986.html", "text": "Бионсе обяви конкурс с награда безплатни доживотни билети за нейните и на съпруга й Джей Зи концерти. Но има и условие - участниците в състезанието за безценните талони трябва да станат вегани за един месец. В края на надпреварата звездата ще избере един късметлия на случаен принцип. Според някои от световните медии, които разпространиха новината, билетите ще се предлагат за срок от 30 години и общата им стойност е около 12 000 долара. Певицата редовно проповядва на феновете си преминаването към растителна диета. Тя упорито се опитва да разпространи идеята, че така ще помогнем за опазването на природата.", "date": "2019.02.01", "title": "Бионсе предлага безплатни доживотни билети на фенове"}
{"url": "https://www.standartnews.com/svyat/polsha-iznesla-3-tona-smnitelno-govezhdo-meso-v-es-383943.html", "text": "10 тона некачествено телешко месо от Полша са влезли в месопреработвателната индустрия. Близо 3 тона от него са били изнесени за Европейския съюз, заяви главният ветеринарен лекар на страната Павел Нимчук, след като телевизионен доклад показа, че болни крави са избивани за месо. Проблемни партиди са открити в Естония, Финландия, Франция, Унгария, Литва, Португалия, Румъния, Словакия, Испания и Швеция. Според полските ветеринарни служби месните продукти в количество 2,7 тона са изтеглени от търговската мрежа в тези страни. „Списъците за разпределение са установени и стоките са изтеглени”, каза Нимчук, добавяйки, че някои страни вече са унищожили месото. Други 7 тона говеждо месо от незаконно заклани говеда са отишли в около 20 магазина в Полша. Скандалът тръгна от журналистическо разследване на кланици в Полша, които изкупуват болен добитък. Екип от инспектори от Брюксел ще посетят кланицата в село Калиново, на 100 км от Варшава, която беше показана в разследването като мястото, където са държани и измъчвани болни крави, а след това и убивани. Полският министър на земеделието Ян Кшищоф Ардановски нарече случая „изолиран инцидент” и добави, че е наредил инспекции в кланиците в цялата страна, предаде БГНЕС. Полша е водещ доставчик на свинско месо в Европейския съюз и произвежда около 560 000 тона говеждо месо годишно. Близо 90% от тях се изнасят.", "date": "2019.02.01", "title": "Полша изнесла 3 тона съмнително говеждо месо в ЕС"}
{"url": "https://www.standartnews.com/kultura/ventsi-yankov-ot-pod-prikritie-probi-v-angliya-384001.html", "text": "​​​​​ Венцислав Янков, който се прочу като Малкия близнак от „Под прикритие“ проби на кинопазара в Англия. „Извадих огромен късмет – срещнах правилния човек на точното място в точния момент“, разказа актьорът в „Преди обед“. Въпросният орисник всъщност е неговият агент, с когото Венци работи вече от доста време. Засякли се при общи познати. Янков, който е категоричен, че напоследък работа за него в България почти не се намира, впечатлил британеца с екстравагантната си визия на ъндърграунд юнак и с перфектния си руски език. Венци, който притежава тапия не само от ВИТИЗ, но и от езиковата гимназия в Сливен и се справя отлично с английски и френски, вече е снимал в пет големи продукции на Острова. По обясними причини обаче все още не може да споделя подробности около тях, но надали са му дали роли на благочестиви и богоязливи типове. „Факт е, че лошите момчета провокират по-голям интерес. Колкото и да е странно, добрите невинаги са по-любопитните образи“, коментира той. Според него режисьорите в Англия харесвали най-много дарбата му да защитава своите отрицателни персонажи.  Янков има и театрален опит извън България. Той вече няколко пъти играе пред сънародниците ни в Англия спектакъла „Не може да бъде“ по Михаил Зошченко. В него са дует с Ивелин Найденов, с когото бяха заедно и пред камерите и на „Под прикритие“.", "date": "2019.02.01", "title": "Венци Янков от „Под прикритие“ проби в Англия"}
{"url": "https://www.standartnews.com/kultura/v-petbchniya-standart-lambo-ovatsiite-sa-narkotikt-na-aktorite-384006.html", "text": "Големият актьор, чиито герой е влюбен в легендарната примадона Лидия Марти - изиграна от Аня Пенчева, ще бъде и автор на постановката, режисирана от племенницата му Росица Обрешкова. Той вече е възложил на художничката Елена Иванова  да мисли върху екстравагантните му идеи за декорите и атмосферата на голямата сцена в Народния театър.   Какви са намеренията и размислите на големия актьор като лидер на проекта, чиито продуцент е Кирил Кирилов -  \r\n     \r\n ", "date": "2019.02.01", "title": "В ПЕТЪЧНИЯ СТАНДАРТ: Ламбо: Овациите са наркотикът на актьорите"}
{"url": "https://www.standartnews.com/kultura/kirilkiril-nosyat-ksmet-na-anya-pencheva-384010.html", "text": "Двама адаши напоследък носят късмет на Аня Пенчева, а безспорно – и тя на тях. „Вероятно оттук нататък всеки мой следващ проект ще бъде свързан с Кирил Кирилов. Вече разбирам защо каките отвъд океана се кълнат в своите продуценти – защото им гарантират спокойствие. Е, аз също открих своя – много ерудиран, изключително възпитан и високо етичен. Щастлива съм, че съм в неговата света троица – заедно с Мариус Куркински и Виктор Калев“, сподели Аня за „Стандарт“. Когато през миналия арт сезон, 2017/2018, тя информира шефа си в академичната трупа Мариус Донкин, че е приела да играе извън родната сцена, той почти не повярвал. „До този момент имах изкусителни предложения от разни места за гастроли, но нито веднъж не се съгласих. Сега се чувствам като примадона от световните оперни състави – знам си програмата до края на 2020-а. За мен – като една фанатично организирана Дева – това е изключително важно. Ако доскоро само мъжът ми Ивайло мислеше за моя душевен и професионален комфорт и ми създаваше условия да играя това, което ми харесва, сега и Кирил Кирилов бди над кариерата ми – можещ, креативен, бърз в решенията, типичен млад и проспериращ човек от XXI век. Интуицията не ме подведе, когато му се доверих. Никога не съм била гадже или жена на режисьор – винаги сама съм се грижила за ролите и изявите си“, категорична е Аня. Вторият Кирил е Ефремов, с когото Пенчева за първи път излезе в „Тя, той и още двама-трима“. Той ще играе и бившият й, но все още влюбен в нея съпруг в „Актрисата“ – спектакъла на Народния, който ще върне на публиката големия Стефан Данаилов.  Премиерата е на 2 май, продуцент – Кирил Кирилов. Пак той стои зад грандиозното шоу, посветено на Стоянка Мутафова в НДК – на 2 февруари и 12 март. Негови водещи са Аня Пенчева и Кирил Ефремов. „И този Кирчо е страхотен – актьор мъжкар с невероятно чувство за хумор, грижовен за приятелите и общата им кауза, здраво стъпил на земята. Хората много го обичат – изкочи ли под прожекторите, веднага получава овации, дори да е по средата на действието. Доста талантливи колеги не могат да се похвалят със същото“, признава Аня. Тя и Кирил Кирилов тези дни са неотлъчно до Стоянка Мутафова покрай подготовката за юбилея й на прима в Сатирата и Драмата – 70 години в изкуството. „Тя е кралица. За пореден път се убедих в това, докато бяхме в ателието на дизайнерката Жени Борисова, която ни облича за шоуто в НДК. Стояна остана права цял час, докато й взимат мерки за тоалетите – с прическа, с червило, с перли. Жена, която държи на външния си вид, каквото и да става – това е голямото уважение към публиката. А като видиш дама като нея, ти се иска да се изпънеш, да ухаеш на скъпи парфюми, да полетиш. Днешните актриси често изглеждат небрежно“, анализира Аня.  ", "date": "2019.02.01", "title": "Кирил&Кирил носят късмет на Аня Пенчева"}
{"url": "https://www.standartnews.com/kultura/puskat-film-za-petya-dubarova-do-kraya-na-tazi-godina-383996.html", "text": "В ход е работата по първия игрален филм, посветен на поетесата Петя Дубарова. Заглавието - \"Петя на моята Петя\", е заимствано от едноименния неин  разказ. Автори на сценария са две популярни вече имена от българското игрално и ТВ-кино, заклети почитателки на стиховете на Петя Дубарова - Нели Димитрова (\"Love.net\", \"Възвишение\", \"Връзки\", \"Домашен арест\", \"Скъпи наследници\") и Валентина Ангелова (\"Под прикритие\", \"Домашен арест\", \"Скъпи наследници\").  \r\n  \"Това ще бъде филм за една съвременна Петя в днешния Бургас, град, който продължава да ражда таланти. Целият екип вярваме, че ще създадем продукт, който да се хареса не само у нас, но и зад граница, защото сценарият е силен и много повлиян от незабравимата Петя Дубарова - една от културните емблеми на Бургас и България\", каза пред Радио Бургас режисьорът на филма Александър Косев. Той е познат на киноманите от ТВ-продукции \"Столичани в повече\", \"Домашен арест\", \"Кантора Митрани\", \"Дървото на живота\", \"Връзки\", \"Откраднат живот\", \"Скъпи наследници\". \r\nПродуцентът на проекта Николай Урумов (\"Домашен арест\", \"Кантора Митрани\", \"Вила Роза\")  възнамерявал да покани за участие във филма знакови актьори от Бургас. Продукцията се осъществява с финансовата подкрепа на Националния филмов център и на община Бургас, осигурено е и копродуцентско финансиране от чужбина. Партньор на проекта е и домът-музей \"Петя Дубарова\" в Бургас, авторите имали пълното съдействие и на сестрата на поетесата - Елица Дубарова. \r\n   Екипът на филма \"Петя на моята Петя\" се надява той да бъде готов до края на тази година  и да бъде представен в Бургас като част от събитията, посветени на 40-годишнината от смъртта на непрежалимата бургаска поетеса. \r\n ", "date": "2019.02.01", "title": "Пускат филм за Петя Дубарова  до края на тази година"}
