{"url": "https://standartnews.com/regionalni/varna-posreshcha-6-golemi-laynera-prez-2020-g-411159.html", "text": "Морската ни столица Варна очаква през тази година шест посещения на големи лайнери. Това е знак, че круизният туризъм се завръща в Черно море, съобщи шефът на Морска гара в града кап. Александър Аврамов. \r\nПръв сезона ще открие на 13 май 12-хилядитонният американски лайнер \"Одисей на Егея”. Той ще акостира във Варна за първи път, а на борда му има близо 400 пасажери. Същият лайнер ще направи и второ посещение -  през октомври. Два пъти ще посети града и лайнерът \"Аzamara Jorney”. Веднъж ще акостира на Морска гара и „MS Krauniris”, а през юни френският „Ле Буганзвиле”. Освен него останалите плават под удобния малтийски флаг и водят между 400 и 1400 богати круизни туристи от цял свят. За 2021 година вече има заявки за шест пасажерски посещения на кораби в морската ни столица.", "date": "2020.01.07", "title": "Варна посреща 6 големи лайнера през 2020 г."}
{"url": "https://standartnews.com/regionalni/evropari-v-pomoshch-na-mladite-fermeri-v-razgrad-411157.html", "text": "600 хиляди лева авансови плащания са получили 25 млади фермери от област Разград, за да стартират земеделските си проекти. Средствата са осигурени от Оперативна програма „Развитие на селските райони“, съобщават от Областния информационен център в града. Проектите предвиждат младите хора да  оборудват стопанствата си с машини, съоръжения, специални транспортни средства, да купят животни и пчелни семейства, както и да засадят овошки и други трайни насаждения. Има предвидени средства и за модернизация на сградния фонд в стопанствата. Част от бизнес плановете на младите фермери са насочени към био земеделието. Това е вторият транш от европейската помощ, отпусната от ДФ „Земеделие“ в помощ на млади стопани от област Разград. В рамките на първия прием, състоял се през 2015 година, финансиране получиха проекти на обща стойност 900 хиляди лева. Така общото финансиране на младежки стартъпи в земеделието в Лудогорието през последните 7 години достигна 1,5 млн. лева, уточняват от Областния информационен център в Разград.  ", "date": "2020.01.07", "title": "Европари в помощ на младите фермери"}
{"url": "https://standartnews.com/kultura/stsenaristite-obyavikha-favoritite-si-411149.html", "text": "Гилдията на сценаристите обяви своите номинации. За най-добър оригинален сценарий ще се борят „1917“, „Брачна история“, „Паразити“, „Вади ножовете“ и „Зубрачките“. Въпреки че Куентин Тарантино спечели „Златен глобус“ за сценарий, „Имало едно време в Холивуд“ не беше почетен от Гилдията, тъй като легендарният режисьор не членува в нея. За топ адаптиран сценарий се съревновават „Жокера“, „Ирландецът“, „Jojo Rabbit“, „A Beautiful Day in the Neighborhood“ и „Little Women“. Трикратният шампион Алекс Гибни получи две номинации за най-добър сценарий на документален филм за „Citizen K“ и „The Inventor: Out for Blood in Silicon Valley“. Останалите продукции в категорията са „Joseph Pulitzer: Voice of the People“, „The Kingmaker“ и „Foster“. Раздаването на наградите на Гилдията на сценаристите ще се проведе на 1 февруари в две едновременни церемони в Ел Ей и Ню Йорк.", "date": "2020.01.07", "title": "Сценаристите обявиха фаворитите си"}
{"url": "https://standartnews.com/svyat/sashch-ne-puskat-iranskiya-vnshen-ministr-v-oon-411117.html", "text": "Вашингтон е отказал виза на външния министър на Иран Мохамад Джавад Зариф, който трябваше да присъства на заседание на Съвета за сигурност на ООН в Ню Йорк в четвъртък. Това предаде Ройтерс, позовавайки се на представител на американските власти, пожелал анонимност. Напрежението между Вашингтон и Техеран ескалира, след като при въздушен удар на американските сили в Багдад миналата седмица бе убит високопоставен ирански генерал.", "date": "2020.01.07", "title": "САЩ не пускат иранския външен министър в ООН"}
{"url": "https://standartnews.com/regionalni/bdzh-s-doplnitelna-spirka-vv-vratsa-411165.html", "text": "Допълнителна спирка за живущите в ж.к. „Сениче“ и „Дъбника“ разкрива БДЖ, научи агенция BulNews. По искане на кмета на Враца Калин Каменов, от тази година БДЖ осигурява допълнителна спирка на железопътния транспорт, която да е удобна за хората, които живеят в кварталите Сениче и Дъбника. Въведената промяна в разписанието засяга маршрута на бърз влак №7621, който пътува от Видин за София и ще има престой на спирката, намираща се в ж.к. „Сениче“. По този начин ще се осигури адекватна транспортна връзка както за работещите в държавната железница и учащите, така и за служителите, които ще работят в двата нови завода във Враца - „МД Електроник“ и „Теклас“.", "date": "2020.01.07", "title": "БДЖ с допълнителна спирка във Враца"}
{"url": "https://standartnews.com/regionalni/nay-malko-khazyai-ima-v-silistra-411162.html", "text": "Броят на наемодателите в област Силистра е най-ниският в страната, сочат данните на НСИ. Само 610 собственици на недвижимости са декларирали пред НАП, че през 2018 година са получавали доходи от наем. \r\nОбщо за цялата страна статистиката отчита  приходи от наеми в размер на 600 милиона лева. Най-много са спечелили хазаите от София – 47 млн. лева. В края на таблицата освен Силистра са Търговище, където са регистрирани 771 наемодатели, Видин със 777 и Разград с 807 отдадени под наем имоти.  ", "date": "2020.01.07", "title": "Най-малко хазяи има в Силистра"}
{"url": "https://standartnews.com/kultura/razkrikha-zagadkata-v-nay-skpata-kartina-411210.html", "text": "Учени от Калифорнийския университет за първи път създадоха 3D изображение на най-скъпата картина в света -  \"Спасителят на света\" на Леонардо да Винчи и разкриха тайната на прозрачната топка в ръката на Христос, символизираща Вселената. Векове наред тази топка предизвиква ожесточени дискусии сред историци и изкуствоведи изопачава ли пространството зад себе си. Знае, се че Ленорадо освен художник и изобретател, години наред е посветил в изучаването на оптика. Използвайки компютърна графика, изследователите установили, че става дума за куха сфера с диаметър 6,8 сантиметра стъкло и дебелина не повече от 1,3 милиметра. Намира се на 25 сантиметра от тялото на Христос. Картината на Леонардо да Винчи \"Спасителят на света\" отдавна бе считана за загубена. В 2017-ма тя е продадена на търга за рекордните 450 000 000 долара, което направи платното най-скъпото произведение на изкуството в историята. Сега картината е в частна колекция в Саудитска Арабия..  ", "date": "2020.01.07", "title": "Разкриха загадката в най-скъпата картина"}
{"url": "https://www.standartnews.com/sport/zapochnakhme-gi-belgiytsite-s-pobeda-411135.html", "text": "България започна с победа срещу Белгия в първия мач от последния кръг в група \"С\" на ATP Cup. В мача на вторите ракети Мико Кузманов отупа Стив Дарси с 6:0, 6:3. След 10,30 на корта излизат лидерите. Григор Димитров ще играе с Давид Гофен. При успех в този мач за Гришо. Двубоят на двойки няма да е важен за нашите, защото те вече ще са си осигурили място на четвъртфинала срещу домакина Австрия. Max Sport1 излъчва пряко двубоите. \"Чувството и емоциите са неописуеми. Изживявам мечтата си всеки ден тук, както всички в отбора и всички фенове. Даваме всичко от себе си, боря се от първата до последната точка, дадох всичко от себе си и победих, каза Мико след успеха. - Това е различно състезание, защото обикновено играем сами за себе си, но като играем за страната си влагаме още повече страст. Благодаря на зрителите, които ни подкрепят от самото начало. Невероятен турнир направиха АТР, получихме чудесна възможност да играем тук. Както каза Григор, събрахме се преди да излезем на корта и просто трябваше да се раздадем максимално във всеки момент. Никой не очакваше да победим Великобритания, а сега сме на път да стигнем четвъртфиналите\".   Всеки ден тук изпълнявам моите мечти. Дадох всичко от себе си в този мач, коментира след срещата Кузманов.", "date": "2020.01.07", "title": "Започнахме ги белгийците с победа"}
{"url": "https://standartnews.com/svyat/putin-posreshchna-rozhdestvo-v-sankt-peterburg-411124.html", "text": "Рождество Христово се чества от няколко православни църкви по света днес - в Русия, Сърбия, Грузия, Северна Македония и още пет държави. Руският патриарх Кирил отслужи Рождественска литургия снощи в катедралния храм \"Христос Спасител\" в Москва в присъствието на няколко хиляди души. На службата присъства и премиерът Дмитрий Медведев. Президентът Владимир Путин посрещна Рождество Христово в Санкт Петербург, където присъства на празничната литургия в Спасо-Преображенската катедрала.", "date": "2020.01.07", "title": "Путин посрещна Рождество в Санкт Петербург (СНИМКИ)"}
{"url": "https://standartnews.com/svyat/dvama-poznati-premieri-v-es-borisov-gi-pozdravi-411211.html", "text": "  Парламентът в Испания одобри лидера на социалистите Педро Санчес за премиер. Вотът беше спечелен с едва 167 на 165 гласа, след като 18 депутати се въздържаха. А това бяха народните представители от Каталуния, които се разбраха със Санчес да не гласуват, за да направят избора възможен. След сключването на споразумение, в управлението заедно със социалистите влиза лявата коалиция  \"Унидас подемос\". По-рано Себастиан Курц встъпи в длъжност начело на ново коалиционно правителство във Виена, съставено от неговата Австрийска народна партия и Зелените, които за първи път имат представители в кабинет. Новото правителство положи клетва пред държавния глава Александър Ван дер Белен. За 33-годишния Курц това е втори мандат, след като управлява в коалиция с крайната десница от декември 2017 до май 2019 г., когато корупционен скандал, свързан с националистите, доведе до предсрочни избори през септември, спечелени от АНП. Премиерът Борисов поздрави и Педро Санчес, и Себастиан Курц, като им пожела успех и изрази надежда, че двустпранните сътрудничества ще продължат.", "date": "2020.01.07", "title": "Двама познати премиери в  ЕС, Борисов ги поздрави"}
{"url": "https://standartnews.com/svyat/vtori-po-silen-trus-v-puerko-riko-411145.html", "text": "Земетресение с магнитуд 6,6 разтърси територията край бреговете на Пуерто Рико, съобщи Американската служба за геоложки проучвания. Трусът е регистрирано в 08:24 централно гринуичко време. Епицентърът се намира на 10 километра южно от община Индиос. Огнището е на дълбочина 7 километра. Не е получена информация за пострадали и разрушения. Заплаха от цунами не е обявена. Вчера бреговете на Пуерто Рико бяха разтърсени от земетресение с магнитуд 5,7.", "date": "2020.01.07", "title": "Втори, по-силен трус в Пуерко Рико"}
{"url": "https://www.standartnews.com/sport/loko-pd-zapochna-s-chetirima-novi-411148.html", "text": "Носителят на купата на България за миналия сезон Локомотив (Пловдив) започна подготовка за новия сезон тази сутрин. \r\n \r\nЗаниманието на \"Лаута\" стартира в 9.00 часа под ръководството на старши треньора Бруно Акрапович и в него участваха 22 играчи. Четирима нови футболисти са включиха в него. Това са чужденците Мирза Хасанбегич, Игар Хайнеk, Габриел Асус и Джеферсон Жуниор. Още един чужденец - Албер Адемоглу, дойде на стадиона в парк \"Лаута\", но ще се включи в следобедната тренировка. \r\n \r\nАкрапович призна, че за нападателя Ален Ожболт има няколко оферти и едва ли ще остане при пловдивчани. Проблемът е да бъде намерен негов заместник, което няма да бъде никак лесно.  \r\n  Преди да започнат заниманието те разпънаха транспарант в подкрепа на фен, на когото предстои сложна операция. С мъжкия тим ще се готвят и двама юноши от школата на клуба Петър Петров и Кристиан Томов. По-късно към подготовката ще се включат Парвиз Умарбаев, Ален Ожболт и Милош Петрович. \r\n \r\nС тима се разделиха Стивън Езе, чийто договор изтече и ще си търси нов отбор и прекратилият кариерата си Георги Илиев.", "date": "2020.01.07", "title": "Локо (Пд) започна с четирима нови"}
{"url": "https://standartnews.com/svyat/gotvyat-arest-za-zhenata-na-gon-sled-byagstvoto-mu-411152.html", "text": "Японски съд издаде заповед за арест на съпругата на бившия председател на автомобилния гигант \"Нисан\" (Nissan) Карлос Гон - Карол, съобщи във вторник агенция Киодо. Според информация на японската агенция г-жа Карол Гон е заподозрян в лъжесвидетелстване. Заповедта идва след бягството на Карлос Гон от Япония, където той беше изправен срещу обвинения във финансови нарушения. Гон, който е убеден в своята невинност, твърди, че е заминал за Ливан в опит да избяга от \"фалшифицираната\" правораздавателна система в Япония. Преди дни министърът на правосъдието на Ливан Алберт Серхан обяви, че е получи от Интерпол червена бюлетина за арест на Карлос Гон. По-рано Серхан заяви, че Япония не е изпратила официално искане за екстрадиция на Гон. Карлос Гон, който притежава френски, ливански и бразилски паспорт, избяга от Япония за Ливан през Турция на 30 декември. Понастоящем се смята, че той се намира в къщата си в Бейрут, а според информации на местни медии се предполага, че се е срещал с ливанския президент Мишел Аун, въпреки че говорител на президента отхвърли тези твърдения.", "date": "2020.01.07", "title": "Готвят арест за жената на Гон след бягството му"}
{"url": "https://standartnews.com/sport/zapochnakhme-gi-belgiytsite-s-pobeda-411135.html", "text": "България започна с победа срещу Белгия в първия мач от последния кръг в група \"С\" на ATP Cup. В мача на вторите ракети Мико Кузманов отупа Стив Дарси с 6:0, 6:3. След 10,30 на корта излизат лидерите. Григор Димитров ще играе с Давид Гофен. При успех в този мач за Гришо. Двубоят на двойки няма да е важен за нашите, защото те вече ще са си осигурили място на четвъртфинала срещу домакина Австрия. Max Sport1 излъчва пряко двубоите. \"Чувството и емоциите са неописуеми. Изживявам мечтата си всеки ден тук, както всички в отбора и всички фенове. Даваме всичко от себе си, боря се от първата до последната точка, дадох всичко от себе си и победих, каза Мико след успеха. - Това е различно състезание, защото обикновено играем сами за себе си, но като играем за страната си влагаме още повече страст. Благодаря на зрителите, които ни подкрепят от самото начало. Невероятен турнир направиха АТР, получихме чудесна възможност да играем тук. Както каза Григор, събрахме се преди да излезем на корта и просто трябваше да се раздадем максимално във всеки момент. Никой не очакваше да победим Великобритания, а сега сме на път да стигнем четвъртфиналите\".   Всеки ден тук изпълнявам моите мечти. Дадох всичко от себе си в този мач, коментира след срещата Кузманов.", "date": "2020.01.07", "title": "Започнахме ги белгийците с победа"}
{"url": "https://standartnews.com/svyat/osdikha-nay-zhestokiya-iznasilvach-v-istoriyata-411158.html", "text": "Във Великобритания осъдиха мъж за 136 изнасилвания и общо 159 сексуални престъпления, съобщи ВBC.  Детективи твърдят, че не са успели да идентифицират поне още 70 негови жертви. Става въпрос за 36-годишния Рейнхард Синага. Прокуратурата е описала индонезиеца като \"най-големия изнасилвач в историята на Великобритания\", а съдията по делото е обявил, че \"никога няма да е безопасно той да бъде на свобода\". Синага беше осъден на доживотен затвор, а минималното изтърпяване трябва да е поне 30 години. Самоличността на изнасилвача беше разкрита за първи път по време на решението на съда в Манчестър. Полицията твърди, че има доказателства за негови нападения над поне 190 души. Синага подготвя докторантура в университета в Лийдс, като аспирантът вече излежава една доживотна присъда с минимален срок от 20 години. Това решение е било от два по-ранни процеса от лятото на 2018 година и миналата пролет. Индонезиецът беше признат за виновен, че е примамил в своя апартамент 48 мъже извън клубовете в Манчестър. Той ги дрогирал и нападал, заснемайки атаките си. Често ги примамвал с предложението да отидат да пият някъде или да си извикат такси, след като младите мъже напуснат нощните клубове и барове. Той дрогирал жертвите си, след което се гаврел с тях, докато са в безсъзнание. Когато нападнатите се събуждали, повечето от тях нямали спомен за случилото се. По време на изслушването по делото съдия Сюзан Годард КК е заявила, че Синага е \"зъл сериен сексуален хищник, който е нападал млади мъже\". Изнасилвачът беше хванат през юни 2017 г. Тогава една жертва възвърнала съзнанието си, докато била нападната, преборила се със Синага и извикала полиция. При предходна присъда е станало ясно, че Синага е използвал върху жертвите си наркотика GHB (гамахидроксибутират). След настоящото решение на съда Иън Ръстън от CPS заяви, че Синага е \"най-големият изнасилвач в британската правна история\" и вероятно \"в света\". Вътрешният секретар Прити Пател заяви, че в отговор на \"наистина отвратителните престъпления\" на Синага, трябва да се провери дали се прави достатъчно за контролирането на разпространението на упойващия медикамент. Присъдата на индонезиеца е за престъпления, които е извършил от януари 2015 г. до юни 2017 г., но полицията смята, че е започнал нападенията години по-рано.  ", "date": "2020.01.07", "title": "Осъдиха най-жестокия изнасилвач в историята"}
{"url": "https://standartnews.com/svyat/kurts-veche-na-33-pak-se-zakle-kato-premier-411160.html", "text": "Консерваторът Себастиан Курц встъпи в длъжност начело на ново коалиционно правителство, съставено от неговата Австрийска народна партия и Зелените, които за първи път имат представители в кабинета, предаде Франс прес. Новото правителство положи клетва на церемония във Виена пред държавния глава Александър Ван дер Белен. За 33-годишния Курц това е втори мандат, след като управлява в коалиция с крайната десница от декември 2017 до май 2019 г., когато корупционен скандал, свързан с националистите, доведе до предсрочни избори през септември, спечелени от АНП.", "date": "2020.01.07", "title": "Курц, вече на 33, пак се закле като премиер"}
{"url": "https://www.standartnews.com/sport/voleybolistite-bikha-skorostno-niderlandiya-411178.html", "text": "Волейболистите ни продължиха с отличното си представяне в олимпийската квалификация в Берлин. Във втория си мач от група В националите ни разгромиха за 80 минути Нидерландия с 3:0 (25:19, 25:16, 25:15). С този успех България поведе в групата с 5 точни. Франция е на второто място с 4, а Сърбия е трета с 3. Решителният мач за момчетата водени от Силвано Пранди е утре от 18,00 часа, когато излизаме срещу коварния тим на Сърбия. Дори и при загуба, но само с 2:3 волейболистите ни ще продължат напред в битката за спечелването на единствената олимпийска квота, която се разиграва в Берлин.", "date": "2020.01.07", "title": "Волейболистите биха скоростно Нидерландия"}
{"url": "https://standartnews.com/sport/mariya-grizdeva-izprati-mladite-olimpiytsi-za-lozana-411142.html", "text": "Спортната икона и рекордьорка по спечелени олимпийски медали Мария Гроздева изпрати с „На добър път и успех!“ младите български олимпийци за третите зимни игри в Лозана. Първата група от 10 състезатели и техните треньори заминаха рано тази сутрин за Швейцария. „Желая ви да бъдете здрави, силни и уверени в своите възможности. Всички имате равен старт със своите съперници, бъдете спокойни, носете с гордост и чест българските екипи. Ние сме с вас, стискаме ви палци и вярваме, че ще дадете най-доброто от себе си. Насладете се на тези състезания, на младежката олимпиада в Лозана ще се срещнете с хиляди ваши връстници от цял свят и със сигурност това ще остави незабравими спомени у вас. Надяваме се да ви посрещнем така усмихната, както ви изпращаме днес,“ заяви Гроздева, която е член на Изпълкома на БОК и има във витрината си пет олимпийски медала, два от които златни. Това лято в Токио Мария ще стане първата в историята българка, която ще участва на седем олимпиади. По традиция Първа инвестиционна банка (Fibank), един от най-големите спонсори на БОК, връчи на всеки един от заминаващите лъвче за късмет. Спортисти, треньори и официални лица получиха талисманчетата от Илона Станева, директор „Маркетинг и реклама“ в ПИБ, която пожела на младите български таланти успех и хубави дни по време на Игрите. Лъвчетата вече са с нова визия, по-големи, още по-хубави и мощни, за да дават сила и кураж на българите. Сред отпътувалите днес бяха състезатели и треньори по ски-алпийски дисциплини, биатлон и хокей на лед, както и официални лица. Други от нашите спортисти ще пристигнат директно в Лозана, трети ще заминат по-късно за столицата на световното олимпийско семейство, която за първи път ще приеме форум от подобен ранг. Преди да отпътуват днес, състезатели и треньори дълго се снимаха поотделно с Мария Гроздева, която разговаря и пожела успех на представителите на всеки един спорт. Младите ни олимпийци попиваха с огромен интерес думите на двукратната олимпийска шампионка и в края й благодариха за подкрепата и куража, които получиха. На третата младежка зимна олимпиада България ще бъде представена от 18 състезатели в осем спорта - пълният списък е публикуван в сайта на БОК. В Лилехамер преди 4 години бяхме с 12 участници в 6 спорта, а на дебютното издание в Инсбрук стартирахме с 11 представители.    Игрите в Лозана се откриват този четвъртък, 9 януари и ще продължат до 22 януари 2020 г.", "date": "2020.01.07", "title": "Мария Гроздева изпрати младите олимпийци за Лозана"}
{"url": "https://www.standartnews.com/sport/livrpul-podpisa-s-nike-za-mnogo-milioni-411151.html", "text": "Световният и европейски клубен първенец Ливърпул обяви, че Nike ще стане официалният спонсор на клуба в началото на сезон 2020-21, като ще замени New Balance от тази година. Припомняме, че мърсисайдският тим бе съден от New Balance през октомври, след като американският спонсор на екипите обвини клуба в това, че не е удовлетворил условията на 40-милионното споразумение, което изтича през май. Под условията на сделката, New Balance трябваше да поднови партньорството си, ако бяха удовлетворени условията на всяко друго предложение на спонсор за екипите – като според информациите, от Nike са предложили 30 млн. паунда годишно в рамките на пет сезона, което прави общо 150 млн. паунда за \"мърсисайдци\". Въпреки това, от Ливърпул успяха да спечелят делото срещу New Balance и това, че от компанията не са могли да удовлетворят офертата на Nike във връзка с маркетинга и дистрибуцията на продуктите, след решение на Върховния съд. Говорейки относно новот сътрудничество, маркетинговият директор на Ливърпул Били Хоган заяви следното: „Нашият емблематичен екип е ключова част от нашата история и идентичност. Приветстваме Nike в семейството на Ливърпул като нашия нов официален спонсор и очакваме да бъдат невероятен партньор за клуба, както на домашната, така и на глобалната сцена. Ние продължаваме да увеличаме нашата фенбаза. Като марка, Nike отговаря на нашите амбиции за растеж и ние очакваме с нетърпение да започнем работа с тях, за да осигурим на феновете нови и вълнуващи продукти“.", "date": "2020.01.07", "title": "Ливърпул подписа с Nike за много милиони"}
{"url": "https://www.standartnews.com/sport/grisho-s-iznenadvashcha-zaguba-ot-gofen-411156.html", "text": "Давид Гофен победи сензационно Григор Димитров с 4:6, 6:2, 6:2 и Белгия изравни на България - 1:1 в последния мач от група С на ATP Cup. Успехът на белгиеца е втори срещу Димитров от 13 мача. Така всичко в битката на нашите за влизане във финалната осмица ще се реши този следобед в мача на двойки. В него Димитров ще си партнира с Димитър Кузманов, който по-рано през деня постигна победа срещи Стив Дарси.", "date": "2020.01.07", "title": "Гришо с изненадваща загуба от Гофен"}
{"url": "https://standartnews.com/svyat/iran-s-13-koshmarni-stsenariya-za-amerika-411140.html", "text": "Секретарят на Висшия съвет за национална сигурност на Иран Али Шахмани заяви, че Техеран има 13 сценария как да омъсти на САЩ за убийството на генерал Касем Солеймани, съобщи агенция Fars, цитирана от РИА Новости. По думите му, даже \"най-малкият\" от подготовените сценарии \"ще стане нощен кошмар за Америка\". По рано във вторник парламента на Иран единодушно прие  законопроект, който приравнява Пентагона и армията на САЩ към терористични организации. В документа също се одобрява заделянето за \"Кудс\" на 200 милиона евро от Фонда за национално развитие.", "date": "2020.01.07", "title": "Иран с 13 кошмарни сценария за Америка"}
{"url": "https://www.standartnews.com/sport/prikazkata-svrshi-padnakhme-ot-belgiya-411172.html", "text": "България отстъпи с 1-2 победи пред Белгия и приключи участието си в дебютното издание на ATP Cup. В решителния мач на двойки Григор Димитров и Алекс Лазаров загубиха драматично с 6:3, 4:6, 7-10 от Сандер Жиле и Йоран Влиген, които са тенисисти от топ 50 в класацията на двойките. Националите ни направиха пробив при начален удар на Жиле, с който поведоха с 3:1. При 5:3 Григор сервираше за сета. Стигна се до равенство, но с отличен начален удар първата ни ракета затвори частта. С отличен печеливш ретур на Димитров нашият дует проби в откриващия гейм на следващата част. В следващата игра българита затвърдиха за 2:0, въпреки че губеха с 15:40, благодарение на чудесните сервиси на Григор. Белгийците върнаха обаче брейка. В десетия гейм Жиле и Влиген пробиха отново, което им донесе и сета. В дългия шампионски тайбрек първата почивка дойде при 4:2 точки за белгийската двойка. Следващата смяна на половините дойде при 7:5 за съперниците ни. Стигна се до 9:6 и той всичко свърши при втората възможност. Така нашите останаха трети след Великобритания и Белгия и изпуснаха уникалния шанс да влязат в осмицата и в петък да играят с Австралия. Въпреки това воденият от Григор Димитров тим показа уникално израстване и само липсата на шанс им попречи да са сред най-добрите 8.", "date": "2020.01.07", "title": "Приказката свърши. Паднахме от Белгия"}
{"url": "https://www.standartnews.com/sport/tsska-zaminava-na-podgotovka-v-antaliya-411185.html", "text": "Утре в 16:00 часа отборът на ЦСКА лети за Анталия от Терминал 2 на Летище София, където час и половина преди полета треньорът и някои играчи ще дадат кратки интервюта за представителите на медиите. Футболистите на ЦСКА преминаха успешно медицинските изследвания, съобщи официалният сайт на клуба. Всички са здрави и са напълно готови за първия етап от предсезонната подготовка. Първата и единствена контролна среща на турска земя е предвидена за 16 януари, а съперник на \"червените\" ще бъде казахстанският тим Каспий.", "date": "2020.01.07", "title": "ЦСКА заминава на подготовка в Анталия"}
{"url": "https://www.standartnews.com/sport/mariya-grizdeva-izprati-mladite-olimpiytsi-za-lozana-411142.html", "text": "Спортната икона и рекордьорка по спечелени олимпийски медали Мария Гроздева изпрати с „На добър път и успех!“ младите български олимпийци за третите зимни игри в Лозана. Първата група от 10 състезатели и техните треньори заминаха рано тази сутрин за Швейцария. „Желая ви да бъдете здрави, силни и уверени в своите възможности. Всички имате равен старт със своите съперници, бъдете спокойни, носете с гордост и чест българските екипи. Ние сме с вас, стискаме ви палци и вярваме, че ще дадете най-доброто от себе си. Насладете се на тези състезания, на младежката олимпиада в Лозана ще се срещнете с хиляди ваши връстници от цял свят и със сигурност това ще остави незабравими спомени у вас. Надяваме се да ви посрещнем така усмихната, както ви изпращаме днес,“ заяви Гроздева, която е член на Изпълкома на БОК и има във витрината си пет олимпийски медала, два от които златни. Това лято в Токио Мария ще стане първата в историята българка, която ще участва на седем олимпиади. По традиция Първа инвестиционна банка (Fibank), един от най-големите спонсори на БОК, връчи на всеки един от заминаващите лъвче за късмет. Спортисти, треньори и официални лица получиха талисманчетата от Илона Станева, директор „Маркетинг и реклама“ в ПИБ, която пожела на младите български таланти успех и хубави дни по време на Игрите. Лъвчетата вече са с нова визия, по-големи, още по-хубави и мощни, за да дават сила и кураж на българите. Сред отпътувалите днес бяха състезатели и треньори по ски-алпийски дисциплини, биатлон и хокей на лед, както и официални лица. Други от нашите спортисти ще пристигнат директно в Лозана, трети ще заминат по-късно за столицата на световното олимпийско семейство, която за първи път ще приеме форум от подобен ранг. Преди да отпътуват днес, състезатели и треньори дълго се снимаха поотделно с Мария Гроздева, която разговаря и пожела успех на представителите на всеки един спорт. Младите ни олимпийци попиваха с огромен интерес думите на двукратната олимпийска шампионка и в края й благодариха за подкрепата и куража, които получиха. На третата младежка зимна олимпиада България ще бъде представена от 18 състезатели в осем спорта - пълният списък е публикуван в сайта на БОК. В Лилехамер преди 4 години бяхме с 12 участници в 6 спорта, а на дебютното издание в Инсбрук стартирахме с 11 представители.    Игрите в Лозана се откриват този четвъртък, 9 януари и ще продължат до 22 януари 2020 г.", "date": "2020.01.07", "title": "Мария Гроздева изпрати младите олимпийци за Лозана"}
{"url": "https://www.standartnews.com/sport/legendaren-blgarski-igrach-s-tezhka-diagnoza-411182.html", "text": "Георги Димитров-Джеки ще бъде опериран от рак на дебелото черво. Това ще се случи в дните до сряда. Бившият футболист е научил тежката диагноза преди няколко седмици. За последно той работи във футболния съюз, като бе привлечен лично от Борислав Михайлов. Една от легендите на българския футбол ще стане на 60 години на 14 януари. С ЦСКА има пет шампионски титли и три купи на България. Футболист на годината за 1985 г. За националния отбор има 77 мача и 7 гола. Няколко години Джеки игра и в елитния френски Сент Етиен.", "date": "2020.01.07", "title": "Легендарен български играч с тежка диагноза"}
{"url": "https://standartnews.com/biznes/zlatoto-poskpna-do-nebeto-zaradi-blizkiya-iztok-411120.html", "text": "7-годишен връх в цената си постигна златото в понеделник. Стойността му достигна 1580,15 долара за тройунция. Така бе надминат върхът от април 2013 г. По-късно през деня котировките паднаха леко, но задържаха над 1578 долара. Ръстът идва на фона на несигурността от ескалиращото напрежение между САЩ и Иран. Американският президент Доналд Тръмп заяви, че е готов да нанесе удар по Иран. Багдад призова американските войски да напуснат страната. От друга страна, Техеран заяви, че няма да спазва ограничения за обогатяването на уран и се оттегли от ядреното споразумение със САЩ от 2015 г. Това накара инвеститорите да предпочетат благородния метал. Според анализатори на Goldman кюлчетата може да са по-добър залог от петрола. Междувременно паладият - най-скъпият метал, също се повиши до рекордно равнище от 2020,18 долара за тройунция. През 2019 г. цената му скочи с 54%. Паладият е 30 пъти по-рядък от златото и се използва в автомобилната индустрия. Платината и среброто също регистрираха поскъпване. Ръст в цената отбелязва и петролът заради нарастващото напрежение между Иран и САЩ. Сорт “Брент” надмина 70 долара за барел в понеделник сутринта, след което слезе под това ниво, но само с няколко цента.", "date": "2020.01.07", "title": "Златото поскъпна до небето заради Близкия Изток"}
{"url": "https://standartnews.com/biznes/toyota-poletya-km-grada-na-bdeshcheto-411121.html", "text": "\"Тойота\" разкри плановете си за изграждането на прототип на \"град на бъдещето\" в подножието на планината Фуджи в Япония. Той ще бъде напълно свързана екосистема, захранвана от водородни клетки. Замислен като жива лаборатория, градът ще служи като дом за изследователи, които ще могат да тестват и развиват технологии като роботизация, изкуствен интелект и други. \"Изграждането на цялостен град отдолу нагоре, дори и в малък мащаб като този, е уникална възможност за развитие на бъдещи технологии, включително цифрова операционна система за инфраструктурата на града\", каза Акио Тойода, президент на Toyota Motor Corporation. \"Тойота\" ще отправи покана за сътрудничество с други търговски партньори и ще покани заинтересовани учени и изследователи от цял ​​свят да работят по свои собствени проекти в този единствен по рода си инкубатор в реалния свят. Първоначално градът ще бъде дом за около 2000 души, като постепенно ще се разраства.", "date": "2020.01.07", "title": "Тойота полетя към града на бъдещето"}
{"url": "https://standartnews.com/biznes/nova-bateriya-dava-pet-dni-zhivot-na-smartfonite-411183.html", "text": "Австралийски изcлeдoвaтeли твъpдят, чe ca paзpaбoтили бaтepия, ĸoятo мoжe дa пoддъpжa cмapтфoн зapeдeн в пpoдължeниe нa пeт дни или дa зaxpaни eлeĸтpичecĸa ĸoлa зa 1000 ĸм, пишe СNN. Aĸo тexнoлoгиятa cтaнe шиpoĸo изпoлзвaнa, тя би пpeдcтaвлявaлa знaчитeлeн пpoбив в тъpceнeтo нa пo-зeлeнa и пo-eфeĸтивнa eнepгия. Eĸипът oт Моnаѕh Unіvеrѕіtу в Meлбъpн ĸaзвa, чe cъздaдeнaтa oт нeгo литиeвo-cяpнa бaтepия e \"нaй-eфeĸтивнaтa в cвeтa\" и мoжe дa paбoти чeтиpи пъти пo-дoбpe oт cтaндapтнитe. Изcлeдoвaтeлитe твъpдят, чe ca \"нa pъбa\" дa ĸoмepcиaлизиpaт инoвaциятa, ĸaтo oбявиxa и пoлзитe oт нeя зa бopбaтa c измeнeниeтo нa ĸлимaтa. Πoвeчeтo бaтepии ca литиeвo-йoнни, нo литиeвo-cepнитe aлтepнaтиви oтдaвнa пpивличaт индycтpиятa пopaди пo-виcoĸaтa cи eнepгийнa плътнocт и cпocoбнocттa дa зaxpaнвaт пo-дългo вpeмe. Te oбaчe имaт пo-ĸpaтъĸ живoт и щe тpябвa дa бъдaт пoдмeняни пo-чecтo. Cпopeд eĸcпepтитe oт Тhе Fаrаdау Іnѕtіtutіоn, шиpoĸoтo изпoлзвaнe нa нoвия тип бaтepии e изпpaвeнo пpeд \"гoлeми пpeпятcтвия\", пpoизтичaщи oт \"изoлиpaщaтa пpиpoдa нa cяpaтa\" и paзгpaждaнeтo нa мeтaлния литиeв aнoд. Aвcтpaлийcĸият eĸип, чиeтo пpoyчвaнe бeшe пyблиĸyвaнo в cпиcaниe Ѕсіеnсе Аdvаnсеѕ, пpeнacтpoйвa cтpyĸтypaтa нa cepнитe ĸaтoди, тaĸa чe дa мoгaт дa издъpжaт нa пo-гoлeми нaтoвapвaния, бeз дa бeлeжaт cпaд в цялocтнитe пoĸaзaтeли.", "date": "2020.01.07", "title": "Нова батерия дава пет дни живот на смартфоните"}
{"url": "https://www.standartnews.com/sport/vseki-kazva-az-sm-nay-dobr-do-sledvashchiya-pt-411187.html", "text": "Димитър Илиев беше избран за номер едно у нас в една от най-слабите години за българския футбол в историята. Този факт несъмнено поражда трудности при избора,още повече, че нямаме големи звезди. Имаме и традиционните обидени.  \r\n31-годишният Илиев имаше успешна година на клубно ниво, като изведе \"Локомотив\" до Купата на България след победа над градския съперник \"Ботев\" на финала. А през есента излезе начело в голмайсторската листа на efbet Лига .Нападателят все още чака да изиграе дебютния си мач за националния отбор, въпреки че получи първа повиквателна от селекционера Георги Дерменджиев през ноември. Именно тук той беше сериозно атакуван и от свои колеги, и от някои медии. Играчът на Черно море Стефан Станчев нарече церемонията \"фарс\". Медии, стоящи близо до клуба на втория в класацията Антон Недялков, нарекоха гласуването \"куриозно\". \r\nНай-далеч като че ли стигна националът Божидар Краев. Той не само бе обявил, че се смята за наследник на отказалия се от държавния тим Ивелин Попов, но и публично попита : \"Защо аз не съм футболист на годината?\" Всеки има право на самочувствие и достойнство, но когато си получил едва 4 точки в класацията... Оставането на фаворита Антон Недялков на второ място за някои се приема и като наказателен вот от журналисти, приближени до ЦСКА. Недялков е доста недолюбван от червените фенове. Заради факта, че избяга от ЦСКА първо в Далас, а след това тихомълком стана играч на Лудогорец. \r\nТака, че един от основните философски въпроси във футбола - кой е най-добър, ще го оставим без отговор до следващия януари... При поредната класация.  ", "date": "2020.01.07", "title": "Всеки казва - аз съм най-добър. До следващия път"}
{"url": "https://standartnews.com/sport/loko-pd-zapochna-s-chetirima-novi-411148.html", "text": "Носителят на купата на България за миналия сезон Локомотив (Пловдив) започна подготовка за новия сезон тази сутрин. \r\n \r\nЗаниманието на \"Лаута\" стартира в 9.00 часа под ръководството на старши треньора Бруно Акрапович и в него участваха 22 играчи. Четирима нови футболисти са включиха в него. Това са чужденците Мирза Хасанбегич, Игар Хайнеk, Габриел Асус и Джеферсон Жуниор. Още един чужденец - Албер Адемоглу, дойде на стадиона в парк \"Лаута\", но ще се включи в следобедната тренировка. \r\n \r\nАкрапович призна, че за нападателя Ален Ожболт има няколко оферти и едва ли ще остане при пловдивчани. Проблемът е да бъде намерен негов заместник, което няма да бъде никак лесно.  \r\n  Преди да започнат заниманието те разпънаха транспарант в подкрепа на фен, на когото предстои сложна операция. С мъжкия тим ще се готвят и двама юноши от школата на клуба Петър Петров и Кристиан Томов. По-късно към подготовката ще се включат Парвиз Умарбаев, Ален Ожболт и Милош Петрович. \r\n \r\nС тима се разделиха Стивън Езе, чийто договор изтече и ще си търси нов отбор и прекратилият кариерата си Георги Илиев.", "date": "2020.01.07", "title": "Локо (Пд) започна с четирима нови"}
{"url": "https://standartnews.com/biznes/udlzhavat-sroka-za-lov-na-divi-svine-411199.html", "text": "Удължава се до края на януари срокът за групово ловуване на дива свиня в цялата страна, съобщиха от БАБХ. Мярката се предприема със заповед на министъра на земеделието, храните и горите Десислава Танева. Целта е максимално редуциране на популацията на дива свиня във всички ловностопански райони на страната като мярка за ограничаване разпространението на заболяването Африканска чума по свинете. Отменя се и зонирането на инфектираните зони при констатирани случаи на чумата. Отпада и забраната за лов в територии, в които е установена дива свиня с наличие  на вируса. Ловните дружинки следва да спазват стриктно мерките за биосигурност - предварително да подготвят ями за загробване на остатъците от отстреляните диви свине, задължително да се осигурят препарати за дезинфекция и пръскачки, с които ловците да обработят използваните инструменти, облеклото, обувките, оръжията, както и автомобилите. Всички отстреляни по време на лов диви свине задължително се изследват за вируса на АЧС, като изследванията са за сметка на БАБХ.", "date": "2020.01.07", "title": "Удължават срока за лов на диви свине"}
{"url": "https://standartnews.com/biznes/v-yuzhna-blgariya-boleduvat-poveche-411138.html", "text": "В петък ще продължим диалога с правителството с участието на социалния и финансовия министър. Това коментира в интервю за Монитор председателят на АИКБ Васил Велев след срещата на работодатели и синдикати с мицепремиера Томислав Дончев. Засега разговорите са конструктивни, но е твърде рано да говорим за резултати, добави той. „Най-злободневен е въпросът с енергетика и климат. Той е свързан и с останалите теми в някаква степен - като социалните въпроси, демография, бизнес климат“, каза Велев. Той припомни, че България е с най-висока цена в Европа и това влошава конкурентоспособността на индустрията ни. „Проблемите са в недостатъчното и неправилно предлагане на борсата. Ние твърдим, че цените продължават да се манипулират по този начин, тъй като пазарът е тесен. Затова настояваме да се уеднаквят. Тук не говорим да държим някакви ниски цени, напротив - целта е да са като в другите страни от ЕС. Другата причина е изкупуване на енергия с ТЕЦ „Марица-изток 1“ и „Марица-изток 3“. Те товарят допълнително цената с още 10,70 евро за мгв/часа. Нито една друга държава в Европа не добавя, защото няма такава неправомерна, непозволена от европейското право държавна помощ чрез преференциални цени за такива въглищни централи. Затова и тези договори трябва да бъдат прекратени “, каза Велев. По въпроса с болничните той смята, че е нужно да се електронизира издаването на болнични. Работодателят трябва да получава информация за издаването на лист на момента, а не след няколко дни. Така ще може да планира негов заместник. Дългосрочно трябва да се увеличи контролът, защото има райони, в които болничните листове са два пъти повече на глава от населението, отколкото в други области. „Като цяло в Южна България боледуват повече, отколкото в Северна. Кюстендил, Пазарджик, София-град са с два пъти повече издадени болнични листове, отколкото Добрич. Трябва да се провери дали става дума наистина за проблеми със здравето или за измами. Така че са нужни набор от решения, защото ощетява коректните служители“, добави шефът на АИКБ. По въпроса за идеята още 1 час извънреден труд да се полага законно, той заяви, че такова предложение конкретно няма направено. „За миналата година имаме 12% ръст на разходите за труд при ръст на производителността от 3,5%. Виждате, че възнагражденията растат в пъти повече. В Германия възнагражденията са в пъти по-големи и има остър недостиг на кадри. Ние си въобразяваме, че ако се вдигнат рязко заплатите, това ще реши проблема. Но не е така, защото ще фалират фирми. В Германия и Полша решават проблема чрез облекчаване на трудовата имиграция. Приеха агресивни разпоредби в тази посока. Освен че изсмукват кадри от Източна Европа, погледите са отправени вече към Индия, Мексико, Виетнам, Филипините. Така че трябва да правим това. Всяка година губим 50 000 души на пазара на труда“, казва Велев. Според него големият спад в раждаемостта няма как да се замести с високи заплати.", "date": "2020.01.07", "title": "В Южна България боледуват повече"}
{"url": "https://www.standartnews.com/sport/arda-vze-ofitsialno-igrach-na-tsska-411196.html", "text": "Елитният (Арда (Кърджали) привлече още едно зимно попълнение, закупувайки бранителя на ЦСКА Стойчо Атанасов. Днес шефовете на двата клуба са се договорили за сделката, а малко по-късно играчът е преминал медицински прегледи. След това играчът и президентът на клуба Петър Пешев са подписали официалния договор. От клуба пожелаха успехи на младия футболист с фланелката на Арда. Финансови параметри на сделката не бяха обявени. Стойчо Атанасов е на 22 години и е играл в националните отбори на България U15 и U17. Играе на поста десен защитник.", "date": "2020.01.07", "title": "Арда взе официално играч на ЦСКА"}
{"url": "https://www.standartnews.com/sport/mbape-e-nay-skpiyat-futbolist-v-sveta-411201.html", "text": "Френският национал Килиан Мбапе струва 265 милиона евро и е най-скъпият футболист в света.Това показва изследване на Международния център за спортни науки \"Football Observatory\", в което е използван специален алгоритъм. Втори в класацията след 21-годишния французин е английският национал Рахийм Стърлинг. Нападателят на Манчестър Сити струва 223,7 милиона евро. Двамата са и единствените играчи, преминаващи психологическата граница от 200 милиона евро, плащана досега единствено за бразилеца Неймар.Челната тройка в изследването за най-ценни играчи се допълва от звездата на Ливърпул Мохамед Салах, чиято цена е малко над 175 милиона евро. По над 150 милиона евро струват още Джейдън Санчо, Садио Мане и Хари Кейн. Доста по-назад в списъка са двамата най-успешни играчи на нашето време - Лионел Меси и Кристиано Роналдо. 32-годишният аржентинец е осми, зад нападателя на Манчестър Юнайтед Маркъс Рашфорд, с цена от от 125,5 милиона евро, а 34-годишният Роналдо е доста по-назад с цена от 80,3 милиона евро. Според изследването 11 от 20-те най-скъпи играчи в света в момента играят за клубове от Висшата лига на Англия.", "date": "2020.01.07", "title": "Мбапе е най-скъпият футболист в света"}
{"url": "https://www.standartnews.com/sport/pavel-vrba-sofiyskite-grandove-sa-konkurentsiyata-na-ludogorets-411191.html", "text": "Новият треньор на Лудогорец - Павел Върба, говори за първи път пред медиите след назначението си в края на есенния полусезон. 56-годишният специалист коментира, че е приел офертата на \"орлите\" заради високите цели на клуба и постоянното участие в евротурнирите. Той допълни, че не възнамерява да предприема големи промени в играта и облика на отбора, а по-скоро ще опита да продължи граденото с години. \"За мен това е едно голямо предизвикателство, познавам силата на отбора и затова съм тук. Надявам се, че няма да разочаровам ръководителите и ще продължим изграденото през последните години. Знам, че целите на Лудогорец са най-високите и се надявам с колегите ми да успеем да ги изпълним\", бяха първите думи на чешкия специалист. \"Това, което ме убеди да дойда са големите цели на Лудогорец. Забелязал съм, че отборът играе постоянно в евротурнирите и това наклони везните да дойда тук. Последните шест мача на клуба в Европа също ме убедиха, защото ми показаха колко е силен отборът и колко още може да надградим. Дайте ми време и сами ще видите нещата на терена\", допълни той. \"Няма да започна от нулата с този отбор, той има висока класа. Това е плюс за мен, че няма нужда да правя толкова много промени. Знам, че всички очаквате мача с Интер, това е труден съперник, но вярвам, че имаме своите шансове. Уважавам работата, постигната от треньорите тук преди мен, не съм притеснен, а се радвам, че съм тук. Мнозина казват какво искат да променят, когато дойдат в нов клуб, но аз искам да продължа тенденцията и развитието на Лудогорец\", продължи Върба.", "date": "2020.01.07", "title": "Павел Върба : Софийските грандове са конкуренцията на Лудогорец"}
{"url": "https://standartnews.com/sport/livrpul-podpisa-s-nike-za-mnogo-milioni-411151.html", "text": "Световният и европейски клубен първенец Ливърпул обяви, че Nike ще стане официалният спонсор на клуба в началото на сезон 2020-21, като ще замени New Balance от тази година. Припомняме, че мърсисайдският тим бе съден от New Balance през октомври, след като американският спонсор на екипите обвини клуба в това, че не е удовлетворил условията на 40-милионното споразумение, което изтича през май. Под условията на сделката, New Balance трябваше да поднови партньорството си, ако бяха удовлетворени условията на всяко друго предложение на спонсор за екипите – като според информациите, от Nike са предложили 30 млн. паунда годишно в рамките на пет сезона, което прави общо 150 млн. паунда за \"мърсисайдци\". Въпреки това, от Ливърпул успяха да спечелят делото срещу New Balance и това, че от компанията не са могли да удовлетворят офертата на Nike във връзка с маркетинга и дистрибуцията на продуктите, след решение на Върховния съд. Говорейки относно новот сътрудничество, маркетинговият директор на Ливърпул Били Хоган заяви следното: „Нашият емблематичен екип е ключова част от нашата история и идентичност. Приветстваме Nike в семейството на Ливърпул като нашия нов официален спонсор и очакваме да бъдат невероятен партньор за клуба, както на домашната, така и на глобалната сцена. Ние продължаваме да увеличаме нашата фенбаза. Като марка, Nike отговаря на нашите амбиции за растеж и ние очакваме с нетърпение да започнем работа с тях, за да осигурим на феновете нови и вълнуващи продукти“.", "date": "2020.01.07", "title": "Ливърпул подписа с Nike за много милиони"}
{"url": "https://www.standartnews.com/sport/levski-pregovarya-s-cheshki-zashchitnik-411209.html", "text": "ПФК Левски преговаря с чешкия полузащитник Йозеф Хушбауер, съобщава местното издание aktualne.cz, цитирано от БТА. \r\n29-годишният Хушбауер има договор със Славия (Прага) до края на сезона, а от ръководството на чешкия шампион обявиха, че няма да му правят спънки за евентуален трансфер зад граница. \r\nСпоред aktualne.cz играчът вчера е бил в София, за да се запознае на място с условията в Левски. \r\nИнтерес към играча има и германския Фортуна Дюселдорф, но според източник на изданието \"сините\" от София са фаворити за подписа му на този етап. \r\nХушбауер, който има 21 мача за националния отбор на Чехия, записа 25 мача с 6 гола през този сезон, включително пет участия в Шампионската лига.", "date": "2020.01.07", "title": "Левски преговаря с чешки защитник"}
{"url": "https://www.standartnews.com/sport/voleybolistkite-ni-padnakha-ot-polsha-v-prvata-kvalifikatsiya-411193.html", "text": "Българските волейболистки загубиха от Полша първия си мач от олимпийската квалификация в Апелдоорн (Холандия). Резултатът е 1-3 (25-23, 20-25, 19-25, 22-25), като срещата продължи почти 2 часа. Момичетата на Иван Петков изиграха много силна първа част. В нея се игра точка за точка до 21-21. Тогава две грешки на полякините в атака и хубава контра на нашите дадоха шанс на Елица Василева да затвори сета с 25-23. Във втората част инерцията беше запазена в първите точки. Постепенно полякините взеха инициативата, възползвайки се от грешни атаки на нашите. Постепенно съперничките ни натрупаха разлика и взеха гейма с 25-20. Тонусът на българките спадна и следващата част се разви по идентичен начин. Иван Петков излезе извън кожата си, но призивите му за концентрация увиснаха във въздуха. Геймът беше спечелен от Полша с 25-19. Нашите момичета се събудиха едва след средата на четвъртия гейм, но само, за да го направят оспорван.  В края имаше няколко интересни разигравания, но съперничките ни имаха повече късмет и се наложиха с 25-22. Вторият мач на българките в Апелдоорн е утре от 21:00 часа срещу домакините от Нидерландия, които днес ще срещнат Азербайджан. ", "date": "2020.01.07", "title": "Волейболистките ни паднаха от Полша"}
{"url": "https://standartnews.com/biznes/50-rst-na-trgoviyata-s-yuzhna-koreya-411177.html", "text": "  Заместник-министърът на икономиката Лъчезар Борисов се срещна с експерти от корейската делегация, които участват в проект по Програмата на Република Корея за обмяна на знания в областта на разработването на система за ранно предупреждение на криза в икономиката. Споразумението за проекта беше подписано по време на официалното посещение на премиера на Република България в Сеул през 2019г. Икономическият заместник-министър изтъкна, че българската икономика е в добра кондиция, като се очаква растеж от около 3,3% през следващите три години. По думите му след повишението на кредитния рейтинг от различни агенции през изминалата година България вече е в групата на развитите страни. „На трето място сме по финансова стабилност в ЕС по показателя държавен дълг съотнесен към БВП, като съвсем скоро се очаква да се придвижим и на първо място по този показател“, допълни той. „Приветстваме трансфера на корейския опит в тази област, който предвид настоящата бързо променяща се икономическа и геополитическа обстановка ще бъде от полза за навременното взимане на адекватни решения в полза на страната ни за превенция на кризисни ситуации в икономиката“, посочи Борисов. От корейска страна изтъкнаха добрите отношения между двете страни и засилването на икономическите отношения, особено след визитата на българския премиер през миналата година, като посочиха че търговията се увеличава с над 50% само за 2019г.", "date": "2020.01.07", "title": "50% ръст на търговията с Южна Корея"}
{"url": "https://standartnews.com/sport/prikazkata-svrshi-padnakhme-ot-belgiya-411172.html", "text": "България отстъпи с 1-2 победи пред Белгия и приключи участието си в дебютното издание на ATP Cup. В решителния мач на двойки Григор Димитров и Алекс Лазаров загубиха драматично с 6:3, 4:6, 7-10 от Сандер Жиле и Йоран Влиген, които са тенисисти от топ 50 в класацията на двойките. Националите ни направиха пробив при начален удар на Жиле, с който поведоха с 3:1. При 5:3 Григор сервираше за сета. Стигна се до равенство, но с отличен начален удар първата ни ракета затвори частта. С отличен печеливш ретур на Димитров нашият дует проби в откриващия гейм на следващата част. В следващата игра българита затвърдиха за 2:0, въпреки че губеха с 15:40, благодарение на чудесните сервиси на Григор. Белгийците върнаха обаче брейка. В десетия гейм Жиле и Влиген пробиха отново, което им донесе и сета. В дългия шампионски тайбрек първата почивка дойде при 4:2 точки за белгийската двойка. Следващата смяна на половините дойде при 7:5 за съперниците ни. Стигна се до 9:6 и той всичко свърши при втората възможност. Така нашите останаха трети след Великобритания и Белгия и изпуснаха уникалния шанс да влязат в осмицата и в петък да играят с Австралия. Въпреки това воденият от Григор Димитров тим показа уникално израстване и само липсата на шанс им попречи да са сред най-добрите 8.", "date": "2020.01.07", "title": "Приказката свърши. Паднахме от Белгия"}
{"url": "https://standartnews.com/sport/voleybolistite-bikha-skorostno-niderlandiya-411178.html", "text": "Волейболистите ни продължиха с отличното си представяне в олимпийската квалификация в Берлин. Във втория си мач от група В националите ни разгромиха за 80 минути Нидерландия с 3:0 (25:19, 25:16, 25:15). С този успех България поведе в групата с 5 точни. Франция е на второто място с 4, а Сърбия е трета с 3. Решителният мач за момчетата водени от Силвано Пранди е утре от 18,00 часа, когато излизаме срещу коварния тим на Сърбия. Дори и при загуба, но само с 2:3 волейболистите ни ще продължат напред в битката за спечелването на единствената олимпийска квота, която се разиграва в Берлин.", "date": "2020.01.07", "title": "Волейболистите биха скоростно Нидерландия"}
{"url": "https://standartnews.com/sport/grisho-s-iznenadvashcha-zaguba-ot-gofen-411156.html", "text": "Давид Гофен победи сензационно Григор Димитров с 4:6, 6:2, 6:2 и Белгия изравни на България - 1:1 в последния мач от група С на ATP Cup. Успехът на белгиеца е втори срещу Димитров от 13 мача. Така всичко в битката на нашите за влизане във финалната осмица ще се реши този следобед в мача на двойки. В него Димитров ще си партнира с Димитър Кузманов, който по-рано през деня постигна победа срещи Стив Дарси.", "date": "2020.01.07", "title": "Гришо с изненадваща загуба от Гофен"}
{"url": "https://standartnews.com/sport/tsska-zaminava-na-podgotovka-v-antaliya-411185.html", "text": "Утре в 16:00 часа отборът на ЦСКА лети за Анталия от Терминал 2 на Летище София, където час и половина преди полета треньорът и някои играчи ще дадат кратки интервюта за представителите на медиите. Футболистите на ЦСКА преминаха успешно медицинските изследвания, съобщи официалният сайт на клуба. Всички са здрави и са напълно готови за първия етап от предсезонната подготовка. Първата и единствена контролна среща на турска земя е предвидена за 16 януари, а съперник на \"червените\" ще бъде казахстанският тим Каспий.", "date": "2020.01.07", "title": "ЦСКА заминава на подготовка в Анталия"}
{"url": "https://standartnews.com/sport/vseki-kazva-az-sm-nay-dobr-do-sledvashchiya-pt-411187.html", "text": "Димитър Илиев беше избран за номер едно у нас в една от най-слабите години за българския футбол в историята. Този факт несъмнено поражда трудности при избора,още повече, че нямаме големи звезди. Имаме и традиционните обидени.  \r\n31-годишният Илиев имаше успешна година на клубно ниво, като изведе \"Локомотив\" до Купата на България след победа над градския съперник \"Ботев\" на финала. А през есента излезе начело в голмайсторската листа на efbet Лига .Нападателят все още чака да изиграе дебютния си мач за националния отбор, въпреки че получи първа повиквателна от селекционера Георги Дерменджиев през ноември. Именно тук той беше сериозно атакуван и от свои колеги, и от някои медии. Играчът на Черно море Стефан Станчев нарече церемонията \"фарс\". Медии, стоящи близо до клуба на втория в класацията Антон Недялков, нарекоха гласуването \"куриозно\". \r\nНай-далеч като че ли стигна националът Божидар Краев. Той не само бе обявил, че се смята за наследник на отказалия се от държавния тим Ивелин Попов, но и публично попита : \"Защо аз не съм футболист на годината?\" Всеки има право на самочувствие и достойнство, но когато си получил едва 4 точки в класацията... Оставането на фаворита Антон Недялков на второ място за някои се приема и като наказателен вот от журналисти, приближени до ЦСКА. Недялков е доста недолюбван от червените фенове. Заради факта, че избяга от ЦСКА първо в Далас, а след това тихомълком стана играч на Лудогорец. \r\nТака, че един от основните философски въпроси във футбола - кой е най-добър, ще го оставим без отговор до следващия януари... При поредната класация.  ", "date": "2020.01.07", "title": "Всеки казва - аз съм най-добър. До следващия път"}
{"url": "https://standartnews.com/sport/vrba-ludogorets-ima-shans-sreshchu-inter-411167.html", "text": "Новият наставник на Лудогорец Павел Върба даде първата си пресконференция пред българските медии. Той се изказа ласкаво за клуба и заяви своите цели и амбиции. Засегна темата за трансферите и за мача с Интер. Чешкият специалист показа и чудесно чувство за хумор отговаряйки шеговито на част от въпросите на журналистите. „Поздравявам всички, изненадан съм колко много хора дойдоха днес. Признавам си, че наистина това е много голямо предизвикателство. Познавам силите на отбора и затова съм тук. Надявам се да не разочаровам ръководителите на отбора. Знам, че целите на Лудогорец са най-високите и се надявам, че с колегите ми ще успеем да ги изпълним“. „Това, което ме убеди да дойда са големите цели на Лудогорец. Забелязал съм, че играят редовно в Европа. Целите на тима наклониха везните да дойда. Също така гледах и последните шест мача на отбора, видях силата, която притежава. Дайте ми време и сами ще видите нещата на полето“. „Не идвам в отбор, който тепърва се изгражда. Видяхме каква висока класа има отбора, няма да го градя от самото начало. Това е плюс за мен, няма да правя много промени“. „Уважавам работата на треньорите преди мен. Не се притеснявам или страхувам напротив - радвам се да работя тук. Наистина искам да продължа работата, която е вършена тук, а тя е добра. Искам да продължа тази тенденция. Не виждам причина защо да няма доверие помежду ни“. „Всеки отбор търси играчи, за да увеличи конкуренцията в тима. Не бих ви казал имена към този момент“. На въпроса за предстоящия сблъсък с Интер чехът отговори така: „Всички очаквате тези мачове с Интер, вярвам, че имаме шансове. Едно към 99 не е добра ставка на шансовете за мача, но пробвайте да сложите 100 лева на този коефициент и може да ви излезе“. „Обичам отбори, където звездите работят за тима. Твърдя, че Лудогорец е такъв отбор. Най-голямата опасност идва от софийските грандове, те ще се опитат да спрат Лудогорец. По отношение на качеството на българското първенство – мислех, че нивото е по-ниско от чешкото, но в крайна сметка силите са изравнени. Единствената ми препоръка е, че някои стадиони може да бъдат подобрени“. „Говорим с ръководството на клуба – търсим един дефанзивен и един офанзивен играч. Имаме предвид и изтичащите договори на някои играчи. Вярвам, че по-лесно протичат нещата, ако се заемеш по-рано отколкото, когато те притиска времето и трябва да го направиш. Не виждам причина Кешеру да не остане ако играча и клуба се разберат“.", "date": "2020.01.07", "title": "Върба: Лудогорец има шанс срещу Интер"}
{"url": "https://standartnews.com/sport/pavel-vrba-sofiyskite-grandove-sa-konkurentsiyata-na-ludogorets-411191.html", "text": "Новият треньор на Лудогорец - Павел Върба, говори за първи път пред медиите след назначението си в края на есенния полусезон. 56-годишният специалист коментира, че е приел офертата на \"орлите\" заради високите цели на клуба и постоянното участие в евротурнирите. Той допълни, че не възнамерява да предприема големи промени в играта и облика на отбора, а по-скоро ще опита да продължи граденото с години. \"За мен това е едно голямо предизвикателство, познавам силата на отбора и затова съм тук. Надявам се, че няма да разочаровам ръководителите и ще продължим изграденото през последните години. Знам, че целите на Лудогорец са най-високите и се надявам с колегите ми да успеем да ги изпълним\", бяха първите думи на чешкия специалист. \"Това, което ме убеди да дойда са големите цели на Лудогорец. Забелязал съм, че отборът играе постоянно в евротурнирите и това наклони везните да дойда тук. Последните шест мача на клуба в Европа също ме убедиха, защото ми показаха колко е силен отборът и колко още може да надградим. Дайте ми време и сами ще видите нещата на терена\", допълни той. \"Няма да започна от нулата с този отбор, той има висока класа. Това е плюс за мен, че няма нужда да правя толкова много промени. Знам, че всички очаквате мача с Интер, това е труден съперник, но вярвам, че имаме своите шансове. Уважавам работата, постигната от треньорите тук преди мен, не съм притеснен, а се радвам, че съм тук. Мнозина казват какво искат да променят, когато дойдат в нов клуб, но аз искам да продължа тенденцията и развитието на Лудогорец\", продължи Върба.", "date": "2020.01.07", "title": "Павел Върба : Софийските грандове са конкуренцията на Лудогорец"}
{"url": "https://standartnews.com/sport/voleybolistkite-ni-padnakha-ot-polsha-v-prvata-kvalifikatsiya-411193.html", "text": "Българските волейболистки загубиха от Полша първия си мач от олимпийската квалификация в Апелдоорн (Холандия). Резултатът е 1-3 (25-23, 20-25, 19-25, 22-25), като срещата продължи почти 2 часа. Момичетата на Иван Петков изиграха много силна първа част. В нея се игра точка за точка до 21-21. Тогава две грешки на полякините в атака и хубава контра на нашите дадоха шанс на Елица Василева да затвори сета с 25-23. Във втората част инерцията беше запазена в първите точки. Постепенно полякините взеха инициативата, възползвайки се от грешни атаки на нашите. Постепенно съперничките ни натрупаха разлика и взеха гейма с 25-20. Тонусът на българките спадна и следващата част се разви по идентичен начин. Иван Петков излезе извън кожата си, но призивите му за концентрация увиснаха във въздуха. Геймът беше спечелен от Полша с 25-19. Нашите момичета се събудиха едва след средата на четвъртия гейм, но само, за да го направят оспорван.  В края имаше няколко интересни разигравания, но съперничките ни имаха повече късмет и се наложиха с 25-22. Вторият мач на българките в Апелдоорн е утре от 21:00 часа срещу домакините от Нидерландия, които днес ще срещнат Азербайджан. ", "date": "2020.01.07", "title": "Волейболистките ни паднаха от Полша"}
{"url": "https://standartnews.com/sport/levski-pregovarya-s-cheshki-zashchitnik-411209.html", "text": "ПФК Левски преговаря с чешкия полузащитник Йозеф Хушбауер, съобщава местното издание aktualne.cz, цитирано от БТА. \r\n29-годишният Хушбауер има договор със Славия (Прага) до края на сезона, а от ръководството на чешкия шампион обявиха, че няма да му правят спънки за евентуален трансфер зад граница. \r\nСпоред aktualne.cz играчът вчера е бил в София, за да се запознае на място с условията в Левски. \r\nИнтерес към играча има и германския Фортуна Дюселдорф, но според източник на изданието \"сините\" от София са фаворити за подписа му на този етап. \r\nХушбауер, който има 21 мача за националния отбор на Чехия, записа 25 мача с 6 гола през този сезон, включително пет участия в Шампионската лига.", "date": "2020.01.07", "title": "Левски преговаря с чешки защитник"}
{"url": "https://standartnews.com/sport/mbape-e-nay-skpiyat-futbolist-v-sveta-411201.html", "text": "Френският национал Килиан Мбапе струва 265 милиона евро и е най-скъпият футболист в света.Това показва изследване на Международния център за спортни науки \"Football Observatory\", в което е използван специален алгоритъм. Втори в класацията след 21-годишния французин е английският национал Рахийм Стърлинг. Нападателят на Манчестър Сити струва 223,7 милиона евро. Двамата са и единствените играчи, преминаващи психологическата граница от 200 милиона евро, плащана досега единствено за бразилеца Неймар.Челната тройка в изследването за най-ценни играчи се допълва от звездата на Ливърпул Мохамед Салах, чиято цена е малко над 175 милиона евро. По над 150 милиона евро струват още Джейдън Санчо, Садио Мане и Хари Кейн. Доста по-назад в списъка са двамата най-успешни играчи на нашето време - Лионел Меси и Кристиано Роналдо. 32-годишният аржентинец е осми, зад нападателя на Манчестър Юнайтед Маркъс Рашфорд, с цена от от 125,5 милиона евро, а 34-годишният Роналдо е доста по-назад с цена от 80,3 милиона евро. Според изследването 11 от 20-те най-скъпи играчи в света в момента играят за клубове от Висшата лига на Англия.", "date": "2020.01.07", "title": "Мбапе е най-скъпият футболист в света"}
{"url": "https://standartnews.com/sport/arda-vze-ofitsialno-igrach-na-tsska-411196.html", "text": "Елитният (Арда (Кърджали) привлече още едно зимно попълнение, закупувайки бранителя на ЦСКА Стойчо Атанасов. Днес шефовете на двата клуба са се договорили за сделката, а малко по-късно играчът е преминал медицински прегледи. След това играчът и президентът на клуба Петър Пешев са подписали официалния договор. От клуба пожелаха успехи на младия футболист с фланелката на Арда. Финансови параметри на сделката не бяха обявени. Стойчо Атанасов е на 22 години и е играл в националните отбори на България U15 и U17. Играе на поста десен защитник.", "date": "2020.01.07", "title": "Арда взе официално играч на ЦСКА"}
{"url": "https://standartnews.com/svyat/pozhar-poglna-8-dushi-v-podmoskovieto-411170.html", "text": "При пожар в топлофициран дом в Раменския район на Подмосковието са загинали 8 души, съобщават от пресслужбата на Министерството за извънредните ситуации за Московска област. По-рано информацията бе за шестима загинали и един пострадал, който е приет в болница в Раменския централен район. \"В 11,40 часа бяха намерени телата на още двама загинали\", уточнява източник на агенцията. Пожарът е започнал около пет часа сутринта на територията на вила в село Нестерово. По предварителни данни загиналите и пострадалите са граждани на Таджикистан. Общата площ на пожара е около 240 кв. м.", "date": "2020.01.07", "title": "Пожар погълна 8 души в Подмосковието"}
{"url": "https://standartnews.com/svyat/sashch-namestvat-shest-bombardirovacha-b-52-411168.html", "text": "Пентагонът е издал заповед в понеделник шест бомбардировача B-52 да бъдат разположени в Диего Гарсия, контролиран от Великобритания остров в Индийския океан, за възможни операции срещу Иран, информира Си Ен Ен. Медията отбелязва, позовавайки се на източник от Пентагона, че бомбардировачите са изпратени на острова, защото е извън обхвата на иранските ракети. Бомбардировачите са от бази в Северна Дакота и Луизиана. Дислоцирането им не е сигнал, че Пентагонът е наредил операции, допълва Си Ен Ен. Традиционно Пентагонът дислоцира стратегически бомбардировачи и други самолети като знак за възможностите на американските сили, отбелязва медията. Напрежението между САЩ и Иран се покачи след решението на Вашингтон да ликвидира иранския генерал Касем Солеймани в Багдад. Малко след убийството Държавният департамент посъветва всички американски граждани да напуснат Ирак.  ", "date": "2020.01.07", "title": "САЩ наместват шест бомбардировача  B-52"}
{"url": "https://standartnews.com/svyat/62-po-rikhter-raztrese-indoneziya-411174.html", "text": "Земетресение с магнитуд 6.2 беше регистрирано югозападно от индонезийската автономна провинция Ачех на остров Суматра, предаде Американският геофизичен институт. Трусът е станал на дълбочина 20.3 км. Индонезийската метеорологична и геофизична служба съобщи, че земетресението е било с магнитуд 6.2 и на дълбочина 13 км, като уточни, че то не би могло да предизвика цунами, пише Bulnews.bg. \r\nСпоред Европейско-средиземноморския сеизмологичен център, епицентърът на труса е бил на 315 км югозападно от град Медан - административен център на провинция Северна Суматра. \r\nЗа момента няма данни за пострадали или щети.", "date": "2020.01.07", "title": "6,2 по Рихтер разтресе Индонезия"}
{"url": "https://standartnews.com/svyat/prints-salman-speshno-otletya-za-vashington-411179.html", "text": "САЩ поставиха съюзника си Саудитска Арабия в неудобно положение с убийството на висш ирански генерал, оставяйки Рияд да чака ответен удар от Техеран, точно докато кралството се опитваше да успокои напрежението след бурната 2019 година, предаде АФП. Американски официални лица предупредиха, че монархията е изправена пред „повишен риск“ от атаки с дронове и ракети след смъртта на ген. Касем Солеймани, убит от САЩ в Багдад миналата седмица. Убийството предизвика опасения от регионален сблъсък със заплахите на Техеран за отмъщение. Рияд се опита да се дистанцира от американския удар с дрон срещу Солеймани, като представител на саудитските власти заяви пред АФП, че Вашингтон не се е консултирал с кралството за атаката. Саудитски вестници, близки до режима, се опитаха да прехвърлят вината на съперника Доха, като съобщиха, че дронът, убил Солеймани, е излетял от американска база в Катар. Саудитска делегация, водена от принц Халид бин Салман, заместник министър на отбраната, пристигна във Вашингтон за преговори, а крал Салман призова Ирак да вземе спешни мерки да успокои напрежението. „Ясно, че саудитците не приветстват тази криза, въпреки че тихичко са приветствали убийството на Солеймани“, каза Хусейн Ибиш, от Вашингтонския институт за страните от Персийския залив. През последните месеци Саудитска Арабия и нейният враг Иран са предприели стъпки към преговори с посредничеството на Ирак в опит да успокоят напрежението, което изправи Близкия изток на ръба на война. Иракският премиер Адел Абдел Махди заяви в неделя, че е очаквал среща със Солеймани в деня на убийството му. Генералът е трябвало да даде отговор от Техеран на предишно саудитско послание.   ", "date": "2020.01.07", "title": "Принц Салман спешно отлетя за Вашингтон"}
{"url": "https://standartnews.com/svyat/putin-katsna-v-siriya-sreshchna-se-s-asad-411181.html", "text": "Руският президент Владимир Путин кацна в Дамаск за среща с президента на Сирия, съобщи говорителят на държавния глава Дмитрий Песков, съобщи РИА Новости. Той допълни, че от летището Путин е отишъл направо в командния пункт на руските войски в Сирия, където го е качал Башар Асад. Двамата са изслушали докладите на военните в различни страни от региона, след което е имало двустранна среща, каза Песков. По пътя от летището Путин минал по улиците на Дамаск и отбелязал, че в сирийската столица “с невъоръжено око може да се видят признаците за възстановяването“. Асад благодарил на Путин за визитата и изразил признателност за помощта на Москва в борбата с тероризма и въстнавовяването на града. Асад поздравил Путин и руснаците с празника Рождество Христово, което днес се чества в Русия. Сутринта руският президент присъства на служба в един от любимите си храмове в Санкт Петербурт. А утре ще е в Истанбул за откриването на „Турски поток\", където заедно с турския президент Ердоган на церемонията по старта ще е и българския премиер Бойко Борисов.  ", "date": "2020.01.07", "title": "Путин кацна в Сирия, срещна се с Асад"}
{"url": "https://standartnews.com/sport/legendaren-blgarski-igrach-s-tezhka-diagnoza-411182.html", "text": "Георги Димитров-Джеки ще бъде опериран от рак на дебелото черво. Това ще се случи в дните до сряда. Бившият футболист е научил тежката диагноза преди няколко седмици. За последно той работи във футболния съюз, като бе привлечен лично от Борислав Михайлов. Една от легендите на българския футбол ще стане на 60 години на 14 януари. С ЦСКА има пет шампионски титли и три купи на България. Футболист на годината за 1985 г. За националния отбор има 77 мача и 7 гола. Няколко години Джеки игра и в елитния френски Сент Етиен.", "date": "2020.01.07", "title": "Легендарен български играч с тежка диагноза"}
{"url": "https://standartnews.com/svyat/izteglyat-chast-ot-mezhdunarodnite-sili-v-irak-411203.html", "text": "НАТО ще изтегли временно част от служителите си в Ирак, след като преустанови мисията си за обучение на иракските сили в резултат на силното напрежение между Вашингтон и Техеран заради убийството на иранския генерал Касем Сюлеймани, предадоха световните агенции, цитирани от БТА. \"Взимаме всички необходими предпазни мерки, за да защитим нашите служители. Това включва и временно преместване на част от тях на друго място - в Ирак или извън страната\", заяви неназован представител на алианса. Той обаче допълни, че НАТО ще запази присъствието си в Ирак. Мисията на НАТО в Ирак включва неколкостотин съветници, обучители и помощен персонал както от страните членки, така и от партньорски на алианса страни. Тя е съставена от военни и цивилни, припомня Ройтерс. НАТО още на 4 януари беше принудена да преустанови всички дейности, свързани с мисията й в Ирак, заради опасения за безопасността на служителите в нея. На следващия ден иракските депутати приеха резолюция с искане чуждите военни да напуснат Ирак. Великобритания иска да запази военните си в Ирак, но ще се изтегли от страната, ако Багдад го поиска, заяви днес британският външен министър Бен Уолас, предаде Ройтерс. В парламента той каза, че Великобритания ще зачита суверенитета на Ирак, че ще се опита да убеди иракчаните, че е в техен интерес британските военни да останат там. Но ако Багдад поиска те да напуснат, това е негово право и Великобритания ще го уважи. Франция няма намерение да изтегля военните си, които сега се намират в Ирак за обучение на иракските им колеги, предаде Франс прес, като се позова на френски правителствен източник, пожелал анонимност. \"След събитията, станали в Багдад, ние още миналия петък засилихме нивото на защита на нашите военни, разположени в Ирак. Направено е всичко, за да се гарантира тяхната сигурност\", написа по-рано днес в Туитър френският министър на въоръжените сили Флоранс Парли. \"Приоритетът днес е същият като вчера и трябва да бъде същият и утре: борба срещу Даеш. Успокояването на напрежението между Ирак и в региона е необходимо: международната антиджихадистка коалиция трябва да може да продължи мисията си\", допълни тя.  Франция е част от антиджихадистката коалиция, оглавена от Вашингтон, и има около 200 военни в Ирак, от които 160 обучават иракски военни, според данни на френския генерален щаб. В Близкия изток Франция има общо 1000 военни, които са част от антиджихадистката коалиция. По-рано днес германската армия обяви, че изтегля част от разположените си в Ирак войници. Те ще бъдат предислоцирани в Йордания и Кувейт заради напрежението в региона.", "date": "2020.01.07", "title": "Изтеглят част от международните сили в Ирак"}
{"url": "https://standartnews.com/svyat/50-zhertvi-i-200-raneni-na-pogrebalnata-tseremoniya-za-soleymani-411195.html", "text": "В Иран започна погребалната церемония на убития от Съединените щати генерал Касем Солеймани - последната фаза от тридневните траурни процесии в редица градове в страната. Хиляди иранци, облечени в черно, се събраха в родния град на генерала Керман, в югоизточната част на Иран. Служители на службите за спешна помощ съобщиха за жертви в резултат на масовото струпване на хора. Според местни медии жертвите на блъсканицата са над 50 души, а повече от 200 са ранените. Техеран работи по 13 различни плана за отмъщение, съобщиха различни ирански информационни агенции. Външният министър Зариф заплаши с възмездие, а американският държавен секретар Помпео отново защити решението за убийството на иранския генерал Солеймани. Според държавната телевизия вчера в Техеран са се събрали \"милиони\" за траурната процесия за генерала, считан за втория най-влиятелен човек в страната след аятолах Али Хаменей. Самият Хаменей плака на церемонията в иранската столица, а хората скандираха „Смърт за Америка“. Сцените от тридневния траур в Иран напомнят за церемониите след смъртта през 1989 г. на основателя на ислямската република аятолах Рухолах Хомейни. В понеделник иранският външен министър Мохамад Зариф публикува в Туитър серия от критики срещу Съединените щати. „С терористичното покушение срещу един от героите в борбата срещу \"Ислямска държава\" Съединените щати отприщиха антиамерикански гняв с невиждан мащаб. Краят на зловредното американско присъствие в Западна Азия започна.“ Русия и Китай блокираха изявление на Съвета за сигурност, с което се осъждат атаките срещу американското посолство, с аргумента, че в него не е включена и атаката с дрон срещу генерал Касем Солеймани. Европейският съюз призова за отваряне на пътя на дипломацията, утре Европейската комисия ще обсъди обстановката в Близкия изток, а в петък това ще бъде тема и на извънредно заседание на Съвета по външни работи. Иранският парламент прие закон, който определя американските сили като „терористични“, след убийството на генерал Касем Солеймани. Според закона служителите на Пентагона и свързаните организации, военни, разузнавателни агенти, технически и логистичен персонал ще бъдат считани за съучастници в терористичен акт. Иранските депутати гласуваха и увеличение с 200 милиона евро на бюджета на силите „Ал Кудс“, начело на които беше генерал Солеймани и които отговарят за операциите зад граница на Иранската революционна гвардия. Германия обяви, че изтегля своите войници в Ирак, които са част от коалицията за борба с \"Ислямска държава“.", "date": "2020.01.07", "title": "50 жертви и 200 ранени на погребалната церемония за Солеймани"}
{"url": "https://www.standartnews.com/sport/vrba-ludogorets-ima-shans-sreshchu-inter-411167.html", "text": "Новият наставник на Лудогорец Павел Върба даде първата си пресконференция пред българските медии. Той се изказа ласкаво за клуба и заяви своите цели и амбиции. Засегна темата за трансферите и за мача с Интер. Чешкият специалист показа и чудесно чувство за хумор отговаряйки шеговито на част от въпросите на журналистите. „Поздравявам всички, изненадан съм колко много хора дойдоха днес. Признавам си, че наистина това е много голямо предизвикателство. Познавам силите на отбора и затова съм тук. Надявам се да не разочаровам ръководителите на отбора. Знам, че целите на Лудогорец са най-високите и се надявам, че с колегите ми ще успеем да ги изпълним“. „Това, което ме убеди да дойда са големите цели на Лудогорец. Забелязал съм, че играят редовно в Европа. Целите на тима наклониха везните да дойда. Също така гледах и последните шест мача на отбора, видях силата, която притежава. Дайте ми време и сами ще видите нещата на полето“. „Не идвам в отбор, който тепърва се изгражда. Видяхме каква висока класа има отбора, няма да го градя от самото начало. Това е плюс за мен, няма да правя много промени“. „Уважавам работата на треньорите преди мен. Не се притеснявам или страхувам напротив - радвам се да работя тук. Наистина искам да продължа работата, която е вършена тук, а тя е добра. Искам да продължа тази тенденция. Не виждам причина защо да няма доверие помежду ни“. „Всеки отбор търси играчи, за да увеличи конкуренцията в тима. Не бих ви казал имена към този момент“. На въпроса за предстоящия сблъсък с Интер чехът отговори така: „Всички очаквате тези мачове с Интер, вярвам, че имаме шансове. Едно към 99 не е добра ставка на шансовете за мача, но пробвайте да сложите 100 лева на този коефициент и може да ви излезе“. „Обичам отбори, където звездите работят за тима. Твърдя, че Лудогорец е такъв отбор. Най-голямата опасност идва от софийските грандове, те ще се опитат да спрат Лудогорец. По отношение на качеството на българското първенство – мислех, че нивото е по-ниско от чешкото, но в крайна сметка силите са изравнени. Единствената ми препоръка е, че някои стадиони може да бъдат подобрени“. „Говорим с ръководството на клуба – търсим един дефанзивен и един офанзивен играч. Имаме предвид и изтичащите договори на някои играчи. Вярвам, че по-лесно протичат нещата, ако се заемеш по-рано отколкото, когато те притиска времето и трябва да го направиш. Не виждам причина Кешеру да не остане ако играча и клуба се разберат“.", "date": "2020.01.07", "title": "Върба: Лудогорец има шанс срещу Интер"}
