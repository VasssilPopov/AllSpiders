{"url": "https://www.standartnews.com/sport/khabib-gori-za-9-mesetsa-383840.html", "text": "Шампионът в лека категория в смесените бойни изкуства (ММА) Хабиб Нурмагомедов беше дисквалифициран за девет месеца и глобен с 500 хиляди долара заради безредиците, които настъпиха в залата след победата му над ирландеца Конър Макгрегър на 7 октомври 2018 година в Лас Вегас. Решението е на Спортната комисия на щата Невада. Наказанието влиза в сила от 10 октомври и може да бъде намалено до шест месеца, ако боецът се съгласи да участва в социални програми срещу насилието, съобщава Sports.ru. Руснакът Нурмагомедов победи Макгрегър в четвъртия рунд, когато приложи задушаващ прийом. След края шампионът се поддаде на провокациите от лагера на съперника и предизвика меле в публиката. В същото време трима души от щаба на руснака нападнаха ирландеца, който все още се свестяваше от мача. Освен Хабиб бяха дисквалифицирани за по една година участниците в боя – руснаците Зубайра Тухугов и Абубакар Нурмагомедов. Те бяха глобени и с по 25 хиляди долара. „Събудете ме, когато всичко това свърши“, коментира в Инстаграм Хабиб Нурмагомедов.  фото ЕПА/БГНЕС", "date": "2019.01.30", "title": "Хабиб гори за 9 месеца"}
{"url": "https://www.standartnews.com/sport/neymar-se-zavrshcha-prez-april-383839.html", "text": "Нападателят на Пари Сен Жермен Неймар няма да играе в следващите 10 седмици заради контузия в десния крак, съобщиха от пресофиса на шампионите на Франция. Това означава, че бразилецът ще се върне на терена чак през април. Така Неймар отпада за предстоящите мачове с Манчестър Юнайтед от осминафиналите в Шампионската лига, както и за четвъртфиналите, ако френският тим достигне до тях. Според медицинския екип, преглеждал Неймар, операция към момента не се налага и за предпочитане е консервативното лечение. \r\nНеймар получи травмата на петата метатарсална кост на дясното ходило миналата сряда в мача със Страсбург за купата на Франция.", "date": "2019.01.30", "title": "Неймар се завръща през април"}
{"url": "https://www.standartnews.com/mneniya/edna-dyuna-v-stranata-na-chudesata-383789.html", "text": "„ . Позволявам си да открадна този виц за човек, който си уговорил среща с жена по снимка в интернет,  от   защото някак си идеално пасва на незаконното строителство по нашето море напоследък. Едно нещо по принцип било дюна, ама напоследък какво му станало –  . Друго било горичка – ама днес се оказало поле. След което се оказало   вече не само по документи. ,  горичката е място за застрояване, а пък чудя се какво ли ще се окаже, ако погледнем по-внимателно документите, с които Евлоги и Христо Георгиеви са дарили място за построяването на университета? Да не се окаже и то земеделска земя? Може и да е било. Ами Народното събрание? Не ми се иска да мисля как, ако на негово място трябва да бъде построен многозвезден СПА-хотел поради факта, че се е появил инвеститор, ще трябва народните избраници да заседават например в „Люлин“ - 10. Ако много закъсат впрочем, предлагам апартамент за заседанието на една комисия, образователната например. Наблизо има циганска махала, тъкмо ще имат пряк досег с реалното състояние на образованието в определени общности. “, базирана на „Джелсомино в страната на лъжците“ от Джани Родари. Ако искаш да си купиш хляб в тази страна, отиваш в книжарницата. Ако искаш да си купиш трикотаж, отиваш в месарницата. В нашата страна, ако искаш да си оправиш гледката към плажа, отиваш в общината и за три минути получаваш  нива вместо дюна, гора или друга природна забележителност. Ако искаш да построиш жилищен комплекс, получаваш лозе вместо детска площадка. И строиш върху лозето. Ако искаш СПА-хотел, получаваш необработваема земя вместо обект от „Натура 2000“. Както при митничаря, който искал да покаже на Астор кой е по-голям магьосник, извадил печата и му казал „Виждаш ли тези три ТИР-а с компютри? Е, вече са със захар“. Е, някой ден със сигурност Господ ще извади печата и ще каже „Е, виждаш ли онези 111 000 квадратни километра плодородна земя? Е, вече са  “. Впрочем, ние ще се оправим в тази посока и без намесата на Господ. Вече сме почнали. . Не съм сигурна, че щеше да ни стигне бетонът, но със сигурност щяхме да опитаме. И няма смисъл да се възмущаваме от безочието на отделни инвеститори или мутробарокови босове, след което това става с мълчаливата благословия на държавата и самите кметове се кълнат „Ама по документи не е горичка!“.  Където цялата административна машина е впрегната в това, да съдейства на „модерните инвестиции“ и да лапа съответната порция от тях с мълчаливото съгласие на съгражданите им. Където незаконно строителство отдавна залива не само черноморието и планините, но ние се фокусираме единствено върху него, защото е по-атрактивно. А съдебната система се задейства, единствено когато може да арестува багериста, който е съборил някаква дюна по нечия поръчка.", "date": "2019.01.30", "title": "Една дюна в страната  на чудесата"}
{"url": "https://www.standartnews.com/regionalni/inspektsiyata-po-truda-v-krdzhali-otchete-383815.html", "text": "В резултат на проверките, на дадените предписания и на съставените актове от служители на Инспекцията по труда в Кърджали 80 на сто от забавените възнаграждения през 2018 г. са изплатени, като остатъкът за изплащане е 259 хиляди лева. Това отчете директорът на Инспекцията по труда в Кърджали Ангелина Бабунска. Тя обяви, че сред предприятията, които бавят изплащането на заплатите, са и здравни заведения, които преобладават, но проверките там са ежемесечни. Справката сочи, че забавените заплати през миналата година са били 1,294 хиляди лева, като вече са изплатени 1,035 хиляди лева, от тях 202 хиляди лева от минали периоди. \r\nПрез януари 2019 година в Кърджалийско 103 работници в 7 предприятия са получили също със закъснение трудовите си възнаграждения общо за 111 хиляди лева. През първия месец на годината са издадени 3 наказателни постановления, но в сила са влезли 9 на обща стойност 5500 лв. Директорът на Инспекция по труда Кърджали посочи, че и през тази година сред приоритетите в работа ще бъдат проверките на нерегламентираната заетост, заплащането на труда и работното време. Ирина Ангелова  ", "date": "2019.01.30", "title": "Инспекцията по труда в Кърджали отчете"}
{"url": "https://www.standartnews.com/sport/albert-blagodarya-blgari-video-383791.html", "text": "Алберт Попов направи много емоционално изказване след големия си успех в Шладминг. Вижте какво каза той в линка:", "date": "2019.01.30", "title": "Алберт: Благодаря, българи! (ВИДЕО)"}
{"url": "https://www.standartnews.com/biznes/shche-promenyat-kodeksa-na-truda-nyama-da-pishat-nov-383819.html", "text": "Няма да се пише нов Кодекс на труда, а работна група ще излезе с предложения за изменения в сега действащия - това стана ясно на свикана от социалния министър Бисер Петков лидерска среща между КНСБ, Конфедерацията на труда „Подкрепа“ и работодателските организации. Намеренията са проектът за промени в Кодекса да бъде внесен в Министерския съвет до 31-ви март. Преди дни Българската стопанска камара поиска стартиране на обществени дебати за съществени промени в Кодекса. Синдикатите обаче не са съгласни с драстични поправки в закона. Социалното министерство също е подготвило промени, част от които срещат синдикално недоволство. Очаква се синдикатите да предложат на министър Петков към парламента да тръгне проект за промени в Кодекса на труда само с текстове, по които се постигне компромис. Жасмина Саръиванова от стопанската камара заяви пред БНР: „Това, което налага тези промени, е, че първо голяма част от Кодекса на труда е доста архаичен. В днешно време с всички предизвикателства, с глобализацията, с новия тип икономически, социални отношения няма как да не се преразгледа, да не се направи един нов прочит“. Саръиванова допълни, че предложенията не са „кабинетни\". Сред исканията на работодателската организация е облекчаване на реда за изчисляване на сумирано работно време, отпадане на забраната за полагане на извънреден труд, прецизиране на условията за ползване на отпуск по майчинство и по-гъвкави условия за почасова заетост. Ваня Григорова от КТ „Подкрепа“ обаче изрази опасения, че това, което се предлага, не е в интерес на работниците. Едно от предложенията на Стопанската камара е т. нар. трудов договор с нулеви часове. Григорова коментира: „Работникът е резервиран от работодателя, но не му е гарантирано нито заплащане, нито някаква заетост. Работодателят може да му се обади тази вечер и той трябва да бъде на работа утре сутрин в 7 часа, но човекът не живее и не покрива сметките си само в деня, в който бива повикан“. „Още преди няколко месеца БСК заяви, че започва да пише нов кодекс на труда“, заяви Григорова и допълни, че социалният министър действа в услуга на работодателите, а предлаганите промени нямат единен дух. „Това, което работодателите не успеят да прекарат през работната група, те ще го прекарат при обсъжданията в Народното събрание“, каза Григорова и допълни, че синдикатите се съмняват доколко трудов кодекс, написан от работодатели, ще е в интерес на работниците.", "date": "2019.01.30", "title": "Ще променят Кодекса на труда, няма да пишат нов"}
{"url": "https://www.standartnews.com/sport/zhurnalist-ot-skay-italiya-despodov-v-kalyari-za-3-miliona-383793.html", "text": "ЦСКА е продал Кирил Десподов на Каляри срещу сумата от 3 милиона евро.  , който приоритетно се занимава с трансфери. По-рано днес редица издания от Апенините съобщиха за постигната договорка на клубно ниво. Според Байокини вече е паднала и предпоследната пречка пред сделката – 22-годишният български национал е уточнил своите лични условия. \r\nТалантът ще подпише договор за 5 години. ЦСКА пък може да увеличи приходите си от сделката чрез серия от бонуси, чието активиране зависи от представянето на Десподов. По-късно днес се очаква нападателят да положи задължителните медицински прегледи, които се явяват финалния детайл преди финализирането на трансфера.", "date": "2019.01.30", "title": "Журналист от \"Скай Италия\": Десподов в Каляри за 3 милиона"}
{"url": "https://www.standartnews.com/kultura/istoriyata-ni-v-snimki-v-kvadrat-500-383841.html", "text": " Историята ни в стъклени плаки ще бъде показана от 8 февруари в националната галерия \"Квадрат 500\" и всеки ще може да види позабравените неща, които първите фотообективи у нас са запечатали. . Те са обработени напълно безвъзмездно от фотографа  , който е дарил за експозицията и един от първите фотоапарати - \"брат\" на апаратите, с които са правени въпросните снимки. Идеята е по-младите хора, и особено децата, които не познават миналото ни, да видят снимки на наши носии, на шевици, на обичайните за бита на българина в миналото дейности - тъкане на стан, предене, оран, и да се запознаят с безвъзвратно отминали неща, които са част от нашата традиция. Освен фотографии, ще има и филми, инсталации, както и ателиета за децата, които могат да опитат сами някои от дейностите, вършени навремето от прабабите им. Любопитното е, че   През 1999 година , се среща с тогавашната ни първа дама Антонина Стоянова и й дарява семейна реликва - фотографски плаки, принадлежали на нейния дядо . . Роден е в Стара Загора, но заминава да учи в Италия и там се влюбва в аристократка. Дамата се връща заедно с него в Бургас, където той участва в строежа на пристанището и по този начин става един от основоположниците на пристанищното ни дело. След време обаче заминават отново за Италия, където се раждат някои от децата им. С времето Близнаков се превръща в  . Патентова боя за кораби, която се закупува от Британския кралски флот. Фирмата на Близнаков се разраства дотам, че семейството се мести да живее във Великобритания. А учител по английски на дъщерите му става  . Внучката Надежда Близнаков съхранява с години ценните плаки, оставени от дядо й, докато решава, че те трябва да видят бял свят и да станат достояние на българите. Дарителката на ценната колекция също ще присъства, макар и задочно, на експозицията чрез интервю, излъчвано на видео. \", коментира . \"Целта е съвременните българи да осъзнаят какво са спечелили и загубили във времето. Това ще въздейства на немалко млади хора, които заминават да учат извън страната, да се върнат като приключат обучението си\". Идеята е по-късно тази изложба да стане пътуваща и да обиколи и други страни, в които живее компактно българско население, така че повече млади българи да имат възможност да почувстват връзката с корените си.  ", "date": "2019.01.30", "title": "Историята ни в снимки  в \"Квадрат 500\""}
{"url": "https://www.standartnews.com/sport/despodov-mina-meditsinski-pregledi-383805.html", "text": "Кирил Десподов е минал медицински прегледи в Каляри. Договорът на играча на ЦСКА-София е за срок от 4,5 години. Футболист номер 1 на България за 2018 година премина официално от \"червените\" в тима от Серия \"А\" за 4,2 милиона евро. Така Дасподов става става най-скъпият българин, продаден от наш клуб в чужбина. \r\nДо часове трансферът му ще бъде официално обявен.", "date": "2019.01.30", "title": "Десподов мина медицински прегледи"}
{"url": "https://www.standartnews.com/sport/mario-kirev-prodlzhava-v-shampiona-na-kosovo-383796.html", "text": "Бившият страж на Славия Марио Кирев ще играе за косовския шампион Дрита. 29-годишният вратар подписа договор с новия си тим до края на сезона, като вече води активно подготовка с косоварите, твърди \"Спортал\". През есента Кирев бе част от албански тим, но взе решение да смени държавата до края на сезона. Бившият футболист на Ювентус бе част от Славия до лятото на 2017 година, но след това премина в кипърския Неа Саламина. Там обаче получи контузия и не успя да се задържи в клуба. ", "date": "2019.01.30", "title": "Марио Кирев продължава в шампиона на Косово"}
{"url": "https://www.standartnews.com/sport/stergiakis-tvrde-skp-za-panatinaykos-383795.html", "text": "Вратарят на Славия Антонис Стериакис продължава да предизвиква огромен интерес. Според редица гръцки издания, той е предизвикал интереса на местния гранд Панатинайкос. Шефовете на \"детелините\" дори са започнали преговори с боса на \"белите\" Венцеслав Стефанов за трансфера на тийнейджъра, но сделка ще се получи твърде трудно. Причината е, че той е твърде скъп. Според изданието SDNA, \"зелените\" опитват всичко, за да намалят цената на вратаря, за да го привлекат. Но босът на българския клуб бил непреклонен, така че разговорите вървели твърде бавно. Интерес към Стериакис имаше и от другия гръцки колос - Олимпиакос, но и той не пожела да плати исканите от Славия пари за него. Напоследък пък пропадна вероятността да премине в холандския Ден Бош.", "date": "2019.01.30", "title": "Стергиакис твърде скъп за Панатинайкос"}
{"url": "https://www.standartnews.com/sport/valeri-bozhinov-se-zavrna-v-levski-383794.html", "text": "Валери Божинов се завръща в Левски! Трансферът е договорен от новите шефове на клуба. Валери се е разбрал за личните си условия, информира dir.bg. На 15 февруари Божинов ще навърши 33 години. Той изкара есенния полусезон от Първа лига в Ботев (Враца). Божинов тръгва за лагера на Левски в Кипър. През пролетта на 2014-а Валери бе част от \"сините\" и записа 20 мача с 8 гола във всички турнири. Божинов ще е титуляр в нападението при новия треньор Георги Дерменджиев. Той има интерес към още един бивш \"син\" - Иван Бандаловски. След трансфера на Габриел Обертан в турския Ерзурум, на ред да бъде продаден е Кабрал, към когото има сериозен интерес от няколко клуба.", "date": "2019.01.30", "title": "Валери Божинов се завърна в Левски"}
{"url": "https://www.standartnews.com/svyat/strelets-se-barikadira-vv-frantsiya-edin-chovek-zagina-383838.html", "text": "Стрелецът се е барикадирал в сградата, където живее. Мотивите му още не са известни, но полицията изключва атаката да е свързана с тероризъм. При сградата, където се е барикадирал стрелецът, пристигнаха екипи на полицията и жандармерията, които ще се опитат да го заловят.", "date": "2019.01.30", "title": "Стрелец се барикадира във Франция, един човек загина"}
{"url": "https://www.standartnews.com/sport/grisho-uvazhi-mayka-si-za-rozhdeniya-den-383788.html", "text": "Григор Димитров прекара време с майка си Мария, която имаше рожден ден. Най-добрият ни тенисист качи снимки на двамата в своя профил в \"Инстаграм\". Тази година Григор имаше шанса да прекара празника с нея. След участието си на \"Аустрелиън Оупън\" Димитров се прибра у нас като прекара време в родния град Хасково, но освен това с майка си посетиха дом за деца със специални нужди в Перник. \"Честит рожден ден, мамо\", написа Димитров към две снимки, на които е с нея.", "date": "2019.01.30", "title": "Гришо уважи майка си за рождения ден"}
{"url": "https://www.standartnews.com/sport/v-tsska-se-kachikha-na-kamili-383813.html", "text": "Вчера треньорът на ЦСКА-София Нестор Ел Маестро даде почивен ден на футболистите на тима. Някои от тях се възползваха от свободното си време и посетиха Мароко, информират \"червените\" на своя сайт. До африканската страна с корабче от Гибралтар пътуваха помощник треньорът на \"червените\" Никон Ел Маестро, Божидар Чорбаджийски, Борис Секулич, Данте Стипица, Валентин Антов и Никола Борисов. Те прекараха незабравим ден, а със сигурност едно от най-паметните им преживявания ще остане язденето на камили.", "date": "2019.01.30", "title": "В ЦСКА се качиха на камили"}
{"url": "https://www.standartnews.com/sport/levski-s-nova-zaguba-v-kipr-383806.html", "text": "Левски отново загуби по време на лагера в Кипър. \"Сините\" отстъпиха с 1:2 пред полския Висла (Плоцк) в контрола. Бившият играч на Ботев (Пловдив) Варела и Анхел Гарсия бяха точни за победителите, а за тима на Георги Дерменджиев се разписа Давиде Мариани от дузпа. Поляците определено играха по-добре от българския тим, който отново не впечатли с представянето си. До първия гол на поляците не се случи почти нищо интересно, с изключение на това, че играчите на двата тима се сбиха и се наложи дори Георги Дерменджиев да влиза да успокоява страстите. ", "date": "2019.01.30", "title": "Левски с нова загуба в Кипър"}
{"url": "https://www.standartnews.com/svyat/brekzit-kato-mglata-nad-temza-za-firmite-383773.html", "text": "Независимо дали сте за Брекзит или против него,неопределеността на излизането на Великобритания от ЕС се задържа във въздуха като гъста мъгла над река Темза. Нито експертите, нито малките, нито големите фирми знаят точно какво ще се случи, пишат британските медии. Напрежението нараства,тъй като все повече фирми губят търпение. Страховете са накарали компании като Еърбас да обмислят преместването на операциите си от Великобритания в Европа, като излагат на риск хиляди работни места. Сони вече обяви прехвърлянето на своя европейски щат в Холандия. Фуджицу реши да остане в Обединеното Кралство, но Водафон и Виза твърдо обмислят преместване на офиси и работни места в държави от Евросъюза. Нисан отложи големите си проекти да инвестира в нови заводи, а Сименс забави инвестициите си във вятърни турбини и иска да преосмисли стратегията си. Базирани в Лондон банкери се готвят да се преместят във Франкфурт след Брекзит. Опозиционната Лейбъристка партия се готви да гласува за план, който може да даде възможност да се отложи Брекзит. Този ход заплашва да премахне Тереза Мей от контрола върху процеса на Брекзит, освен ако тя не успее да постигне споразумение за излизане от Европейският Съюз , което Британският парламент да одобри. Ако Тереза Мей не постигне споразумение до 26 февруари, тя ще бъде принудена да поиска отлагане на датата 29 март2019 година, определена за Брекзит. Предложението за забавянето на процедурата ще бъде 9 месеца.", "date": "2019.01.30", "title": "Брекзит като мъглата над Темза за фирмите"}
{"url": "https://www.standartnews.com/svyat/misteriozno-katsane-na-ruski-samolet-vv-venetsuela-383755.html", "text": "Необичайното пристигане на руски пътнически самолет във венецуелската столица Каракас породи различни слухове в социалните медии в страната. Според руски медии на борда на имало само екипаж, нои не и пасажери. Самолетът \"Боинг 777\" на руската авиокомпания \"Нордуинд Еърлайнс\" е извършил директен полет от Москва. Нито властите във Венецуела, нито руският превозвач дават обяснение за целта на този полет. Предположенията са най-различни - от това, че самолетът е довел наемници от Русия, до версията, че е дошъл да отведе президента Николас Мадуро. По-смелите дори пишат, че е бил натоварен със злато. ", "date": "2019.01.30", "title": "Мистериозно кацане на руски самолет във Венецуела"}
{"url": "https://www.standartnews.com/svyat/evrodeputatite-otnovo-obszhdat-brexit-383767.html", "text": "В сряда Европейският парламент отново ще обсъди Brexit. Пред депутатите ще говорят председателят на Европейската комисия Жан-Клод Юнкер и главният преговарящ Мишел Барние. Във вторник вечер парламентът в Лондон подкрепи поправка, която призовава правителството да не излиза от Евросъюза без споразумение. Тя обаче не е задължителна и кабинетът може да не се съобрази Премиерът Тереза Мей обяви, че ще поиска предоговаряне на сделката с Брюксел – нещо, което категорично се отхвърля от европейските страни. ", "date": "2019.01.30", "title": "Евродепутатите отново обсъждат Brexit"}
{"url": "https://www.standartnews.com/svyat/vrkhovniyat-sd-vv-venetsuela-zaporira-bankovi-na-smetki-khuan-guaid-383761.html", "text": "Върховният съд на Венецуела забрани вчера на опозиционера Хуан Гуаидо, самопровъзгласил се за президент, да напуска страната и наложи запор на банковите му сметки, предаде Франс прес. Трийсет и пет годишният председател на парламента, срещу когото се води разследване за противодържавни дейности, има издадена \"забрана за напускане на страната до края на разследването. Налага се и \"запор върху банковите сметки\" на Гуаидо, съобщи председателят на съда Майкел Морено. \r\nВ същото време от Белия дом предупредиха венецуелския режим на Николас Мадуро да не преследва или репресира опозиционния лидер Хуан Гуаидо, когото САЩ признаха за и.д. президент. \"Тези, които се опитват да саботират демокрацията и да преследват Гуаидо ще си понесат последиците\", написа в Туитър съветникът на Доналд Тръмп за националната сигурност Джон Болтън. Той заяви това в реакция на решението на главния прокурор на Венецуела Тарек Сааб да поиска да се забрани на председателя на Националното събрание Хуан Гуаидо да напуска страната и да се замразят банковите му сметки. \"Осъждаме заплахите на бившия главен прокурор на Венецуела срещу президента Хуан Гуаидо\", заяви Болтън. Помощник-държавният секретар на САЩ за двете Америки Кимбърли Брайър се срещна с опозиционера Карлос Векио, назначен от Гуаидо за нов шарже д'афер на Венецуела в САЩ за \"обсъждане на следващите етапи в подкрепа на демократичния преход във Венецуела\". \"Ние сме единни с тези, които поддържат демокрацията\", туитна тя.", "date": "2019.01.30", "title": "Върховният съд във Венецуела запорира банкови на сметки Хуан Гуаид"}
{"url": "https://www.standartnews.com/kultura/gledame-roma-na-sofiya-film-fest-383774.html", "text": "„Рома“ на Алфонсо Куарон, който получи 10 номинации за наградите на Американската киноакадемия - като сред тях са за най-добра чуждоезична творба, за най-добри актриси в главна и в поддържаща роля и за режисура, ще се завърти на „София филм фест“ през март.  Драмата вече спечели призовете на чуждестранната преса в Холивуд „Златен глобус“, има и 7 номинации за БАФТА.Лентата на Алфонсо Куарон е поредно доказателство за неговия разказвачески талант и за майсторството му да подрежда визуални шедьоври. Куарон е сценарист, режисьор, продуцент, монтажист и оператор на своя филм, вдъхновен от спомени и образи от времето на неговото детство. „Рома“ е най-добрият филм на Куарон до момента: вълнуваща, завладяваща и трогателна творба с богата лична история, красиво и динамично заснета в чистотата на черно-бялата стилистика. Това е историята на Клео (Ялица Апарисио) - млада жена от малцинство, която работи като прислужница за семейство в Рома, квартал от средната класа в Мексико сити в началото на 70-те години на XX век… В самото сърце на творбата е чудесното превъплъщение на Апарисио, която създава своя образ с нежност, деликатност, стоицизъм и безкористност. Тя е перлата на този забележителен филм!“, пише Питър Брадшоу в „The Guardian“. Алфонсо Куарон беше споделил преди време „Липсва ми Мексико. Много отдавна не съм бил там - свързан съм с всичко у дома, нужно ми е да усетя отново, че съм жив…” Вероятно този копнеж води до така желаното „презареждане” с творческа енергия – и резултатът е филм, създаден с любов и майсторство, който буди всеобщо възхищение; филм-картина на миналото, пречупена през личния спомен и душата на кинематографиста. „Рома“ може да не е мемоарната творба, очаквана от авантюристичния и дързък режисьор, автор на научно-фантастични шедьоври, но е абсолютно свеж, страхотен, изненадващ и възхитителен филм“, категоричен е Тод МакКарти в „The Hollywood Reporter”.", "date": "2019.01.30", "title": "Гледаме „Рома“ на „София филм фест“"}
{"url": "https://www.standartnews.com/svyat/rekordno-niski-temperaturi-vzekha-pet-zhertvi-v-sashch-383828.html", "text": "Арктически студ скова Съединените щати и вече взе пет жертви. Общо 230 милиона души в САЩ и Канада са блокирани от капризите на полярен циклон. Снимка: Reuters \r\nВ щата Илинойс, където е и най-голямата българска общност, температурите паднаха до минус 30 градуса. Следва свитеделски разказ от Чикаго.  \r\nЛеденият град - така може да се нарече Чикаго, след като леден циклон блокира районите на средния запад в Съединените щати.   Снимка: Reuters   В щата Илинойс е обявено бедствено положение. До петък са затворени училища, учреждения, дори някои клиники.  Разликата между температурата в купето на влак и навън е почти 50 градуса! Заради вятъра градусите навън се усещат като минус 46. Местните медии правят сравнение, че градът е с по-ниски температури дори от Аляска, Мурманск и връх Еверест. Снимка: Reuters Рекордно ниските температури създадоха хаос по пътищата, въпреки предупрежеденията пътуванията да се ограничат. Езерото Мичиган замръзна, а реките заприличаха на ледени магистрали. Властите предупреждават, че дори за 10 минути навън - човек може да получи измръзвания. Снимка: Reuters \r\nАко се наложи излизане - съветът е задължително да се носят по няколко ката топли дрехи и да не се вдишва дълбоко от ледения въздух. \r\nАрктическият студ е причинен \"полярен вихър\", който нормално се върти около Северния полюс, но сега се измества на юг заради топла вълна от Африка. Циклонът се придвижва на изток към Ню Йорк и Бостън.", "date": "2019.01.30", "title": "Рекордно ниски температури взеха пет жертви в САЩ"}
{"url": "https://www.standartnews.com/balgariya-obshtestvo/khampartsumyan-bez-svrkhochakvaniya-za-priemaneto-na-evroto-383762.html", "text": "В студиото на сутрешния блок на БНТ банкерът Левон Хампарцумян изтъкна, че не бива да се създават свръхочаквания за приемането на еврото в България, тъй като левът е от много време във валутен борд с него. Той изтъкна, че влизането в еврозоната ще донесе стабилност и достъпност на средата в България, а ефект от приемането на европейската валута ще бъде усетен от „икономически активните“ хора. Поставянето на дата за присъединяването на еврозоната е прибързано. Чакалнята за еврозоната е около две години, но има технически параметри, които могат да отнемат и повече време. Връщаме се в клуба на по-богатите и уредени държави, заяви банкерът Левон Хампарцумян. По думите му, не бива да се създават свръхочаквания за приемането на еврото, тъй като съществена част от промените вече съществуват заради валутния борд на лева. Ефектът от приемането на еврото ще бъде усетен от „икономически активните“ хора, изтъкна Хампарцумян. Средата, в която България работи и се развива, ще стане по-стабилна и достъпна, допълни той. България ще премине от левове към евро от 1 януари 2022 г. в най-оптимистичния вариант. Това обяви финансовият министър Владислав Горанов по време на... Покачването на цените още при влизането в чакалнята за еврозоната Хампарцумянопредели като спекулация. Наивно е да се очаква България скоро да достигне нивото на живот на Германия, изтъкна Хампарцумян. Това по думите му обаче не означава, че животът е „по-мизерен“. Членството на България в еврозоната и в банковия съюз ще гарантира парите на хората и няма да позволи да се повтори кризата с КТБ. Това заяви премиеръ... Евентуални „неблагополучия“ в отделна банка биха били по-лесно преодолими при влизането ни в еврозоната, заяви Хампарцумян. Той изтъкна, че случаят КТБ така или иначе не може да бъде повторен, дори днес. Трудно ми е да намеря съществени рискове при приемането на еврото, допълни Хампарцумян. По отношение на приемането на еврото в България се работи и Европейската комисия подкрепя усилията на страната най-напред да влезе във валутния механи... Лихвите може да бъдат относително по-ниски, подчерта Хампарцумян и обясни, че те зависят от устойчивостта на икономиката и „културата“ на националните държави, заради което и лихвите в ЕС са различни. Българите са предпазливи при кредитите и са по-малко задлъжнели от жителите на някои западни държави. Възможно е да настъпи стагнация на световната икономика, но не може да се очаква катастрофа. „Онази криза няма как да се повтори вече, но следващата ще ни изненада“, допълни той.", "date": "2019.01.30", "title": "Хампарцумян: Без свръхочаквания за приемането на еврото"}
{"url": "https://www.standartnews.com/kultura/dzhoni-dep-gostuva-na-ssedite-383799.html", "text": "Холивудският ас Джони Деп кацна изненадващо на летището в Белград, като визитата му до последно е била пазена в пълна тайна. Актьорът пристигна в Сърбия за снимките на филма „Минимата“, където играе в главната роля. Шефът на филмовата къща „Work in Progress“ Александър Тадич, който е и от продуцентите на лентата, заяви, че Деп ще остане в сръбската столица точно шест седмици. Първата клапа на драмата бе дадена в Япония в края на миналата година. Режисьор е Андрю Левитас, а сценарият на Дейвид К. Кеслър е по едноименната книга на Айлийн Миоко Смит. Джони Деп влиза в кожата на прочутия фотограф Юджийн Смит. Той се прочува със серия снимки по време на Втората световна война. През 70-те години заминава за Япония по поръчка на списание Life. Там документира разрастващата се епидемия в залива Минимата. Органичен живак, изхвърлян в морето от местната фабрика, причинява смъртта на хора и животни. Правителството остава безучастно въпреки трагедията. Наследниците на жертвите завеждат дело срещу корпорацията, което завършва с изплащане на едно от най-големите обезщетения на всички времена. И до днес болните продължават да търсят своите права в съда. Деп е настанен в луксозен пентхаус в петзвездния белградски хотел „Метропол“. Домакините са се погрижили за абсолютния комфорт на звездата от „Карибски пирати“ и са му осигурили професионална охрана, за да го защитят от набези на фенове и папараци. Бившият мъж на Ванеса Паради не е имал никакви специални изисквания за своя престой в балканската столица. До апартамента на Джони се стига през специален вход, който се намира в паркинга на хотела. Пентхаусът е на две нива с прекрасен изглед към центъра на Белград и разполага с три бани. Служителите на хотела нямат никакъв достъп до жилището му. Актьорът е довел със себе си екип от асистенти и двама готвачи. Първите снимачни дни са в специално изградени хангари, разположени около реките Дунав и Сава. Ще се снима на няколко локации, а заради метеорологични условия ще има и студийни снимки, тъй като действието на филма се развива в Япония и САЩ. „Джони Деп разполага с професионален екип от асистенти, които ще се грижат за всичко, от което има нужда. Над 10 охранители ще го придружават, докато продукцията сменя локациите. След Сърбия снимките ще продължат в Черна Гора.  Филмът ще удари клапа в Тиват, а локациите са островът на цветята и природния парк Зупа“, сподели Александър Тадич. Джони Деп е за трети път в Сърбия. За първи път стъпва при съседите през 1992-а като личен гост на Емир Кустурица, с когото работят в „Аризонска мечта“. Той е китарист в концерт на рок формацията „Partibrejkers“ в Студентския културен дом в Белград. През 2010-а пък гостува на филмовия фестивал на Кустурица в Дървения град.", "date": "2019.01.30", "title": "Джони Деп гостува на съседите"}
{"url": "https://www.standartnews.com/sport/v-petbchniya-standart-rusev-izpusna-titlata-na-sashch-video-383830.html", "text": "Българският кечист в световната федерация WWE Русев вече не е шампион на САЩ. Пловдивчанинът загуби мача на турнира \"Кралско меле\" от Шинсуке Накамура. Артистът, както е известен японеца, измами Миро Бърняшев. Той се разправяше словесно с жената на нашето момче Лана. Русев се засили да го удари, но Накамура се отмести и българинът изблъска красавицата, която в резултат на това получи и контузия в глезена. След това Накамура бързо тушира българина и спечели титлата, която Русев бе взел от него на Коледа. Подробности четете в петъчния \"Стандарт\"", "date": "2019.01.30", "title": "В ПЕТЪЧНИЯ \"СТАНДАРТ\": Русев изпусна титлата на САЩ (ВИДЕО)"}
{"url": "https://www.standartnews.com/sport/arsenal-privleche-khalf-na-barselona-383827.html", "text": "Английският Арсенал взе официално полузащитника на Барселона Денис Суарес под наем до края на сезона. Халфът на „блаугранас” бе дълго време следен от тима на Унай Емери, като планът на „артилеристите” да го вземе първоначално под наем, а през лятото да бъде заплатен трансферна сума стана факт. Преди сделката обаче Суарес удължи контракта си с \"блаугранас\" до лятото на 2021-а година. Лондончани ще заплатят 2,3 млн. на испанския клуб за наема, след което ще може да даде 20 милиона евро, за да остане Суарес за дълго на „Емирейтс”. 25-годишният Суарес имаше също така оферти от Реал Бетис и Севиля, но основното му желание бе да напусне Барселона и да заиграе в английския Арсенал.", "date": "2019.01.30", "title": "Арсенал привлече халф на Барселона"}
{"url": "https://www.standartnews.com/biznes/predlagame-blgarski-agneta-na-sauditska-arabiya-383818.html", "text": "Искаме да реализираме агнета от български породи на пазара на Саудитска Арабия.  Освен българските, имаме и над 130 000 животни от нови породи, които се развиват през последните години. Пазарът е много голям и има потенциал да развием ефективно сътрудничество, включително и ферми, които да работят за износ. Това каза министърът на земеделието Румен Порожанов по време на среща с д-р Хамад бин Абдулазиз Албатшан, заместник-министър на околната среда, водите и земеделието на Кралство Саудитска Арабия. Министърът подчерта, че за да бъде стартиран износът е необходимо да се финализира ветеринарната документация, за което Българската агенция по безопасност на храните е изпратила всички документи. По време на срещата стана ясно още, че поради интерес от страна на българския бизнес за износ на живи животни за Саудитска Арабия, БАБХ е изпратила писмо до Министерството на околната среда, водите и земеделието с искане за откриване на такава процедура. При пчелния мед, към момента има изготвен здравен сертификат за износ, който предстои да бъде одобрен от страна на Саудитска Арабия. “Работим на много високи темпове, имаме добра визия за създаването на съвместно предприятие. То ще е добър сигнал, както към българския, така и към саудитския бизнес“, подчерта Порожанов. По време на срещата стана ясно, че България ще участва и през 2019 г. на „Сауди Агрофуд“ – най-голямото селскостопанско изложение в Саудитска арабия и едно от най- мащабните в арабския свят. На срещата присъства и българският посланик в Саудитска Арабия Димитър Абаджиев. Д-р Хамад бин Абдулазиз Албатшан, от своя страна потвърди големия интерес  на Саудитска Арабия за засилване на отношенията между двете страни в аграрния сектор. По думите му през последната година страната е внесла осем милиона овце и има интерес към българската продукция.  Преди срещата си с министър Порожанов той посети Центъра за оценка на риска по хранителната верига към МЗХГ, предвидени са срещи в Българската агенция по безопасност на храните, както и посещения в български ферми.", "date": "2019.01.30", "title": "Предлагаме български агнета на Саудитска Арабия"}
{"url": "https://www.standartnews.com/sport/spechelikhme-naddavaneto-na-olimpiyskata-kvalifikatsiya-po-voleybol-383834.html", "text": "Българската федерация по волейбол е спечелила търга за домакинство на олимпийската квалификация за мъже за игрите в Токио 2020. Така националите ни ще имат реален шанс да вземат квота за японската столица пред родна публика. Днес Международната волейболна федерация обяви домакините на олимпийските квалификационни турнири при мъжете и жените.  Нашата страна е в група \"А\", където са още олимпийските шампиони Бразилия, Египет и Пуерто Рико. Срещите ще се проведат от 9 до 11 август. Победителят в групата се класира за игрите в Токио. Ако не успее да постигне целта си, българският отбор ще получи нова възможност в европейската олимпийска квалификация през януари догодина. Националите пропуснаха Игрите в Рио де Жанейро, а в Лондон 2012 заеха четвъртото място.", "date": "2019.01.30", "title": "Спечелихме наддаването на олимпийската квалификация по волейбол"}
{"url": "https://www.standartnews.com/svyat/liderite-na-es-sa-protiv-novo-sporazumenie-za-brekzit-383751.html", "text": "Лидерите на 27-те страни членки на ЕС се противопоставиха на искането на британските власти за предоговаряне на споразумението за излизане на Обединеното кралство от блока, съобщи Франс прес. \"Споразумението за излизане е най-доброто средство за гарантиране, че Обединеното кралство ще излезе от ЕС в условията на ред. Предпазният механизъм (мярката за избягване на връщането на физическа граница между Ирландия и британската провинция Северна Ирландия) е част от споразумението за излизане, а споразумението не подлежи на предоговаряне\", каза председателят на Европейския съвет Доналд Туск. \"Заключенията на срещата на върха на ЕС от декември са много ясни по този въпрос\", припомни той. Доналд Туск разговаря по телефона с държавните глави и правителствените ръководители на 27-те членки на ЕС, за да потвърди общата позиция. Председателят на Европейската комисия Жан-Клод Юнкер ще говори днес в 16,30 часа българско време на пленарното заседание на Европейския парламент в Брюксел. Френският президент Еманюел Макрон заяви вчера, че постигнатото между Великобритания и ЕС споразумение за Брекзит е \"най-доброто възможно споразумение и не подлежи на предоговаряне\", Макрон, който участва на среща на върха на страните от Южното Средиземноморие в Кипър, призова британското правителство бързо да представи на главния преговарящ на ЕС Мишел Барние \"следващите етапи, които ще позволят да се избегне напускане без споразумение, което никой не желае, но за което все пак трябва всички да се подготвим\". Ирландският външен министър Саймън Ковини припомни в \"Туитър\", че \"мрежата за сигурност бе договорена между ЕС и Обединеното кралство като политика, гарантираща избягването на твърда граница при всички положения\". По думите му е важно станалото вчера в Уестминстър да не промени това.", "date": "2019.01.30", "title": "Лидерите на ЕС са против ново споразумение за Брекзит"}
{"url": "https://www.standartnews.com/sport/tsska-si-kupi-letyashcho-magare-383832.html", "text": "ЦСКА е постигнал договорка за закупуването на нападателя Али Соу от Киево, твърдят медиите на Апенините. Припомняме, че до момента гамбиецът бе под наем от елитния италиански тим, но от ръководството на \"армейците\" са решили да го вземат за постоянно.  \r\nСпоред италианските колеги в договорката е включена и клауза с процент за \"летящите магарета\" от евентуален бъдещ трансфер на Соу. Сделката пък е движена от италианския мениджър Луиджи Сорентино.  \r\nНай-вероятно до тези действия от ръководството на ЦСКА се е стигнало заради продажбата на Кирил Десподов в Каляри. До момента през сезона Али Соу записа 12 срещи за \"червените\" в Първа лига, в които се разписа 3 пъти и подаде за 1 гол. \r\n ", "date": "2019.01.30", "title": "ЦСКА си купи \"летящо магаре\""}
{"url": "https://www.standartnews.com/regionalni/bolnitsata-vv-veliki-preslav-e-pred-falit-383812.html", "text": "Общинската болница във Велики Преслав има общо над 130 хил. лв задължения към доставчици и към персонала и на практика е пред фалит „Заложените целево в бюджета на община Велики Преслав за тази година 100 хиляди лева, няма да решат проблемите на хронично недофинансираната болница“, призна  пред Радио Шумен управителят на здравното заведение д-р Иван Димитров. Той увери, че лекари, сестри и обслужващ персонал ще работят до край, каквто и да означава това, в името на  пациентите. \"Млади лекари при нас не идват. Навсякъде се разтягат едни работещи пенсионери, които не са вечни“, обрисува тъжната картина д-р Димитров.  Повече от 30 хиляди пациенти годишно лекува болницата във Велики Преслав, медицинска помощ  в нея търсяели и жители на съседните общини Смядово и Върбица \r\n   Лъч надежда д-р Димитров и неговите колеги от общинските болници в страната виждали в постигнатото споразумение между НЗОК и Сдружението на общинските болници за връщане на миналогодишните цени на някои клинични пътеки, чиито финансиране е било намалено в тазгодишния анекс. \r\nФото - Радио Шумен \r\n ", "date": "2019.01.30", "title": "Болницата във Велики Преслав е пред фалит"}
{"url": "https://www.standartnews.com/regionalni/moderno-oborudvane-poluchi-onkotsentrt-v-stara-zagora-383809.html", "text": "Високо технологична гама-камера (SPECT), комбинирана с компютърен томограф (CT) вече работи в комплексния онкологичен център в Стара Загора. Финансирането, малко над 1, 3 млн. лв, е по проект на инициативата за устойчиво градско развитие JESSICA. Половината средства са предоставени от Регионалния фонд за градско развитие, а другата половина са нисколихвен банков заем. \"Това е първият център извън София, оборудван с SPECT/CТ апарат, който ще подобри значително ранната диагностика на онкоболните в Стара Загора и региона, което е в основата на успешното им лечение\", посочи пред Радио Стара Загора шефът на комплексния онкоцентър д-р Петьо Чилингиров. Модерната техника е изключително прецизна в локализирането и третирането на увредените клетки. Апаратът е с широки диагностични възможности и при много неонкологични заболявания. „Радваме се, че вече е факт първият проект в сферата на здравеопазването, който Регионалният фонд за градско развитие финансира, още повече, че това е именно в Стара Загора, където реализираните ни проекти по програма JESSICA са вече шест\", добави директорът на Фонда Мартин Заимов. Фото - Радио Стара Загора", "date": "2019.01.30", "title": "Модерно оборудване получи  онкоцентърът в Стара Загора"}
{"url": "https://www.standartnews.com/biznes/bnb-brutniyat-vnshen-dlg-se-uvelichava-s-3997-mln-evro-do-33797-383777.html", "text": "Брутният външен дълг в края на ноември 2018 г. е 33 797 млн. евро (61.2% от БВП), което е с 399.7 млн. евро (1.2%) повече в сравнение с края на 2017 г.(33 397.3 млн. евро, 64.6% от БВП). Дългът нараства с 601.8 млн. евро (1.8%) спрямо ноември 2017 г. (33 195.2 млн. евро, 64.3% от БВП).    \r\nВ края на ноември 2018 г. дългосрочните задължения са 25 432.1 млн. евро (75.2% от брутния дълг, 46.1% от БВП), като намаляват със 163.3 млн. евро (0.6%) спрямо края на 2017 г. (25 595.3 млн. евро, 76.6% от дълга, 49.5% от БВП). Дългосрочният дълг намалява със 142.3 млн. евро (0.6%) спрямо ноември 2017 г. (25 574.3 млн. евро, 49.5% от БВП).  \r\nКраткосрочните задължения възлизат на 8365 млн. евро (24.8% от брутния дълг, 15.2% от БВП) и нарастват с 563 млн. евро (7.2%) спрямо края на 2017 г. (7802 млн. евро, 23.4% от дълга, 15.1% от БВП). Краткосрочният външен дълг нараства със 744.1 млн. евро (9.8%) спрямо ноември 2017 г. (7620.9 млн. евро, 14.8% от БВП).  \r\nБрутният външен дълг на сектор Държавно управление в края на ноември 2018 г. е 5623.6 млн. евро (10.2% от БВП). Спрямо края на 2017 г. (5719.2 млн. евро, 11.1% от БВП) той намалява с 95.6 млн. евро (1.7%). Външните задължения на сектора се понижават със 134.3 млн. евро (2.3%) спрямо ноември 2017 г. (5757.9 млн. евро, 11.1% от БВП).  \r\nВъншните задължения на сектор Банки са 4811.9 млн. евро (8.7% от БВП). Те се повишават с 533.2 млн. евро (12.5%) спрямо края на 2017 г. (4278.8 млн. евро, 8.3% от БВП). Дългът на сектор Банки нараства със 708.3 млн. евро (17.3%) спрямо ноември 2017 г. (4103.6 млн. евро, 7.9% от БВП).  \r\nВъншните задължения на Други сектори са 10 558.2 млн. евро (19.1% от БВП). Те намаляват със 122.5 млн. евро (1.1%) спрямо края на 2017 г. (10 680.7 млн. евро, 20.7% от БВП). Дългът на сектора намалява с 292.9 млн. евро (2.7%) спрямо ноември 2017 г. (10 851.1 млн. евро, 21% от БВП).  \r\nВ края на ноември 2018 г. вътрешнофирменото кредитиране е 12 803.3 млн. евро (23.2% от БВП), което е с 84.6 млн. евро (0.7%) повече в сравнение с края на 2017 г. (12 718.7 млн. евро, 24.6% от БВП). Вътрешнофирменото кредитиране нараства с 320.7 млн. евро (2.6%) спрямо ноември 2017 г. (12 482.6 млн. евро, 24.2% от БВП).  \r\nПрез януари – ноември 2018 г. полученото външно финансиране от нерезиденти е в размер на 4909.4 млн. евро (8.9% от БВП) при 4402.6 млн. евро (8.5% от БВП) за януари – ноември 2017 г. От тях 319.3 млн. евро (6.5% от общия размер) са за сектор Държавно управление, 1070.6 млн. евро (21.8% от общия размер) за сектор Банки, 1657.1 млн. евро (33.8%) за Други сектори, а 1862.4 млн. евро (37.9%) са вътрешнофирмено кредитиране.  \r\nПрез януари – ноември 2018 г. извършените плащания по обслужването на брутния външен дълг са 4943.3 млн. евро (9% от БВП) при 5540.1 млн. евро (10.7% от БВП) за януари – ноември 2017 г.  \r\nНетният външен дълг в края на ноември 2018 г. е отрицателен в размер на 3612.7 млн. евро (6.5% от БВП), като намалява с 2546 млн. евро (238.7%) спрямо края на 2017 г. (отрицателна стойност от 1066.7 млн. евро, 2.1% от БВП).  \r\nПонижението се дължи на по-голямото увеличение на брутните външни активи (с 2945.6 млн. евро, 8.5%) в сравнение с нарастването на брутния външен дълг (с 399.7 млн. евро, 1.2%). Нетният външен дълг намалява с 2701.8 млн. евро (296.6%) спрямо ноември 2017 г. (отрицателна стойност от 910.9 млн. евро, 1.8% от БВП).", "date": "2019.01.30", "title": "БНБ: Брутният външен дълг се увеличава с 399,7 млн. евро до 33,797"}
{"url": "https://www.standartnews.com/biznes/startira-stroitelstvoto-na-akvapark-vzrazhdane-v-sofiya-383792.html", "text": "От днес започват строителните дейности по разширението на парка във Зона Б-5 в район „Възраждане“, съобщават от Столичната община. Разширението на парка е част от програмата на Столична община за развитие на зелената система на града и увеличаване на възможностите за масов спорт. Изграденият  преди няколко години парк ще бъде разширен с още 25 декара, като върху тях ще бъде обособена  паркова зона с широки открити пространства и  площадки за отдих с различна големина. На терен от  6600 кв.м ще бъде изграден аквапарк с 5 открити басейна – три, от които детски, един развлекателен с дълбочина 140 см и хидромасажен.          Проектът предвижда 2 водни пързалки тип „ролба“ с по 1 улей и 1 пързалка с 3 успоредни улея в северната част на комплекса, предназначени за лица с ръст над 130см.  В зоната ще бъде изграден  закрит басейн и SPA център с ползване на минералната вода от находището \"Баталова воденица\". Водният атракцион ще може да приеме до 500 посетители. В обслужващата сграда ще бъде разположено и  заведение за бързо хранене. В зелените площи е предвидено поставянето на 130 пейки, шезлонги и 2 чешми. Пет зелени площадки ще бъдат разположени в периферията на парка в близост до второстепенните подход. Специална атракция ще бъде  съществуващият сега голям дъб с корона с диаметър 25 метра. В централната зона на парка ще бъдат оформени поляни за слънчеви бани, пикник и свободни игри. Заедно с откритата през 2016 г. първа част от 52 дка от парка със сух фонтан, амфитеатър, детска площадка, паркинг и изцяло обновения спортен комплекс „Спортна София-2000“, който се простира на площ от близо 24 декара, след приключване на започващото разширение, София ще разполага с една зелена зона за спорт и рекреация на площ от общо 100 декара. Паркът се изгражда от  „Софийски имоти“ ЕАД, а изпълнител на строителните работи е фирма „Калистратов Груп“ ООД , която е избрана след  проведена открита процедура за избор на изпълнител по реда на Закона за обществените поръчки. ", "date": "2019.01.30", "title": "Стартира строителството на аквапарк „Възраждане“ в София"}
