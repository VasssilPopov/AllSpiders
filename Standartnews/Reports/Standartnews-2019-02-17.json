{"url": "https://standartnews.com/sport/levski-lukoyl-i-beroe-sa-na-final-za-kupata-na-blgariya-385254.html", "text": "Левски Лукойл и Берое ще играят на финала в турнира за Купата на България по баскетбол за мъже. Двата тима отстъпиха в реваншите , съответно срещу Академик Бултекс 77:87 и Академик София 82:89 , новече бяха спечелели убедително първите си срещи и така продължиха напред. отличие. Финалът за Купата на България е на 2 февруари в Панагюрище.", "date": "2019.02.16", "title": "Левски Лукойл и Берое са на финал за Купата на България"}
{"url": "https://standartnews.com/mneniya/sos-merki-sreshchu-idvashchata-kriza-385223.html", "text": ". Първата от тях - опасността от хибридна война на Русия, беше озвучена от втория човек в ГЕРБ Цветан Цветанов, ден след като се завърна от САЩ, където беше с българската делегация на традиционната Молитвена закуска на американския президент Доналд Тръмп. Според Цветанов опасността при нея е свързана с опорочаване на изборите, заради руска намеса в тях. Но ще засегне и дестабилизира цялото общество с фалшиви новини, измислени опорки и гигатнски манипулации. . Според нея световният растеж се пречупва заради четири \"облака\" и те може да докарат нова световна криза. Миналия месец МВФ вече преразгледа към понижение прогнозите си за растежа на световната икономика за тази година с 0,2 процентни пункта до 3,5 на сто. , които акумулират напрежение в глобалната икономика. Свидетели сме на световна икономика, чийто растеж е по-бавен от очакваното, изтъкна Лагард. Според нея търговското напрежение между Пекин и Вашингтон вече е започнало да се отразява на световната икономика. Нямаме никаква представа какво ще излезе, но това, което знаем, е че вече започва да има ефект върху търговията, лихвите по заемите и върху пазарите, заяви Лагард. Тя вещае \"ера на гнева\" и изтъкна, че  \". Когато има прекалено много облаци, необходима е светкавица, за да предизвика буря, предупреди Лагард, призовавайки правителствата да се подготвят за това и да избягват протекционизма. Първото доказателство, че Брекзит вече влияе негативно на световната икономика дойде от Острова. , съобщи АФП, позовавайки на официални данни. През изминалата година БВП на Обединеното кралство е отчел ръст от 1,4%, което обаче е спад в сравнение с 1,8 на сто през 2017 г. Данните на националната статистика също разкриват, че през последното тримесечие на 2018 г. икономиката на Великобритания се е разширила с едва 0,2%. През третото тримесечие Великобритания отчиташе ръст от 0,6%. Регистриран е спад в секторите строителство, услуги и производство. За първи път от септември 2012 г. е отчетен толкова слаб растеж на икономиката. В същото време Английската банка намали прогнозата за икономическия ръст през тази година до 1,2 на сто от 1,7% заради забавянето на световната икономика и \"мъглата около Брекзит\" Президентът на Турция Реджеп Тайп Ердоган обяви, цитиран от Ройтерс, че ще бъде премахнат данъкът върху книгите и печатните медии в страната като целта е да се подкрепят издателите, пострадали от дигитализацията. Турция маха ДДС за книги, списания и вестници в регламент, който парламентът трябва до края на седмицатаа обсъди следващата седмица. Турците ще купуват книги, списания и вестници с нулев ДДС, ако са закупени директно от лицензиран издател или неговия уебсайта. На печатните медии и книгите, закупени от книжарници и други доставчици, данъкът ще е 8%. . Жените, които отглеждат 4 или повече деца, ще бъдат освободени от данък общ доход. Решението е на унгарския премиер Виктор Орбан, което обяви в годишното си обръщение към нацията, цитирано от \"Гардиън\". По думите му, тези мерки ще стимулират унгарските семейства, което е по-добре, отколкото да бъдат допускани и издържани имигранти от предимно мюсюлмански държави. . Тръмп отчете, че икономическият растеж за последните 2 години е около 3,9-4%. А за всичките 8 години на Обама той е бил под 2 процента. Голямата заслуга на американския държавен глава е, че САЩ успя да върне голяма част от производството в страната,  което със сигурност ще намали негативния ефект от спад в световната икономика. Не случайно коментаторите засилиха похвалите за Тръмп: той се оказа  , накара ги да седнат на масата за преговори и вкара стотици милиони долари в САЩ. Основна тема пред Тръмп в близкото бъдеще очевидно ще е стената с Мексико. Причината е ясна - само от началото на тази година 18 хиляди нелегални мигранти са влезли в САЩ и те струват на американската хазна милиони долара. Протекционистичната политика на Тръмп макар да не е одобрявана от МВФ, засега изстрелва най-голямата икономика напред, отваря нови работни места и се аплодира както от американците, така и от акулите на Уолстрийт. Централните банки ще направят известна пауза в паричната си политика, но това може да доведе до негативен резултат – Европейската централна банка (ЕЦБ) дори няма да напусне негативна територия, ако не започне да увеличава лихвите през тази година. Този коментар направи Аксел Вебер, председател на швейцарската UBS Group AG, в интервю за Bloomberg. От банката все още считат, че към края на годината ЕЦБ може да повиши лихвите с 20 базисни пункта. Но при разочароващите данни от еврозоната, Франция и Германия, все повече анализатори очакват банката да отложи повишението на лихвите за следващата година. Според банкера в структурно отношение, докато страните се възстановяваха от финансовата криза, лихвените проценти са били много ниски за твърде дълъг период в страните от Западна Европа. Мисля, че лихвите, поне през по-голямата част от последните 5 години, бяха прекалено ниски за икономическата среда, в която се намираме. Но е вярно и че централните банки изчакаха прекалено дълго, преди да повишат лихвите, защото не нагаждаха паричната политика към очакваното състояние на икономиката и възстановяването на растежа, а по-скоро действаха като застрахователна полица и искаха да намалят всички остатъчни рискове. Ето защо банките задържаха лихвите ниски, за да премахнат рисковете за икономиката, а реалностите вече са други, каза банкерът. Макроикономическите показатели показват забавяне на ръста, който сигурно ще е в рамките на 3,2 процента. Този ръст няма да ни сложи в челните места на страните от Централна и Източна Европа, но няма да ни избута и много назад. Проблемът в България е, че ръста идва най-вече от увеличено потребление заради високата инфлация миналата година, а не от увеличени инвестиции. Ниският размер на външния дълг спрямо БВП, солидният бюджетен излишък и рекордно ниската безработица остават буфери на страната при евентуална икономичека буря. Въпреки това очакванията на родните банкери за вдигане на лихвите до края на годината, както и  , няма как да доведат до съществено повишаване на доходите преди евентуална криза. В същото време  . Затова и вероятността за хибридна война и нова криза са еднакво заплашителни. В случая, по-малко зло няма.  ", "date": "2019.02.16", "title": "SOS мерки срещу  идващата криза"}
{"url": "https://standartnews.com/kultura/deyzi-ridli-oskar-ayzk-i-dzhon-boyega-se-pregrshchat-sled-kraya-na-sn-385241.html", "text": "Приключиха снимките на „Междузвездни войни: Епизод IX“. Новината беше съобщена лично от режисьора на култовата сага Джей Джей Ейбрамс в личния му профил в „Туитър“. Той публикува и снимка, на която актьорите Дейзи Ридли, Оскар Айзък и Джон Бойега се прегръщат след края на снимките. Чувствам се така, сякаш е нещо нереално. Но днес приключихме снимките на Епизод IX. Няма достатъчно думи, с които да изразя огромната си благодарност към този наистина магичен екип и актьорския състав. Вечно ще ви бъда задължен“, написа под снимката Ейбрамс, съобщи бТВ. Епизод IX ще сложи край на последната трилогия на междузвездната поредица. Филмът тръгва по кината на 19 декември с премиера във Великобритания, а ден по-късно и в САЩ.", "date": "2019.02.16", "title": "\"Междузвездни войни: Епизод IX\" заснет"}
{"url": "https://standartnews.com/svyat/rukhna-pokriva-na-vuz-sankt-peterburg-21-zatrupani-385245.html", "text": "Срути се част от сграда на университета в Санкт Петербург, съобщават руските медии. Под отломките има най-малко 21 затрупани. В ход е спасителна операция.  Инцидентът е станал в ранния следобед, докато в учебното заведение все още е имало лекции. Пристигналите на място екипи на пожарната са успели да евакуират около 60 души. Предполага се, че  ремонтни дейности при  недобро укрепване на стените е причината за пропадане на покрива. На кадри, разпространени от руски медии, се вижда огромна дупка в покривната конструкция.  \"Просто си седяхме по време на занятия, оставаха пет минути до края. В един момент цялата сграда се разтресе, спря тока, беше много страшно в този момент. Отворих вратата и излязох в коридора, за да видя какво става. Всичко беше покрито с прах, видях дупка в покрива, липсваха стълбите. Просто нямаше изход. Докато се опитвахме да решим какво да правим, хората крещяха: Има ли живи? Пожарните дойдоха много бързо и успяхме да се спуснем по пожарната стълбичка\", разказва оцелял студент, който по време на срутването се е намирал на шестия етаж.  Студенти разказват, че са търсили опипом изхода от етажа и разкриват, че са изживели истински ужас. Очевидка споделя, че е видяла как изпод руините са извадили младо момиче. По думите в този момент минавала наоколо със съпруга си, когато се срутила сградата. \"Беше ясно, че са паднали преградните стени, прозорците бяха избити. Видяхче как извадиха момиче, което се казва Даша. Тя ни каза, че с нея е имало още един човек, който също е бил затрупан\", разкрива тя.    ", "date": "2019.02.16", "title": "Рухна вуз в Санкт Петербург, 21 затрупани /ВИДЕО, ОБНОВЕНА/"}
{"url": "https://standartnews.com/regionalni/ptyat-za-svetovnoto-po-matematika-minava-prez-stara-zagora-385236.html", "text": "\r\n   От 15 до 19 юли 2019 г. в японския град Фукуока – град в Южна Япония, административен център на префектура Фукуока, на остров Кюшу, на брега на протока Цушима, ще се съберат млади математици от цял свят за поредното издание на World Mathematics Invitational. Това съобщи за електронния сайт dolap.bg координаторът на събитието за България, известният старозагорски математик Любомир Любенов. Състезанието World Mathematics Invitational се провежда за ученици от подготвителен клас до 12 клас върху две теми за всеки клас: раздел А, който е съставен от 15 задачи; раздел В, който е съставен от 10 задачи. Времето за работа и по двата раздела е 40 минути, припомня математикът. \r\n  Квалификацията на българските кандидата за този световен форум ще се проведе  на 24 февруари в Стара Загора.  Общо 90 млади математици, 21 от които са старозагорци, ще спорят за място в големия математически финал в Япония, добави Любенов. Сред тях са златните медалисти от същото състезание през м.г. в Сеул – десетокласникът Марк Киричев от Варна и петокласникът Огнян Огнянов от София. Сред старозагорските представители е пък е шампионът на Азия оупън през 2017 и бронзов медалист от Сеул Теодор Танков. \r\n Любенов очаква успешен първи етап и на българския шампион от Тайланд 2018 г.-  първокласникът Мартин Матов от София , както и на 6-годишния Лъчезар Томов от Бургас, който е с перфектен резултат от квалификацията през декември 2018 г. за финала на Тайландската олимпиада. \r\n  Резултатите от квалификацията на нашите таланти з в Стара Загора ще бъдат обявени в средата на мар", "date": "2019.02.16", "title": "Пътят за Световното по математика  минава през Стара Загора"}
{"url": "https://standartnews.com/kultura/izrael-khorovits-kholivud-veche-ne-me-interesuva-385230.html", "text": "„Холивуд вече не ме интересува, пиша сценарии за независими продукции. Наскоро завърших и роман“, каза Израел Хоровиц, който гостува в Народния театър. Световноизвестният автор на сюжетите в някои от най-големите хитове в Меката на киното ще гледа премиерата на „Моята скъпа лейди“ и топ спектакъла „Някъде в този живот“ – две от най-поставяните му пиеси в Европа и Щатите. Самият той дебютира на 75 като режисьор в киното, за да превърне във филм „Моята скъпа лейди“ – страхотна история, вдъхновена от собствената му майка. Играе я гениалната Маги Смит в компанията на Кристин-Скот Томас и Кевин Клайн /друг много задушевен приятел/. Сега в техните роли влизат Мария Стефанова, Емануела Шкодрева и Михаил Билалов. В предишната бг версия играха Росица Данаилова, Ева Волицер и Веселин Калановски. Другата пиеса, в която вплита епизоди от живота на родителката му, е за 4 жени, които редовно се събират, за да играят на карти. В реалността Хоровиц дори предложил на дамите от обкръжението на майка му да се съберат в една къща, но те категорично му отказали.  Хоровиц, който не скри от журналистите, дошли в Народния, че е трябвало да се пребори с рак, е категоричен: Пише, за да избяга от реалността, да се скрие от това, което го притеснява в живота. Но в основата на всяка негова история са закодирани случки, лица и емоции от битието му. „Не умея да правя нищо друго, освен да пиша. Животът се движи толкова бързо, че в един момент преставаме да го разбираме. Магията на театъра е тъкмо в това – театърът забавя живота, поставя ред в хаоса“, сподели Хоровиц. Самият той признава като Флобер за мадам Бовари: „Писането - това съм аз“. Израел, който е син на шофьор от градче в Мазачузетс и съвършено случайно попада за първи път в театър с чужди билети, създава дебютния си роман, когато е на 13. Ръкописът стига дори до издатели, които снизходително му обясняват, че в него има хляб, но му е прекалено рано. Малко по-късно, когато е на 17, той е готов и с първата си пиеса. Ще напише още 69. В началото ги поставя в \"Лаборатория за драматургия\", която основава през 1975 година в Ню Йорк и оттогава е нейн арт директор. „Моята скъпа лейди“ е обяснението му в любов към Франция, където играят 50 от пиесите му. „Абсолютно чудо за момчето на шофьора, което още помни каква пиеса е гледало за първи път в театър - за афро-американско семейство от гетата на Чикаго. Когато сядам да пиша, съм убеден, че знам точно на къде съм тръгнал. Но не след дълго разбирам, че съм кривнал в съвсем друга, по-интересна посока. Така „Моята скъпа лейди“ стана много по-сериозна от това, което очаквах в началото“, беше искрен Хоровиц, който през 80-те завоюва позиции в Холивуд с биографичната история \"Автора! Автора!\" с неговия приятел от ранна младост Ал Пачино /с когото и сега са съседи по творчески „резиденции“ в Ню Йорк/, със \"Съншайн\" с Ралф Файнс, с \"Ню Йорк, обичам те!\". „Снимането е бавен процес, докато в театъра нещата се случват много по-бързо. Написах текста „3 седмици след рая“, след като на 11 септември в продължение на 3 часа не знаехме дали малкият ми син е жив или не. Училището му се намираше точно срещу Световния търговски център. Тогава разбрах, че не можем да защитим децата си – въпреки че всеки родител се заблуждава в обратното. Бях толкова разстроен, че реших да го опиша. Текстът дори не беше за сцена, но го изпратих до театрите, с които съм работил. Исках да обясня емоцията си, но започнах да получавам имейли, че поставят текста ми. Създадох и фонд в помощ на децата на пострадалите. Стигна се до там, че превърнаха във филм този текст – пуснаха го 25 пъти по телевизията“, разказа още той. И добави, че не може да обясни предпочитанията на публиката към една или друга от неговите пиеси. „Истинска мистерия е – никога не знам коя ще докосне зрителите и ще остане във времето. Защо живеем е основният въпрос, заради който съществува изкуството. Всяко негово сериозно произведение се опитва да му даде своя отговор. Но всъщност най-големият успех е, когато семейството ти те обича и се гордее с теб“, категоричен е бащата на пет деца /от 33 до 58/ и петима внуци, като между всички тях има певец, актьор, продуцент. Тъкмо заради опита с наследниците Хоровиц твърди, че театърът трябва не само да забавлява, но и да просвещава.  В петък не влезе на генералната репетиция на „Моята скъпа лейди“, за да се наслади направо на премиерата на 17 февруари. „Очаквам с нетърпение да ме изненадате“, каза той на Емануела Шкодрева, която играе и в двете му пиеси. Хоровиц обеща на Мариус Донкин още два свои текста за репертоара на академичната трупа. 8 са действащите лица в първата драматургична творба, а във втората трима актьори влизат в кожата на 80 персонажи. Заглавието на „многолюдната“ пиеса е немска дума, която е забранена като политически некоректна в Германия, тъй като се отнася за „място“, което Хитлер определя за евреи. Хоровиц вече е посочил и първият, който би искал да участва в нея – Сава Драгунчев. „Чувам го как мисли – и това ми харесва“, се е мотивирал драматургът пред директора на Народния. Самият Хоровиц е актьорствал в „Линията“ – пиесата му, която се играе в Ню Йорк от десетилетия и досега.  Хоровиц и съпругата му, с която се запознават на маратон в Англия, където тя е многократен шампион, днес са в Пловдив. Като някогашен лекоатлет, драматургът държи на физическата кондиция. Съжалява, че покрай медикаментите и терапиите в битката с рака е наддал 20 килограма, но сега е решен да се отърве от тях.                       Хоровиц с Емануела Шкодрева, която играе и в двете му пиеси на Народния - \"Моята скъпа лейди\" и \"Някъде в този живот\"", "date": "2019.02.16", "title": "Израел Хоровиц:  Холивуд вече не ме интересува"}
{"url": "https://www.standartnews.com/sport/bayern-se-izmchi-sreshchu-augsburg-video-385195.html", "text": "Байерн Мюнхен спечели гостването си на Аугсбург много драматично с 3:2. Баварците откриха 22-ия кръг в Бундеслигата на WWK Arena, където се очакваше те да бият лесно и да спестят сили за мача си с Ливърпул в Шампионската лига. Домакините всъщност откриха резултата в 14-ата секунда, което бе техният най-бърз гол в Бундеслигата за всички времена. Тогава Филип Макс опита нисък прострелен пас към дузпата, а Серхио Кордова пропусна кълбото между краката си. То пък взе, че се удари в стъпалото на Леон Горецка, което го направи неспасяемо за завърналия се след контузия Мануел Нойер. Все пак класата на гостите доведе до изравняване в 16-ата минута. Джошуа Кимих се включи отдясно и изпрати мечтано центриране към другия край на наказателното поле. Двамата централни бранители на Аугсбург останаха под топката, а това позволи на Кингсли Коман да засече от въздуха – 1:1. Шест минути по-късно Аугсбург отново поведе. Пак Филип Макс беше изпуснат на фланга. Той отново върна топка към точката на дузпата, където Мануел Грегорич я закачи и направи удобна за Джи Дон-Вон. Китаецът овладя и с мощен шут под гредата наказа рехавата отбрана на Байерн. Грандът обаче не се отказа и дълбоко в добавено време изравни отново чрез Коман. Крилото стреля мощно с левия крак и прокара топката между краката на вратаря. През втората част съпротивителните сили на домакините изчезнаха с третия гол в полза на мюнхенци. В 53-ата минута Коман комбинира с Дейвид Алаба в наказателното поле, а наглед от труден ъгъл австрийският национал нанесе впечатляващ шут по диагонала. Победата скъси изоставането на Байерн до лидера Борусия Дортмунд. Баварците са втори с 48 точки, докато „жълто-черните” имат 50 преди гостуването си на Нюрнберг. Аугсбург остава 15-и в подреждането с едва 18 пункта и ще трябва да се бори за оцеляването си.", "date": "2019.02.16", "title": "Байерн се измъчи срещу Аугсбург (ВИДЕО)"}
{"url": "https://standartnews.com/svyat/borisov-blgariya-shche-prodlzhi-da-rabotim-s-evropol-385214.html", "text": "Във фокуса на разговора бяха борбата с тероризма, разкриването на организирани престъпни групи, както и киберпрестъпността. “България ще продължи да укрепва сътрудничеството си с Европол. Службата винаги е била надежден партньор на страната ни в борбата с миграционния натиск, с контрабандата на горива и цигари и при злоупотребата с разплащателни средства“, подчерта министър-председателят. Изпълнителният директор на европейската служба за борба с престъпността Катрин де Бол заяви, че високо оценява работата на българските служби за сигурност. Тя подчерта и че Европол винаги си сътрудничи отлично с тях. Министър-председателят Бойко Борисов и изпълнителният директор на Европол Катрин де Бол разговаряха в рамките на Мюнхенската конференция по сигурността.", "date": "2019.02.16", "title": "Борисов: България ще продължи да работим с Европол"}
{"url": "https://standartnews.com/balgariya-politika/borisov-km-yotinger-iskame-da-sme-ambitsiozni-385224.html", "text": "\"Искаме да сме амбициозни - то тогава ни е необходим и амбициозен бюджет. От това зависи и бъдещото ни развитие, както и да покажем, че ЕС може да действа единно в трудни времена и да излезе още по-силен от кризите“, заяви българският министър-председател пред еврокомисаря Йотингер. Премиерът Борисов посочи, че България подкрепя аргументите и позицията на ЕК за приключване на преговорите по МФР до октомври 2019 г. „Надявам се, че ще можем да постигнем споразумение навреме, за да няма забавяне в програмите, да отговорим на очакванията и да си върнем доверието на нашите граждани“, каза министър-председателят Борисов. Той посочи пред Йотингер, че от нас се изисква да намерим баланса между политиката за растеж и новите приоритети. \"България, като външна граница на ЕС, добре разбира необходимостта от осигуряване на достатъчно средства за новите предизвикателства, особено в областта на сигурността, миграцията и отбраната. Но също толкова важно е бюджетът на ЕС да инвестира в растеж, заетост, конкурентоспособност и конвергенция“, подчерта премиерът Борисов. Той бе категоричен, че за страната ни кохезионната политика и общата селскостопанска политика са от приоритетно значение и са доказали своята добавена стойност за целия ЕС. „Изключително необходимо е допълнително засилване на фокуса върху нуждите на най-слабо развитите региони. Само така ще избегнем задълбочаването на изоставането и ще подпомогнем засилването на икономическото и социалното развитие и на ЕС като цяло“, каза още премиерът Бойко Борисов. Българският министър-председател и еврокомисарят се обединиха около позицията, че балансирано постижение по МФР, отчитащо нуждите на държавите членки, е постижима цел.", "date": "2019.02.16", "title": "Борисов към Йотингер: Искаме да сме амбициозни"}
{"url": "https://www.standartnews.com/sport/toni-zdravkov-sami-sme-si-vinovni-video-385196.html", "text": "Треньорът на Лудогорец Антони Здравков коментира   в двубой от 21-ия кръг на Първа лига. След това равенство тимът от Разград е лидер с актив от 52 точки. \"Верея игра много близо до собствената си врата, сгъстено, не можахме да играем на скорост, повече владеехме топката, създадохме достатъчно ситуации, но не успяхме да реализираме, ние сме си виновни. Не сме подценили Верея, през първата част имахме 4 чисти голови ситуации, единствената причина е, че не вкарахме, липсваше ни гола, проблемът беше, че не реализирахме попадения\", коментира Здравков след мача. \"Съперникът не отправи удар по посока нашата врата, играхме само в тяхната половина, но ние сме си виновни, че не спечелихме. Чисто физически нямаме проблеми, допуснаха се елементарни грешки в последния удар и пас, това беше проблем в този мач. Чисти голови положения не отбелязахме, не е проблем къса ли е или дълга резервната скамейка\", завърши изказването си наставникът на шампионите.", "date": "2019.02.16", "title": "Тони Здравков: Сами сме си виновни (ВИДЕО)"}
{"url": "https://www.standartnews.com/sport/yuventus-s-klasika-sreshchu-frozinone-video-385194.html", "text": "Ювентус постигна класическо 3:0 над Фрозиноне в първия мач за кръга от италианската Серия А. \"Старата госпожа\" продължава със невероятното си представяне като това бе 21-ата победа на тима от 24 мача. Торинци се впуснаха в атаки още от първата минута и още в 6-ата успяха да открият резултата. Пауло Дибала получи отличен пас от Кристиано Роналдо и не остави шансове на вратаря на гостите. Ювентус продължи да диктува нещата на терена, а целта на гостите явно беше да загуби двубоя с по-малко голове в мрежата си. В 17-ата минута на срещата Юве вече водеше с 2:0. Манджукич стреля към вратата след пас от корнер, вратарят Спортиело не успя да укроти кълбото в ръцете си и Бонучи го наказа, за да се разпише. В 63-ата минута на срещата Манджукич намери добре португалската звезда на тима Кристиано Роналдо, който също съумя да се разпише, за да фиксира резултата на 3:0. Така Ювентус вече има в актива си 66 точки и преднина от 14 пред втория Наполи, който е с мач по-малко. Фрозиноне е на предпоследната позиция с 16.", "date": "2019.02.16", "title": "Ювентус с класика срещу Фрозиноне (ВИДЕО)"}
{"url": "https://www.standartnews.com/sport/rado-yankov-otpadna-rano-v-pongchang-385197.html", "text": "Звездата ни в сноуборда Радослав Янков не успя да запише добро класиране в старта за Световната купа в ПьонгЧанг (Корея). На олимпийското трасе от 2018-а той отпадна още в квалификациите в паралелния гигантски слалом. Янков стартира 4-и и даде общо време от 1:22.04 минути, което му отреди 24-о място в класирането, а напред продължиха първите 16. Българинът остана на близо секунда от място в Топ 16. Най-бърз в квалификациите беше кореецът Лий с общо време от двата манша 1:20.19 минути. Янков, който е носител на Световната купа в паралелните дисциплини за 2016 година, завърши седми във финала в паралелния слалом на Световното първенство по сноуборд в Парк Сити в началото на февруари. Победител в паралелния гигантски слалом в ПьонгЧанг стана Жан Козир (Слвн). Утре е втория паралелен гигантски слалом в Корея.", "date": "2019.02.16", "title": "Радо Янков отпадна рано в ПьонгЧанг"}
{"url": "https://www.standartnews.com/sport/sportt-po-tv-za-16-fevruari-385193.html", "text": "12,30 Футбол, България, Първа лига: Ботев Враца - Витоша; 15,00 Черно море - ЦСКА; 17,30 Ботев Пд - Славия (пряко) 21,00 Футбол, Франция, Лига 1: Монако - Нант (пряко) 14,30; 17,00; 19,30 и 21,45 Футбол: Мачове за Купата на Англия (пряко) 14,30 Футбол, Англия, Лига 1: Саутенд - Портсмут (пряко) 17,00 Футбол, Англия, Чемпиъншип: Астън Вила - Уест Бромич (пряко) 20,00 и 22,30 Баскетбол, Испания, Купа на Краля: Полуфинали (пряко) 16,00 и 20,30 Тенис: ATP 500 Ротердам, полуфинали (пряко) 05,00 Хокей на лед, НХЛ: Вегас Голдън Найтс - Нешвил Предатърс (пряко) 20,00 Хокей на лед, НХЛ: Питсбърг Пенгуинс - Калгари Флеймс; 02,00 Тампа Бей Лайтнинг - Монреал Канейдиънс (пряко) 19,00 Футбол, Италия, Серия А: Каляри - Парма; 21,30 Аталанта - Милан (пряко) 14,00 Футбол, Испания, Ла Лига: Селта - Леванте; 17,15 Райо Валекано - Атлетико М; 19,30 Реал Сосиедад - Леганес; 21,45 Бареселона - Валядолид (пряко) 18,55 Баскетбол, Купа на България, полуфинал: Академик Бултекс - Левски Лукойл (пряко) 23,00 Тенис: АТР 250, Ню Йорк (пряко) 21,15 \"Спорт в обектива\" 21,00 Шампионска лига - магазинно предаване 11,45 и 15,15 Ски, СП: Оре, слалом, жени, първи и втори манш (пряко) 13,15 Ски бягане: Световна купа в Коне, спринт (пряко) 16,45 Ски скокове: Световна купа във Вилинген, индивидуално състезание (пряко) 18,45 и 22,45 Биатлон: Световна купа в Солджър Холоу, преследване, жени и мъже (пряко) 12,15 Фрийстайл ски: Световна купа във Фелдберг, ски крос (пряко) 14,45 Снукър: Открито първенство на Уелс, полуфинали (пряко) 16,30 Футбол, Германия, Първа Бундеслига: Шалке - Фрайбург; 19,30 Херта - Вердер (пряко) 21,30 Снукър: Открито първенство на Уелс, полуфинали (пряко)", "date": "2019.02.16", "title": "Спортът по тв за 16 февруари"}
{"url": "https://www.standartnews.com/sport/shifrin-s-istoricheska-pobeda-v-skite-385242.html", "text": "Американката Микаела Шифрин спечели слалома на световното първенство по ски алпийски дисциплини в Оре (Швеция). Така 23-годишната Шифрин стана първата в историята с 4 поредни световни титли в една дисциплина в алпийските ски. Тя триумфира в коронната си дисциплина слалом в Оре след изключителен втори манш, като даде общо време 1:57.05 минута. Втора остана Анна Свен-Ларсон (Швеция) с време 1:57.63 мин, а трета е Петра Влъхова (Словакия) с резултат 1:58.08 мин. Шифрин спечели  трети отличие на това световно първенство и общо седмо от световни шампионати. В Швеция тя вече взе златото в супергигантския слалом и бронз в гигантския слалом. Американката е и олимпийска шампионка в слалома от игрите в Сочи през 2014 г. Утре в Оре ще се състои и последната дисциплини от програмата на шампионата. Мъжете ще определят световния шампион на слалом. България ще бъде представена от Алберт Попов, Камен Златков и Йоан Тодоров.", "date": "2019.02.16", "title": "Шифрин с историческа победа в ските"}
{"url": "https://standartnews.com/svyat/sudan-ostana-bez-tok-385204.html", "text": "Суданското министерство на електрификацията обяви спирането на тока в цялата страна, предаде Al Arabiya, цитирана от БГНЕС. Техниците и инженерите възстановяват системата. Това е четвъртото за две години спирането на тока в цялата страна. Иначе Судан и Египет реализират съвместен проект за създаването на единна енергомрежа с мощност от 300 МВт.", "date": "2019.02.16", "title": "Судан остана без ток"}
{"url": "https://standartnews.com/sport/sportt-po-tv-za-16-fevruari-385193.html", "text": "12,30 Футбол, България, Първа лига: Ботев Враца - Витоша; 15,00 Черно море - ЦСКА; 17,30 Ботев Пд - Славия (пряко) 21,00 Футбол, Франция, Лига 1: Монако - Нант (пряко) 14,30; 17,00; 19,30 и 21,45 Футбол: Мачове за Купата на Англия (пряко) 14,30 Футбол, Англия, Лига 1: Саутенд - Портсмут (пряко) 17,00 Футбол, Англия, Чемпиъншип: Астън Вила - Уест Бромич (пряко) 20,00 и 22,30 Баскетбол, Испания, Купа на Краля: Полуфинали (пряко) 16,00 и 20,30 Тенис: ATP 500 Ротердам, полуфинали (пряко) 05,00 Хокей на лед, НХЛ: Вегас Голдън Найтс - Нешвил Предатърс (пряко) 20,00 Хокей на лед, НХЛ: Питсбърг Пенгуинс - Калгари Флеймс; 02,00 Тампа Бей Лайтнинг - Монреал Канейдиънс (пряко) 19,00 Футбол, Италия, Серия А: Каляри - Парма; 21,30 Аталанта - Милан (пряко) 14,00 Футбол, Испания, Ла Лига: Селта - Леванте; 17,15 Райо Валекано - Атлетико М; 19,30 Реал Сосиедад - Леганес; 21,45 Бареселона - Валядолид (пряко) 18,55 Баскетбол, Купа на България, полуфинал: Академик Бултекс - Левски Лукойл (пряко) 23,00 Тенис: АТР 250, Ню Йорк (пряко) 21,15 \"Спорт в обектива\" 21,00 Шампионска лига - магазинно предаване 11,45 и 15,15 Ски, СП: Оре, слалом, жени, първи и втори манш (пряко) 13,15 Ски бягане: Световна купа в Коне, спринт (пряко) 16,45 Ски скокове: Световна купа във Вилинген, индивидуално състезание (пряко) 18,45 и 22,45 Биатлон: Световна купа в Солджър Холоу, преследване, жени и мъже (пряко) 12,15 Фрийстайл ски: Световна купа във Фелдберг, ски крос (пряко) 14,45 Снукър: Открито първенство на Уелс, полуфинали (пряко) 16,30 Футбол, Германия, Първа Бундеслига: Шалке - Фрайбург; 19,30 Херта - Вердер (пряко) 21,30 Снукър: Открито първенство на Уелс, полуфинали (пряко)", "date": "2019.02.16", "title": "Спортът по тв за 16 февруари"}
{"url": "https://standartnews.com/sport/yuventus-s-klasika-sreshchu-frozinone-video-385194.html", "text": "Ювентус постигна класическо 3:0 над Фрозиноне в първия мач за кръга от италианската Серия А. \"Старата госпожа\" продължава със невероятното си представяне като това бе 21-ата победа на тима от 24 мача. Торинци се впуснаха в атаки още от първата минута и още в 6-ата успяха да открият резултата. Пауло Дибала получи отличен пас от Кристиано Роналдо и не остави шансове на вратаря на гостите. Ювентус продължи да диктува нещата на терена, а целта на гостите явно беше да загуби двубоя с по-малко голове в мрежата си. В 17-ата минута на срещата Юве вече водеше с 2:0. Манджукич стреля към вратата след пас от корнер, вратарят Спортиело не успя да укроти кълбото в ръцете си и Бонучи го наказа, за да се разпише. В 63-ата минута на срещата Манджукич намери добре португалската звезда на тима Кристиано Роналдо, който също съумя да се разпише, за да фиксира резултата на 3:0. Така Ювентус вече има в актива си 66 точки и преднина от 14 пред втория Наполи, който е с мач по-малко. Фрозиноне е на предпоследната позиция с 16.", "date": "2019.02.16", "title": "Ювентус с класика срещу Фрозиноне (ВИДЕО)"}
{"url": "https://www.standartnews.com/sport/penev-startira-ss-zaguba-ot-cherno-more-385240.html", "text": "Черно море победи ЦСКА-София с 2:0 при първия мач на Любослав Пенев начело на „червените“ в мача от 21-ия кръг на Първа лига по футбол. Домакините започнаха отлично мача и вкараха гол при първата си сериозна атака. В 7-та минута Мартин Минчев проби отляво по атаката и центрира, а Аристот Ндонгала с глава отбеляза от няколко метра за 1:0. В 15-та минута Рубен Пинто стреля опасно по диагонала отдясно, но топката попадна в ръцете на вратаря на домакините Иван Дюлгеров. В 24-та минута Едвин Джеси стреля опасно от границата на наказателното поле, но топката премина над вратата на домакините. В 31-та минута гостите можеха да изравнят, но след удара с глава на Рубен Пинто вратарят Иван Дюлгеров улови топката. В 35-та минута Рубен Пинто намери непокрит в наказателното поле на Черно море Али Соу, който стреля от движение, но вратарят изби топката. В 62-та минута варненци удвоиха преднината си. След центриране отдясно Ндонгала стреля, топката се отби в страничната греда и се върна в игралното поле, а Радослав Василев от непосредствана близост вкара втория гол в срещата за 2:0. В 70-та минута гостите можеха да намалят изоставането си, но вратарят Дюлгеров показа отличен рефлекс и изби топката след опасния удар на Евандро да Силва от далечно разстояние. В 80-та минута домакините останаха с 10 души на терена, след като Васил Панайотов получи втори жълт и съответно червен картон.  В друг мач от кръга Ботев (Враца) спечели с 1:0 срещу гостуващия Витоша (Бистрица). Единственото попадение в мача отбеляза Валери Домовчийски в 62-ата минута. Двата отбора изиграха равностойни първи 45 минути, но не успя да стигнат до гол.  Ботев поведе в резултата след отлична многоходова комбинация. Петър Атанасов подаде на Валери Домовчийски, който реализира с прецизен удар. В 69-ата минута Петър Атанасов получи топката от Емил Стоев в наказателното поле и стреля силно, но вратарят на Витоша изби в корнер. Десет минути по-късно Атанасов имаше идеална възможност, но стреля слабо и Василев изби с крак. В 89-ата минута домакините останаха с човек по-малко на терена, след като Ивайло Михайлов получи втори жълт и съответно червен картон. ", "date": "2019.02.16", "title": "Пенев стартира със загуба от Черно море"}
{"url": "https://www.standartnews.com/sport/kalyari-s-despodov-s-pobeda-v-italiya-385252.html", "text": "Каляри с Кирил Десподов победи Парма с 2:1 в мач от 24-ия кръг на италианското първенство по футбол. Футболист №1 на България влезе като резерва за Каляри в 56-ата минута на мястото на Алесандро Дейола. До този момент резултатът бе 0:1, след гола на Юрай Куцка (40) за гостите от Парма. Каляри обърна резултата с два гола на Леонардо Паволети (66 и в 86 мин) и така отборът прекъсна негативната серия 6 поредни мача без победа. Десподов, който е бивш футболист на ЦСКА - София премина в Каляри по време на зимната пауза.", "date": "2019.02.16", "title": "Каляри с Десподов с победа в Италия"}
{"url": "https://standartnews.com/svyat/narochen-za-uvolnenie-zastrelya-petima-kolegi-385199.html", "text": "Полицията пристигнала бързо на мястото на стрелбата, при претърсването на огромния производствен комплекс агентите се натъкнали на стрелеца, започнала престрелка помежду им. Петима агенти били ранени, още един получил контузия в коляното при бойните сцени. След час и половина полицаите простреляли смъртоносно нападателя, в когото открили пистолет Smith&Wesson. Още не е ясно дали нароченият за уволнение служител е пристигнал на работа с оръжието си или се е върнал вкъщи, за да го вземе.  “До този момент има петима загинали, шестима полицаи са ранени, но всички са в стабилно състояние“, съобщи шефът на местната полиция Кристен Зиман. Тя уточни, че нито един от простреляните й колеги не е с опасност за живота. Президентът Доналд Тръмп поздрави полицаите, които рискуваха живота си в престрелката с убиеца.", "date": "2019.02.16", "title": "Нарочен за уволнение застреля петима колеги"}
{"url": "https://standartnews.com/sport/bayern-se-izmchi-sreshchu-augsburg-video-385195.html", "text": "Байерн Мюнхен спечели гостването си на Аугсбург много драматично с 3:2. Баварците откриха 22-ия кръг в Бундеслигата на WWK Arena, където се очакваше те да бият лесно и да спестят сили за мача си с Ливърпул в Шампионската лига. Домакините всъщност откриха резултата в 14-ата секунда, което бе техният най-бърз гол в Бундеслигата за всички времена. Тогава Филип Макс опита нисък прострелен пас към дузпата, а Серхио Кордова пропусна кълбото между краката си. То пък взе, че се удари в стъпалото на Леон Горецка, което го направи неспасяемо за завърналия се след контузия Мануел Нойер. Все пак класата на гостите доведе до изравняване в 16-ата минута. Джошуа Кимих се включи отдясно и изпрати мечтано центриране към другия край на наказателното поле. Двамата централни бранители на Аугсбург останаха под топката, а това позволи на Кингсли Коман да засече от въздуха – 1:1. Шест минути по-късно Аугсбург отново поведе. Пак Филип Макс беше изпуснат на фланга. Той отново върна топка към точката на дузпата, където Мануел Грегорич я закачи и направи удобна за Джи Дон-Вон. Китаецът овладя и с мощен шут под гредата наказа рехавата отбрана на Байерн. Грандът обаче не се отказа и дълбоко в добавено време изравни отново чрез Коман. Крилото стреля мощно с левия крак и прокара топката между краката на вратаря. През втората част съпротивителните сили на домакините изчезнаха с третия гол в полза на мюнхенци. В 53-ата минута Коман комбинира с Дейвид Алаба в наказателното поле, а наглед от труден ъгъл австрийският национал нанесе впечатляващ шут по диагонала. Победата скъси изоставането на Байерн до лидера Борусия Дортмунд. Баварците са втори с 48 точки, докато „жълто-черните” имат 50 преди гостуването си на Нюрнберг. Аугсбург остава 15-и в подреждането с едва 18 пункта и ще трябва да се бори за оцеляването си.", "date": "2019.02.16", "title": "Байерн се измъчи срещу Аугсбург (ВИДЕО)"}
{"url": "https://standartnews.com/sport/rado-yankov-otpadna-rano-v-pongchang-385197.html", "text": "Звездата ни в сноуборда Радослав Янков не успя да запише добро класиране в старта за Световната купа в ПьонгЧанг (Корея). На олимпийското трасе от 2018-а той отпадна още в квалификациите в паралелния гигантски слалом. Янков стартира 4-и и даде общо време от 1:22.04 минути, което му отреди 24-о място в класирането, а напред продължиха първите 16. Българинът остана на близо секунда от място в Топ 16. Най-бърз в квалификациите беше кореецът Лий с общо време от двата манша 1:20.19 минути. Янков, който е носител на Световната купа в паралелните дисциплини за 2016 година, завърши седми във финала в паралелния слалом на Световното първенство по сноуборд в Парк Сити в началото на февруари. Победител в паралелния гигантски слалом в ПьонгЧанг стана Жан Козир (Слвн). Утре е втория паралелен гигантски слалом в Корея.", "date": "2019.02.16", "title": "Радо Янков отпадна рано в ПьонгЧанг"}
{"url": "https://www.standartnews.com/sport/karatancheva-veche-e-na-polufinal-v-arizona-385210.html", "text": "Сесил Каратанчева продължава със силното си представяне на турнира по тенис в Съпрайз, щата Аризона (САЩ) с награден фонд от $ 25 000.  В четвъртфиналите българката победи с  6:2, 6:0 над Даниела Сегел (Чили). За място на финала Сесил  ще играе срещу представителката на домакините  Али Кийк (САЩ), която е номер 148 в световната ранглиста. До момента Сесил Каратанчева сдпечели 18 точки за световната ранглиста.", "date": "2019.02.16", "title": "Каратанчева вече е на полуфинал в Аризона"}
{"url": "https://standartnews.com/svyat/shche-bdat-li-premakhnati-ponyatiyata-mayka-i-bashcha-385213.html", "text": "Франция е на път да премахне понятията „майка” и „баща” от училищните формуляри. Предложената поправка в закона вече е одобрена на първо четене и предвижда тяхната замяна с „родител 1” и „родител 2”. Дебатът във френската национална асамблея вече предизвика бурни реакции. „Никой не трябва да се чувства изключен от обществото заради нечие старомодно мислене. Всеки месец септември се изправяме пред една и съща ситуация. С екипа ми разработихме проект, с който да заменим „майка” и „баща” с „родител 1” и „родител 2”, каза Дженифър Де Темерман, депутат от „Републиката напред”. Тези думи запалиха искрата на недоволството в Националната асамблея и предизвикаха сериозен дебат сред хората. Гергана Спасова живее и работи във Франция вече 20 години. И не е склонна да бъде родител под номер 1 или 2 в официалните училищни документи. „Нека все пак не забравяме, че мнозинството от децата живеят в семейства с майка и баща...Лично мое мнение е, че изключението не бива да става правило\", заяви Гергана. Маркетинговият директор Франсоа Кола говори открито за сексуалната си ориентация. От 4 години е женен за Патрис, с когото са заедно вече 26 години.  „Имам брак с мъж. Нямаме деца, но съм абсолютно „за” приемането на тази промяна в закона. Мисля, че мярката би допринесла за повече равенство между хомосексуалните и хетеросексуалните двойки. Представям си момента, в който имаме наследници. Как ще попълня всички формуляри? Какво ще напиша в графата „майка”?\", казва Кола. За да стане офицално факт, предложението има да извърви дълъг път. Дори да бъде одобрено на следващо четене в Националната асамблея, поправката може да бъде отхвърлена от Сената. През 2013 г. Франция става 14-тата страна в света, която легализира еднополовите бракове. Година по-късно в страната се наблюдава бум на съюзите между партньори от един и същи пол – от 240 000 сключени брака близо 11 000 са еднополови. Узаконяването на хомосексуалните бракове дава и легално право на партньорите от един и същи пол да осиновяват деца.", "date": "2019.02.16", "title": "Ще бъдат ли премахнати понятията „майка” и „баща”?"}
{"url": "https://standartnews.com/svyat/ochakva-se-dnes-borisov-da-razgovarya-s-vitseprezidenta-na-sashch-385211.html", "text": "Мюнхенската конференция по сигурността продължава и днес. В рамките на форума министър-председателят Бойко Борисов ще се срещне с европейския комисар по бюджет и човешки ресурси Гюнтер Йотингер и с премиера на Бавария Маркус Зьодер, съобщи БНР. „Това, което говоря сега с Локхийд Мартин е за така наречената допълнителна помощ или какво още може да се изградят като ние винаги поставяме завод за ремонт на самолетите. Казвам, при положение, че се подпише договор, в България да се развие, колкото се може повече тази промишленост“, заяви премиерът в Мюнхен.", "date": "2019.02.16", "title": "Очаква се днес Борисов да разговаря с вицепрезидента на САЩ"}
{"url": "https://www.standartnews.com/sport/karatancheva-e-na-final-v-sashch-385253.html", "text": "Сесил Каратанчева се класира за финала на турнира по тенис на твърди кортове в Съпрайз, Аризона (САЩ). Надпреварата при жените е с с награден фонд от $ 25 000. Българката разгроми с 6:1, 6:3 втората поставена Али Кийк (САЩ), която е номер 148 в световната ранглиста. Сесил доминира през цялата среща и спечели за 54 минути. Каратанчева ще играе за титлата срещу Олга Говорцова от Беларус или Кори Кауф от САЩ. До момента Каратанчева заработи 30 точки за световната ранглиста.", "date": "2019.02.16", "title": "Каратанчева е на финал в САЩ"}
{"url": "https://standartnews.com/sport/toni-zdravkov-sami-sme-si-vinovni-video-385196.html", "text": "Треньорът на Лудогорец Антони Здравков коментира   в двубой от 21-ия кръг на Първа лига. След това равенство тимът от Разград е лидер с актив от 52 точки. \"Верея игра много близо до собствената си врата, сгъстено, не можахме да играем на скорост, повече владеехме топката, създадохме достатъчно ситуации, но не успяхме да реализираме, ние сме си виновни. Не сме подценили Верея, през първата част имахме 4 чисти голови ситуации, единствената причина е, че не вкарахме, липсваше ни гола, проблемът беше, че не реализирахме попадения\", коментира Здравков след мача. \"Съперникът не отправи удар по посока нашата врата, играхме само в тяхната половина, но ние сме си виновни, че не спечелихме. Чисто физически нямаме проблеми, допуснаха се елементарни грешки в последния удар и пас, това беше проблем в този мач. Чисти голови положения не отбелязахме, не е проблем къса ли е или дълга резервната скамейка\", завърши изказването си наставникът на шампионите.", "date": "2019.02.16", "title": "Тони Здравков: Сами сме си виновни (ВИДЕО)"}
{"url": "https://standartnews.com/sport/shifrin-s-istoricheska-pobeda-v-skite-385242.html", "text": "Американката Микаела Шифрин спечели слалома на световното първенство по ски алпийски дисциплини в Оре (Швеция). Така 23-годишната Шифрин стана първата в историята с 4 поредни световни титли в една дисциплина в алпийските ски. Тя триумфира в коронната си дисциплина слалом в Оре след изключителен втори манш, като даде общо време 1:57.05 минута. Втора остана Анна Свен-Ларсон (Швеция) с време 1:57.63 мин, а трета е Петра Влъхова (Словакия) с резултат 1:58.08 мин. Шифрин спечели  трети отличие на това световно първенство и общо седмо от световни шампионати. В Швеция тя вече взе златото в супергигантския слалом и бронз в гигантския слалом. Американката е и олимпийска шампионка в слалома от игрите в Сочи през 2014 г. Утре в Оре ще се състои и последната дисциплини от програмата на шампионата. Мъжете ще определят световния шампион на слалом. България ще бъде представена от Алберт Попов, Камен Златков и Йоан Тодоров.", "date": "2019.02.16", "title": "Шифрин с историческа победа в ските"}
{"url": "https://standartnews.com/svyat/mvnr-predupredi-za-risk-ot-teroristichni-ataki-v-makedoniya-385225.html", "text": "Посолството на Р България в Скопие информира, че на 15 февруари 2019 г. около 20.00 часа МВР на Република Северна Македония /РСМ/ публикува съобщение, което гласи: \"Полицията на РСМ проведе оперативно-технически мерки и обиски на няколко обекти, свързвани с потенциални планове и намерения за извършване на терористични актове на територията на РСМ от страна на радикални структури, поддръжници на групировката \"Ислямска държава“. Два часа по-късно американското посолство в Скопие обяви публично съобщение, че е налице повишен риск от терористични атаки, подтикнати от екстремистки идеологии на територията на РСМ и с препоръки към своите граждани да избягват посещенията на обекти и мероприятия, определяни като \"меки цели“. По този повод МВнР на Република България препоръчва на българските граждани, посещаващи Република Северна Македония в следващите дни, да отчитат съобщенията за повишен риск от терористични атаки. \r\nСигнали и молби за съдействие при бедствени ситуации се приемат денонощно в МВнР от дирекция „Ситуационен център“ на: тел. +359 2 948 24 04; +359 2 971 38 56, е-mai: crisis@mfa.bg, както и на дежурните телефони и електронна поща на българските дипломатически и консулски представителства.", "date": "2019.02.16", "title": "МВнР предупреди за риск от терористични атаки в Македония"}
{"url": "https://www.standartnews.com/sport/levski-lukoyl-i-beroe-sa-na-final-za-kupata-na-blgariya-385254.html", "text": "Левски Лукойл и Берое ще играят на финала в турнира за Купата на България по баскетбол за мъже. Двата тима отстъпиха в реваншите , съответно срещу Академик Бултекс 77:87 и Академик София 82:89 , новече бяха спечелели убедително първите си срещи и така продължиха напред. отличие. Финалът за Купата на България е на 2 февруари в Панагюрище.", "date": "2019.02.16", "title": "Левски Лукойл и Берое са на финал за Купата на България"}
{"url": "https://standartnews.com/sport/karatancheva-veche-e-na-polufinal-v-arizona-385210.html", "text": "Сесил Каратанчева продължава със силното си представяне на турнира по тенис в Съпрайз, щата Аризона (САЩ) с награден фонд от $ 25 000.  В четвъртфиналите българката победи с  6:2, 6:0 над Даниела Сегел (Чили). За място на финала Сесил  ще играе срещу представителката на домакините  Али Кийк (САЩ), която е номер 148 в световната ранглиста. До момента Сесил Каратанчева сдпечели 18 точки за световната ранглиста.", "date": "2019.02.16", "title": "Каратанчева вече е на полуфинал в Аризона"}
{"url": "https://standartnews.com/sport/penev-startira-ss-zaguba-ot-cherno-more-385240.html", "text": "Черно море победи ЦСКА-София с 2:0 при първия мач на Любослав Пенев начело на „червените“ в мача от 21-ия кръг на Първа лига по футбол. Домакините започнаха отлично мача и вкараха гол при първата си сериозна атака. В 7-та минута Мартин Минчев проби отляво по атаката и центрира, а Аристот Ндонгала с глава отбеляза от няколко метра за 1:0. В 15-та минута Рубен Пинто стреля опасно по диагонала отдясно, но топката попадна в ръцете на вратаря на домакините Иван Дюлгеров. В 24-та минута Едвин Джеси стреля опасно от границата на наказателното поле, но топката премина над вратата на домакините. В 31-та минута гостите можеха да изравнят, но след удара с глава на Рубен Пинто вратарят Иван Дюлгеров улови топката. В 35-та минута Рубен Пинто намери непокрит в наказателното поле на Черно море Али Соу, който стреля от движение, но вратарят изби топката. В 62-та минута варненци удвоиха преднината си. След центриране отдясно Ндонгала стреля, топката се отби в страничната греда и се върна в игралното поле, а Радослав Василев от непосредствана близост вкара втория гол в срещата за 2:0. В 70-та минута гостите можеха да намалят изоставането си, но вратарят Дюлгеров показа отличен рефлекс и изби топката след опасния удар на Евандро да Силва от далечно разстояние. В 80-та минута домакините останаха с 10 души на терена, след като Васил Панайотов получи втори жълт и съответно червен картон.  В друг мач от кръга Ботев (Враца) спечели с 1:0 срещу гостуващия Витоша (Бистрица). Единственото попадение в мача отбеляза Валери Домовчийски в 62-ата минута. Двата отбора изиграха равностойни първи 45 минути, но не успя да стигнат до гол.  Ботев поведе в резултата след отлична многоходова комбинация. Петър Атанасов подаде на Валери Домовчийски, който реализира с прецизен удар. В 69-ата минута Петър Атанасов получи топката от Емил Стоев в наказателното поле и стреля силно, но вратарят на Витоша изби в корнер. Десет минути по-късно Атанасов имаше идеална възможност, но стреля слабо и Василев изби с крак. В 89-ата минута домакините останаха с човек по-малко на терена, след като Ивайло Михайлов получи втори жълт и съответно червен картон. ", "date": "2019.02.16", "title": "Пенев стартира със загуба от Черно море"}
{"url": "https://www.standartnews.com/sport/tsska-shche-sksyava-razlikata-s-ludogorets-na-ticha-385198.html", "text": "Три мача от 21-я кръг в Първа лига ще се изиграят днес. Още в 12,30 часа на обяд във Враца, местният Ботев приема Витоша Бистрица. Ще е интересно да видим как ще се представят врачани без Валери Божинов. Гвоздеят в програмата е в 15,00 часа на ст. \"Тича\" във Варна. Тогава Любо Пенев ще направи повторен дебют за ЦСКА срещ Черно море. \"Червените\" ще са надъхани за спеха и след вчерашната изднъка на Лудогорец (0:0 с Верея). Последният мач за деня пък стартира в 17,30 часа. На стадиона в Коматево Ботев Пловдив приема Славия.", "date": "2019.02.16", "title": "ЦСКА ще скъсява разликата с Лудогорец на \"Тича\""}
{"url": "https://standartnews.com/sport/kalyari-s-despodov-s-pobeda-v-italiya-385252.html", "text": "Каляри с Кирил Десподов победи Парма с 2:1 в мач от 24-ия кръг на италианското първенство по футбол. Футболист №1 на България влезе като резерва за Каляри в 56-ата минута на мястото на Алесандро Дейола. До този момент резултатът бе 0:1, след гола на Юрай Куцка (40) за гостите от Парма. Каляри обърна резултата с два гола на Леонардо Паволети (66 и в 86 мин) и така отборът прекъсна негативната серия 6 поредни мача без победа. Десподов, който е бивш футболист на ЦСКА - София премина в Каляри по време на зимната пауза.", "date": "2019.02.16", "title": "Каляри с Десподов с победа в Италия"}
{"url": "https://standartnews.com/regionalni/peshcherata-biserna-otnovo-posreshcha-turisti-385226.html", "text": "Най-дългата и красива пещера на Шуменското плато -\"Бисерна\", ще бъде отворена отново за посетители от началото на април. Това съобщи за Радио Шумен директорът на природния парк \"Шуменско плато\" Васил Василев.  Пещерата бе благоустроена по европроект, ремонтът ѝ приключил в средата на миналата година, но тя останала затворена заради спокойствието на обитаващите я прилепи. Сега пещерата е осветена, а постоянната температура в нея е 11 градуса. \"Бисерна\" ще бъде затворена отново на 20-ти май, заради започващия размножителен период на прилепите, добави Василев. Пещерата се обитава от седем вида прилепи, като популацията им през миналата година е наброявала около две хиляди. Очаква се \"Бисерна\" да бъде отворена за посещения отново от октомври до декември. Дългата над 2 700 м пещера се състои от две галерии -  горна и долна, с постоянна вертикална връзка. На долният етаж минава подземна река, а в най-красивата ѝ горна част има многообразни по големина и форми сталагмити, сталактити и сталактони. Фото -Shmoko", "date": "2019.02.16", "title": "Пещерата \"Бисерна\" отново посреща туристи"}
{"url": "https://standartnews.com/regionalni/burgaski-rapr-izdkhna-na-31-godini-385232.html", "text": "Легендарният бургаски рапър Кирил Атанасов, е починал снощи, съобщават негови близки пред Флагман. Скоротечен рак е повалил младия мъж само за месец.Кирил е едва на 31 години. Той бе голяма звезда в Бургас преди 15-ина година по време на втората българска хип-хоп вълна. Има редица участия на живо на концертите на G.G.P., както и е канен на партита на култовата тогава група РАП НАЦИЯ с легендата Мишо Шамара и др.Постепенно рапът отстъпи от позициите си и Кирил прекрати музикалната си кариера. През 2012 година той опита да се завърне, но нямаше същият успех. Определян е като изключително талантлив текстописец. \r\n  През последните години Кирил завърши \"Публична администрация\" в Бургаския свободен университет и работеше в частния сектор.  \r\nФото - Флагман.бг", "date": "2019.02.16", "title": "Бургаски рапър издъхна на 31 години"}
{"url": "https://standartnews.com/sport/karatancheva-e-na-final-v-sashch-385253.html", "text": "Сесил Каратанчева се класира за финала на турнира по тенис на твърди кортове в Съпрайз, Аризона (САЩ). Надпреварата при жените е с с награден фонд от $ 25 000. Българката разгроми с 6:1, 6:3 втората поставена Али Кийк (САЩ), която е номер 148 в световната ранглиста. Сесил доминира през цялата среща и спечели за 54 минути. Каратанчева ще играе за титлата срещу Олга Говорцова от Беларус или Кори Кауф от САЩ. До момента Каратанчева заработи 30 точки за световната ранглиста.", "date": "2019.02.16", "title": "Каратанчева е на финал в САЩ"}
{"url": "https://standartnews.com/regionalni/ministr-kralev-oglezhda-tereni-za-nov-stadion-v-burgas-385220.html", "text": "Министърът на младежта и спорта Красен Кралев огледа подходящи терени в Бургас за нов футболен стадион, който да отговаря на всички стандарти за провеждането на големи международни първенства. \r\n  На проведената работна среща бургаският кмет Димитър Николов му представи няколко предложения на общината къде може да си изгради нов стадион. Първият терен е бившо военно поделение, което се намира на входа на Бургас. Другият е стадион \"Черноморец\" в квартал \"Акациите\", който може да бъде изцяло преустроен\", посочи Николов. \r\n \"В момента България подготвя кандидатурата си заедно със Сърбия, Гърция и Румъния за евентуално домакинство на Световно и Европейско първенство по футбол. Бургас е един от градовете, които имаме предвид, тъй като има отлична инфраструктура - има летище, добра пътна и транспортна инфраструктура, голяма хотелска база. Процесът все още е в самото начало, но трябва да сме наясно какви са възможностите пред нас, защото ако искаме да участваме в тази кандидатура, трябва да предложим и изградим 4 нови стадиона с капацитет 40 000 души\", каза пред Радио Бургас министър Красен Кралев. \r\nМинистър Кралев определи сътрудничеството с кмета на Бургас като отлично и изрази увереност тази година да бъде приключен най-големият проект, който министерството има в черноморския град - многофункционалната спортна зала \"Арена Бургас\".", "date": "2019.02.16", "title": "Министър Кралев оглежда терени за нов стадион в Бургас"}
{"url": "https://standartnews.com/sport/tsska-shche-sksyava-razlikata-s-ludogorets-na-ticha-385198.html", "text": "Три мача от 21-я кръг в Първа лига ще се изиграят днес. Още в 12,30 часа на обяд във Враца, местният Ботев приема Витоша Бистрица. Ще е интересно да видим как ще се представят врачани без Валери Божинов. Гвоздеят в програмата е в 15,00 часа на ст. \"Тича\" във Варна. Тогава Любо Пенев ще направи повторен дебют за ЦСКА срещ Черно море. \"Червените\" ще са надъхани за спеха и след вчерашната изднъка на Лудогорец (0:0 с Верея). Последният мач за деня пък стартира в 17,30 часа. На стадиона в Коматево Ботев Пловдив приема Славия.", "date": "2019.02.16", "title": "ЦСКА ще скъсява разликата с Лудогорец на \"Тича\""}
