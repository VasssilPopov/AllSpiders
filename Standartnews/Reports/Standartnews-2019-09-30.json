{"url": "https://standartnews.com/sport/aziattsi-vzekha-titlite-na-50-km-sportno-khodene-v-dokha-402694.html", "text": "Азиатци триумфираха в първия в историята финал на 50 км спортно ходене на световно по лека атлетика на открито, който се проведе през ноща. В Доха №1 при мъжете стана 31-годишният Юсуке Сузуки (Япония) с 4:04.20 часа. Среброто е за Жоао Виейра (Порт) с 4:04.59 часа, а трети е Еван Дънфи (Канада) с 4:05.02 часа. За Япония това е първа титла на 50 км спортно ходене от световно. При жените в същата дисциплина с титлата спечели Руи Лианг (Китай) с 4:23.26 часа. Тя изпревари сънародничката си Маокуо Ли - 4:26.40 часа. Трета се нареди Елеонора Анна Джорджи (Италия) с време от 4:29.13 часа. Тази вечер е и финала на 20 км спортно ходене при жените, като старта отново е в 23,30 ч.", "date": "2019.09.29", "title": "Азиатци взеха титлите на 50 км спортно ходене в Доха"}
{"url": "https://www.standartnews.com/sport/proval-za-ferari-v-sochi-402716.html", "text": "Ферари преживя ново тежко разочарование и загуби състезание, което трябваше да е тяхно. В Сочи скудерията на практика подари победата на Люис Хамилтън и Валтери Ботас. Себастиан Фетел и Шарл Леклер поведоха от старта, но всичко се обърка след влизането за смяна на гуми: Фетел получи повреда в КЕРС и отпадна, с което предизвика кола на сигурността. Всички влязоха за смяна на гуми, а Хамилтън дори запази водачеството. Леклер, който се движеше зад него и пред Ботас, беше извикан за втора смяна на гуми. Поставиха му софт – също като на двата Мерцедеса – и той излезе трети зад тях. При рестарта, обаче, Ботас удържа атаките на Леклер. До края на надпреварата за Гран при на Русия Шарл притискаше здраво Валтери, но така и не стигна до достатъчно опасна маневра.", "date": "2019.09.29", "title": "Провал за Ферари в Сочи"}
{"url": "https://standartnews.com/sport/freyzr-prays-s-chetvrta-svetovna-titla-na-100-m-402731.html", "text": "Шели-Ан Фрейзър-Прайс (Ям) спечели в Доха четвъртата си световна титла на 100 м. Спринтьорката триумфира във финала с 10,71 сек, което е водещ резултат за годината. Среброто остана за Дина Ашър-Смит с рекорд на Великобритания от 10,83 сек, а трета е Мари Жозе Та-Лу (Кот д'Ивоар) с 10,90 сек. Заради жегата от 32 градуса, които се усещаха като 41 стадион \"Халифа\" отново не успя да се напълни. Единствената бяла атлетка във финала Дафне Схипърс (Хол) не стартира заради болки в адукторите получени на полуфинала по-рано тази вечер. фото Getty images", "date": "2019.09.29", "title": "Фрейзър-Прайс с четвърта световна титла на 100 м"}
{"url": "https://standartnews.com/sport/nov-svetoven-rekord-za-sashch-na-svetovnoto-v-dokha-402730.html", "text": "Американката Алисън Филикс спечели тази вечер 12-ата си титла от световно първенство по лека атлетика, като този път я гарнира с рекорд на планетата в Доха. Тя завоюва златния си медал със смесената щафета на САЩ 4 х 400 м заедно с Уилбърт Лондън, Къртни Около и Майкъл Чери. Американците финишираха за 3:09.34 мин и така подобриха световния рекорд от 3:12.42 мин, който поставиха в сериите вчера. Първите пет в днешния финал слязоха под постижението №1 от вчера – Ямайка – 3:11.78 мин, Бахрейн – 3:1182 мин, Великобритания – 3:12.27 мин и Полша – 3:12.33 мин. Титлата е първа в историята на 4 х 400 м за смесени щафети. За Филикс, която стана майка само преди десет месеца, това е 17-и медал от шампионати на планетата . Тя има 12 златни, три сребъни и два бронзови отличия и е отдавна най-декорираната атлетка. Мерилин Оти е с 14 медала, а Вероника Камбъл-Браун – с 11. При мъжете №1 е Юсейн Болт с 14, 11 от които златни.   фото Getty images", "date": "2019.09.29", "title": "Нов световен рекорд за САЩ на световното в Доха"}
{"url": "https://standartnews.com/sport/yamayka-i-sashch-v-bitka-za-titlata-na-100-m-pri-zhenite-402701.html", "text": "Битката между САЩ и Ямайка в спринта продължава и днес в третия ден от 17-ото световно първенство по лека атлетика в Доха (Кат). Точно в 23,20 ч ще бъде даден старта на финала на 100 м при дамите. С апетити за титлата в Доха са Шели-Ан Фрейзър-Прайс и Илейн Томпсън (Ям), както и Тори Боуи (САЩ), актуалната световна шампионка от Лондон 2017 и нейната сънародничка Теана Даниелс. Не са за подценяване и Мари-Жоре Та Лу и Мириам Ауре (Кот д'Ивоар). Програма за днешния трети ден от световното по лека атлетика: 20:05     200 м – Мъже - Серии                                  21:20     100 м – Жени - Полуфинал                        \r\n21:55     800 м – Мъже – Полуфинал \r\n \r\n БНТ 3 излъчва пряко световното.", "date": "2019.09.29", "title": "Ямайка и САЩ в битка за титлата на 100 м при жените"}
{"url": "https://www.standartnews.com/sport/freyzr-prays-s-chetvrta-svetovna-titla-na-100-m-402731.html", "text": "Шели-Ан Фрейзър-Прайс (Ям) спечели в Доха четвъртата си световна титла на 100 м. Спринтьорката триумфира във финала с 10,71 сек, което е водещ резултат за годината. Среброто остана за Дина Ашър-Смит с рекорд на Великобритания от 10,83 сек, а трета е Мари Жозе Та-Лу (Кот д'Ивоар) с 10,90 сек. Заради жегата от 32 градуса, които се усещаха като 41 стадион \"Халифа\" отново не успя да се напълни. Единствената бяла атлетка във финала Дафне Схипърс (Хол) не стартира заради болки в адукторите получени на полуфинала по-рано тази вечер. фото Getty images", "date": "2019.09.29", "title": "Фрейзър-Прайс с четвърта световна титла на 100 м"}
{"url": "https://www.standartnews.com/sport/nov-svetoven-rekord-za-sashch-na-svetovnoto-v-dokha-402730.html", "text": "Американката Алисън Филикс спечели тази вечер 12-ата си титла от световно първенство по лека атлетика, като този път я гарнира с рекорд на планетата в Доха. Тя завоюва златния си медал със смесената щафета на САЩ 4 х 400 м заедно с Уилбърт Лондън, Къртни Около и Майкъл Чери. Американците финишираха за 3:09.34 мин и така подобриха световния рекорд от 3:12.42 мин, който поставиха в сериите вчера. Първите пет в днешния финал слязоха под постижението №1 от вчера – Ямайка – 3:11.78 мин, Бахрейн – 3:1182 мин, Великобритания – 3:12.27 мин и Полша – 3:12.33 мин. Титлата е първа в историята на 4 х 400 м за смесени щафети. За Филикс, която стана майка само преди десет месеца, това е 17-и медал от шампионати на планетата . Тя има 12 златни, три сребъни и два бронзови отличия и е отдавна най-декорираната атлетка. Мерилин Оти е с 14 медала, а Вероника Камбъл-Браун – с 11. При мъжете №1 е Юсейн Болт с 14, 11 от които златни.   фото Getty images", "date": "2019.09.29", "title": "Нов световен рекорд за САЩ на световното в Доха"}
{"url": "https://standartnews.com/sport/proval-za-ferari-v-sochi-402716.html", "text": "Ферари преживя ново тежко разочарование и загуби състезание, което трябваше да е тяхно. В Сочи скудерията на практика подари победата на Люис Хамилтън и Валтери Ботас. Себастиан Фетел и Шарл Леклер поведоха от старта, но всичко се обърка след влизането за смяна на гуми: Фетел получи повреда в КЕРС и отпадна, с което предизвика кола на сигурността. Всички влязоха за смяна на гуми, а Хамилтън дори запази водачеството. Леклер, който се движеше зад него и пред Ботас, беше извикан за втора смяна на гуми. Поставиха му софт – също като на двата Мерцедеса – и той излезе трети зад тях. При рестарта, обаче, Ботас удържа атаките на Леклер. До края на надпреварата за Гран при на Русия Шарл притискаше здраво Валтери, но така и не стигна до достатъчно опасна маневра.", "date": "2019.09.29", "title": "Провал за Ферари в Сочи"}
{"url": "https://standartnews.com/sport/blgarska-specheli-titla-na-tenis-v-portugaliya-402714.html", "text": "Изабелла Шиникова триумфира с титлата на тенис турнира на твърди кортове в Калдаш да Раиня (Португалия) с награден фонд 60 хиляди долара. Във финала Шиникова поведе с 6-3, 2-0 срещу Наталия Костич, когато представителката на Сърбия се отказа. Българката поведе с 4-0 в първия сет и го затвори с 6-3 за 45 минути. Във втората част Изабелла спечели първите два гейма и в този момент Наталия Костич се отказа. Титлата е втора за Шиникова през сезона и общо 22-ра в кариерата ѝ. За успеха си Шиникова заработи 80 точки за световната ранглиста. Това означава, че от следващата седмица Изабелла ще се изкачи до номер 171 в света. Шиникова завършва надпреварата като двойна шампионка, след като в събота триумфира и на двойки, където си партнира с Джесика Понше (Франция).", "date": "2019.09.29", "title": "Българка спечели титла на тенис в Португалия"}
{"url": "https://standartnews.com/sport/blgari-i-polyatsi-sa-1-na-sportniya-praznik-pred-ndk-402697.html", "text": "Състезателят по спортно ориентиране Димитър Желязков бе най-бърз в скоростното бегово изкачване на НДК. Той финишира пръв във второто издание на надпреварата включваща старт от фонтаните, влизане и изкачване на 8 етажа в сградата, обиколка на цялата тераса и слизане по \r\nстълбите. Този година най-добрите атлети изминаха два пъти това разстояние, като Желязков финишира за 9:40 мин., далеч пред оформилите спор за второто място Апостол Атанасов с 10:17 и Стефан Йорданов с 10:27. При жените най-бърза бе Кристина Йорданова 10:45 мин., следвана \r\nот Лиляна Гоцева 11:35, Борислава Миткова 14:10 и др. За първи път се състоя и масов старт на изкачването на НДК, дебютните победители при любителите са Ясен Ангелов и Диана Николова. \r\nДесетки хиляди столичани и гости на града станаха свидетели на втория в историята спортен празник НДК 360 – Европейска нощ на спорта. Сред тях бе и Йорданка Фандъкова, която в продължение на близо час премина през \r\nвсички демонстративни сетове на отделните спортове, поздрави призьорите в надпреварите и приветства участниците. Сред присъстващите бяха още Николай Стойнев – зам.-председател на Столичен общински съвет, доц. Д-р Тодор Чобанов – зам.-кмет на Столична община и др. \r\nОсвен бягането, много оспорвано протече и състезанието по ориентиране. Най-добре из коридорите, фоайетата и залите на НДК се представиха Борис Йосифов от НСА Сивен и Борислава Миткова от Валди София при мъжете и \r\nжените, Александър Котков от Валди София и Ивана Педева от НСА Сивен при юношите и девойките под 18 г. и Христо Манов от Соколец Самоков и Стиляна Савова от НСА Сивен при синьорите над 35 г. \r\nС огромен интерес присъстващите проследиха фасадното изкачване на НДК, в които тази година се включиха и алпинисти от чужбина. Групата майстори от Познан, заедно с българските им колеги показаха завидни умения по \r\nспуснатите покрай сградата въжета. Надпреварата бе с директни елиминации и бе спечелена от поляците. При мъжете най-бърз бе Михаил Мачошчик с 1:05,29 мин., следван от Тодир Кисимов 1:12,27, Борислав Алексиев 1:35,1 и др. При дамите първа покрай фасадата до покрива стигна Соня Дудяк 1:42,01 мин, пред Невена Андонова 2.10:02, Ани Гатева 2:29,05 и др. Така НДК 360 за първи път се превърна и в международен фестивал на градските \r\nспортове. На официалното откриване на „Европейската нощ на спорта“ присъстваха зам.-министърът на спорта Стоян Андонов, евродепутатът Андрей Ковачев, изтъкнатите български спортисти Ренета Камберова, Петър Стойчев, \r\nДенислав Коджабашев, Ивайло Иванов и Анатоли Илиев, оргаизационен секретар на фондация \"София - европейска столица на спорта\". Всички те поздравиха присъстващите и им пожелаха да имат повече подобни възможности да се докосват до спорта и да практикуват активни занимания в ежедневието. \r\nСлед което зрителите се насладиха на редица майсторски изпълнения на сцената, където много настроение създаваше водещият Део. Междувременно десетки хиляди столичани наблюдаваха демонстрациите по 20 вида спорт на импровизирани сетове в пространството пред НДК. Някой от присъстващите се включиха сами като изпробваха своите умения под наставленията на специалистите. Най-много зрители събра турнирът по стрийт фитнес, по време на който Димитър Дилчев бе отличен със специален плакет, връчен му от директора на състезанията Цветан Георгиев в присъствието на Йорданка Фандъкова. В голяма атракция се превърна и издигането на топловъздушния балон, на прекрасната панорама на вечерна София имаха възможност да се насладят наградените от организираните томболи, викторини и спортни състезания. \r\nПризьорите в състезанията за мъже и жени бяха отличени с медали и парични награди, а за юношите, девойките и синьорите, както и за първите трима в масовия старт на беговото изкачване бяха предвидени медали и материални награди. Всеки участник получи фланелка с бранда на спортния празник. Още много награди и сувенири бяха раздадени по време на забавните игри и викторини. НДК 360 се организира за втора поредна година и обединява няколко спортни събития в празник с цел да промотира възможностите за спорт в столицата и специално в и около НДК, откъдето фактически започва и пътят от центъра на града към планината Витоша. Фестивалът е част от ежегодната „Европейска нощ на спорта“ с организатори Столична община, Фондация „София – Европейска столица на спорта“, НДК, НСА „Васил Левски“ и Българска федерация по ориентиране с подкрепата на Министерството на младежта и спорта.", "date": "2019.09.29", "title": "Българи и поляци са №1 на спортния празник пред НДК"}
{"url": "https://standartnews.com/kultura/demetra-duleva-svett-ne-ni-poznava-izvn-klishetata-402682.html", "text": "В  „Странстващият албатрос“ - дебютният роман на Деметра Дулева - историята започва сред сивотата на София от края на 90-те години, пренася ни в самотата на космополитния Брюксел и завършва на брега край Сена. Габриела слиза на Северната гара в столицата на обединена Европа с малко багаж, китарата на Нико и една черна котка. Но храброто й пътуване, изпълнено с неочаквани срещи и странни премеждия, едва сега започва. Животът в крайните квaртали на София, Брюксел и Париж може да е удивително еднакъв. Защото най-трудно навсякъде е това, което Габриела единствено търси: да бъде отново щастлива. „Родена съм в годините на социализма. Половината си живот съм прекарала в България, другата – в чужбина. И още не знам коя от двете части е по-добрата. Живяла съм в четири държави, говоря пет езика, сменяла съм работа и жилище десетки пъти. Вярвам, че най-добрият начин да разкажеш действителността е, като измислиш история за нея“, споделя Деметра Дулева, която неотдавна се срещна с читателите си в София и Пловдив. Първите епизоди от книгата се появяват преди около 15 години, когато Деметра отива да живее в Брюксел. Тогава все още няма смелост за роман, а пише къси есета и разкази. Преди три години, когато порасналите й деца излизат от дома и тя приключва с активното майчинство, намира оцелелите откъси и сяда - всяка вечер,  страница след страница. „Но не романът, а самото писане беше целта“, твърди днес Дулева. -     Госпожо Дулева, докато пишехте книгата, разбрахте ли все пак коя половина от вашето „аз“ е по-добра: израсналата в България през социализма или култивираната от така наречената демокрация из Европа? -     Времето, в което живеем, разкъса милиони човешки съдби на „преди” и „след” социализма. В много случаи двете половини изпаднаха в дълбок конфликт. Помните романа на Итало Калвино „Разполовеният виконт”. В него гюле на бойното поле разделя човек на две симетрични части, които остават живи. Нещастният виконт се раздвоява на враждуващи помежду си лоша и добра половина. Eдна от идеите на романа ми е да изравни двата свята, да покаже, че успехът и пътят към щастието са еднакво трудни и на Изток, и на Запад. Чрез живота на Габриела Н. се опитам да внуша, че това непрекъснато взиране една в друга на двете същности – “израсналата в България” и “покълналата на Запад”, е излишно. Време е те да се помирят, както щастливо завършва и странната история на разполовения виконт. -     И вие, и вашата героиня сте от номадите на границата между двата века: изяснихте ли поне малко за себе си дали принадлежността към съответната нация е определяща за качествата и недостатъците на личността? -     Когато отидеш в чужбина, разбираш, че българската идентичност не се носи лесно. Но това ти дава възможност да я видиш отстрани и в контраста с останалите да я опознаеш по-добре. А носталгията прави така, че да искаш да съхраниш хубавото, което тя ти дава. -     Мислите ли, че изгубеното БГ поколение успя със закъснение да се впише в промяната? -     Мисля, че “изгубеното поколение” извърши промяната. Поетът Александър Секулов използва един термин, който ще заема, защото ми се струва точен. Нарече го “похарчено”. С него бяха платени прехода и промените. С милиони житейски истории. Книгата е точно за това – за мълчаливия подвиг на цяло поколение, успяло да оцелее от руините на рухналия комунизъм и мъчителния преход. И за тези, които не оцеляха. -     Самотата е сред големите теми в романа – тя ли е проблем номер едно в съвременния свят? Може би все пак е различна на Изток и на Запад... -     В рамките на нашия живот се случиха няколко големи революции: политическа, дигитална, екологична... Всички те скъсиха политическите и географски разстояния, в този смисъл доближиха Изтока и Запада, но навсякъде отдалечиха хората един от друг. Ако има разлика в самотата на Изток и Запад, то е само времева, доколкото ние все още ги догонваме във всичко. Каквото е там, скоро ще бъде и при нас. -     И въпреки че обобщенията са рисковано занимание, какъв, според вас, е станал животът на сънародниците ни в Европа в сравнение, примерно, с времето преди 10-15 години? -     Ще отговоря малко по-общо за емиграцията, защото ми се струва, че това е гореща тема напоследък. Рухването на социализма породи масова емиграционна вълна, която разкъса нацията на две: тези, които останаха и тези, които заминаха. Между двата свята се изгради стена, от която всеки наднича и се пита: “Добре ли направих, че заминах?” и “Правилно реших да остана?”. И в същото време има много завист и дори злоба към избора на другия. Моите наблюдения обаче са малко по-различни. Според мен, основното чувство между разделилите се половини, които трудно могат да бъдат събрани отново, е болката. Хората могат донякъде да се примирят с корупцията и грозотата на прехода, но никога няма да простят разкъсването на семействата. Как се прежалват децата, които заминаха? Как се прежалват родителите, които останаха? И това е голямата тема на сънародниците ни днес – за корените, за произхода, за двете родини – старата и новата. -     Кои от обръчите с хиляди правила най-много са ви стягали из Европа? -     Тези, които стягат човешките отношения. На Запад общуването между хората е много опосредствано и регулирано от всякакви правила: между съседите, с колегите, на улицата. Всяко действие е регламентирано. Това създава доста дебел слой социална смазка, който подобрява функционирането на човешкия социум, но пречи на нормалното общуване, лишава го от сърдечност и непринуденост. -     Казвате, че истината звучи най-недостоверно – това ли беше основната причина, поради която се отдадохте на писането? -     Не бих казала основна причина, но в писането фикцията е много важна, тя дава възможност да разкажеш действителността в синтез и без задръжки. Но измислената романова действителност трябва да е достоверна, за да е убедителна. А за да бъде достоверна, трябва да се захваща за реалното. -     Какво, според вас, е най-интересното в съвременната българска литература?  -     Най-интересна ми е ролята на издателствата. Добри български автори винаги е имало, но нали помните сергиите с книги? Когато валеше дъжд, ги завиваха с найлони. Много литературни съдби не можаха да се развият в тези парници за книги. От десетина години най-добрите издателства започнаха да търсят, подкрепят и дори да създават автори. Най-големите успехи на съвременната българска литература са резултат от таланта на авторите си, но от и таланта на издателите. Както е в богатата Европа. Мислите ли, че френските или скандинавските автори щяха да се радват на толкова преводи в България, ако зад тях не стояха добри издатели и мощни държавни институции? Оставен сам, талантът най-често има трагична съдба. -     Какво съдържа бонбонът „България“, който Габриела предлага в елитен шоколадов бутик в Брюксел? -     Нежен аромат на рози. Това е най-популярната предства за България. Един от въпросите, които ме занимават е как гледат на нас чужденците. С какво ни свързват, с какво България е видима за тях? Все още не съм си отговорила, защото с известна изненада установявам, че почти нищо  не  знаят за нас. А малкото, което им е известно, е свързано предимно с клишета и предубеждения, които много трудно се разчупват. Ежедневно се опитвам да се боря с тях и да показвам положителните качества, в които вярвам: младост, свежест, сила, талант. -     По какво си приличате и по какво се различавате с главната героиня в първия ви роман?    -     С Габриела ме обединяват две основни неща: стремежът към щастие и битката за оцеляване на личността. Много е трудно да се съхраниш, да запазиш и развиеш най-доброто от себе си в среда и време, които са агресивни и те притискат до задушаване. Но за разлика от нея, аз не съм сама, никога не съм била. Имам чудесен брак, мъж и деца, които обичам. Имам отлични отношения с родителите си и с двамата си братя. Аз съм от света на големите фамилии и споделеното детство. -     Какво най-ярко си спомняте от тийнейджърските ви приключения в навечерието на 10 ноември? -     Още преди промените вече се бяха появили различните субкултури - хипари, пънкари, рокери и други подобни… Аз не принадлежах към нито една от тях, но обичах да се събираме на Попа.  Винаги имаше някой с китара. Учила съм в езикова гимназия и общувах предимно с връстници, които четяха чуждите автори в оригинал. Още като ученици повечето бяха изявени математици, спортисти, музиканти, поети… Ускорението, което тогава си задавахме взаимно, никога повече не се повтори! Следващият ми роман ще е точно за гимназиалните години. -     С какво тогавашната София е останала в паметта и емоциите ви? -     Отново с хората. Не съм срещала повече толкова концентрирана човешка енергия. София е градът, в който съм израснала и в който никога не съм “на гости”. Принадлежим си - и тогава и сега. Много се е променила, но нещата, които харесвам, са останали същите: зеленината, големите булеварди, жълтите павета, нежният профил на Витоша…", "date": "2019.09.29", "title": "Деметра Дулева: Светът не ни познава извън клишетата"}
{"url": "https://standartnews.com/svyat/opashki-na-granitsata-s-turtsiya-402707.html", "text": "Стотици хора с часове чакат да преминат от турска страна в България на граничните пунктове „Малко Търново” и „Лесово”. По информация на турските гранични власти, потвърдена и от посещение на дипломатически служител от Генералното ни консулство в Одрин, на 29 септември 2019 г. ситуацията с трафика на ГКПП ,,Дерекьой –Малко Търново‘‘ и „Хамзабейли-Лесово“ към входа за България е усложнена поради срив в системата за обработка на документи на турските гранични пунктове, съобщиха от МВнР. Образували са се опашки от изчакващи автомобили и автобуси, които са блокирани на входа към България. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем. Ситуацията с трафика на третия изход от Турция към България – ГКПП „Капъкуле- Капитан Андреево“, към входа за България към момента е спокойна.", "date": "2019.09.29", "title": "Опашки на границата с Турция"}
{"url": "https://standartnews.com/regionalni/revnivets-nakazva-s-nozh-zhena-si-402695.html", "text": "Полицията издири и задържа ревнивец, който пробол с нож многократно приятелката си, докато тя гостувала на роднини в Септември. Драмата се разиграла в ромския квартал на града, съобщи говорителят на полицията Мирослав Стоянов. 36-годишната П.Г. от Пловдив е транспортирана с множество прободни рани в корема и краката в областната болница в Пазарджик. Пострадалата е била незабавно оперирана, състоянието й е тежко. Жената била на гости на роднини в Септември, когато изненадващо там дошъл и 41-годишният й мъж М.М. от Пловдив, с когото живеели на семейни начала. Между двамата избухнал скандал, причината за който била ревност. Пред близките й мъжът обвинил жената, че му изневерява. Изневиделица той извадил нож и нанесъл множество прободни рани в тялото на любимата си. Веднага след това се качил в автомобила си и избягал от мястото. Ревнивецът е открит и задържан по-късно в пловдивския кв. „Столипиново“. Той е арестуван, а разследването на случая е поето от окръжната прокуратура в Пазарджик.", "date": "2019.09.29", "title": "Ревнивец наказва с нож жена си"}
{"url": "https://standartnews.com/sport/adriev-andreev-na-final-v-sashch-402699.html", "text": "Големият талант на българския тенис Адриан Андреев продължи със силните си изяви на ITF турнира в Харлинген, като победи представителя на домакините от САЩ Алекс Рибаков след 6:3, 6:1. Така българинът се класира за финала на турнира. Андреев свърши перфектно задачата си след три пробива в първия сет и три пробива във втория сет. Той допусна обаче по един пробив на сметката си във всяка една от частите. Срещата приключи за 1 час и 17 минути, а на финала нашенецът ще срещне Говинд Нанда, който също е американец и е 708-и в световната ранглиста. Той победи в другия 1/2-финал германеца Тимо Щодер след 6:4, 6:2.", "date": "2019.09.29", "title": "Адриан Андреев на финал в САЩ"}
{"url": "https://www.standartnews.com/sport/blgari-i-polyatsi-sa-1-na-sportniya-praznik-pred-ndk-402697.html", "text": "Състезателят по спортно ориентиране Димитър Желязков бе най-бърз в скоростното бегово изкачване на НДК. Той финишира пръв във второто издание на надпреварата включваща старт от фонтаните, влизане и изкачване на 8 етажа в сградата, обиколка на цялата тераса и слизане по \r\nстълбите. Този година най-добрите атлети изминаха два пъти това разстояние, като Желязков финишира за 9:40 мин., далеч пред оформилите спор за второто място Апостол Атанасов с 10:17 и Стефан Йорданов с 10:27. При жените най-бърза бе Кристина Йорданова 10:45 мин., следвана \r\nот Лиляна Гоцева 11:35, Борислава Миткова 14:10 и др. За първи път се състоя и масов старт на изкачването на НДК, дебютните победители при любителите са Ясен Ангелов и Диана Николова. \r\nДесетки хиляди столичани и гости на града станаха свидетели на втория в историята спортен празник НДК 360 – Европейска нощ на спорта. Сред тях бе и Йорданка Фандъкова, която в продължение на близо час премина през \r\nвсички демонстративни сетове на отделните спортове, поздрави призьорите в надпреварите и приветства участниците. Сред присъстващите бяха още Николай Стойнев – зам.-председател на Столичен общински съвет, доц. Д-р Тодор Чобанов – зам.-кмет на Столична община и др. \r\nОсвен бягането, много оспорвано протече и състезанието по ориентиране. Най-добре из коридорите, фоайетата и залите на НДК се представиха Борис Йосифов от НСА Сивен и Борислава Миткова от Валди София при мъжете и \r\nжените, Александър Котков от Валди София и Ивана Педева от НСА Сивен при юношите и девойките под 18 г. и Христо Манов от Соколец Самоков и Стиляна Савова от НСА Сивен при синьорите над 35 г. \r\nС огромен интерес присъстващите проследиха фасадното изкачване на НДК, в които тази година се включиха и алпинисти от чужбина. Групата майстори от Познан, заедно с българските им колеги показаха завидни умения по \r\nспуснатите покрай сградата въжета. Надпреварата бе с директни елиминации и бе спечелена от поляците. При мъжете най-бърз бе Михаил Мачошчик с 1:05,29 мин., следван от Тодир Кисимов 1:12,27, Борислав Алексиев 1:35,1 и др. При дамите първа покрай фасадата до покрива стигна Соня Дудяк 1:42,01 мин, пред Невена Андонова 2.10:02, Ани Гатева 2:29,05 и др. Така НДК 360 за първи път се превърна и в международен фестивал на градските \r\nспортове. На официалното откриване на „Европейската нощ на спорта“ присъстваха зам.-министърът на спорта Стоян Андонов, евродепутатът Андрей Ковачев, изтъкнатите български спортисти Ренета Камберова, Петър Стойчев, \r\nДенислав Коджабашев, Ивайло Иванов и Анатоли Илиев, оргаизационен секретар на фондация \"София - европейска столица на спорта\". Всички те поздравиха присъстващите и им пожелаха да имат повече подобни възможности да се докосват до спорта и да практикуват активни занимания в ежедневието. \r\nСлед което зрителите се насладиха на редица майсторски изпълнения на сцената, където много настроение създаваше водещият Део. Междувременно десетки хиляди столичани наблюдаваха демонстрациите по 20 вида спорт на импровизирани сетове в пространството пред НДК. Някой от присъстващите се включиха сами като изпробваха своите умения под наставленията на специалистите. Най-много зрители събра турнирът по стрийт фитнес, по време на който Димитър Дилчев бе отличен със специален плакет, връчен му от директора на състезанията Цветан Георгиев в присъствието на Йорданка Фандъкова. В голяма атракция се превърна и издигането на топловъздушния балон, на прекрасната панорама на вечерна София имаха възможност да се насладят наградените от организираните томболи, викторини и спортни състезания. \r\nПризьорите в състезанията за мъже и жени бяха отличени с медали и парични награди, а за юношите, девойките и синьорите, както и за първите трима в масовия старт на беговото изкачване бяха предвидени медали и материални награди. Всеки участник получи фланелка с бранда на спортния празник. Още много награди и сувенири бяха раздадени по време на забавните игри и викторини. НДК 360 се организира за втора поредна година и обединява няколко спортни събития в празник с цел да промотира възможностите за спорт в столицата и специално в и около НДК, откъдето фактически започва и пътят от центъра на града към планината Витоша. Фестивалът е част от ежегодната „Европейска нощ на спорта“ с организатори Столична община, Фондация „София – Европейска столица на спорта“, НДК, НСА „Васил Левски“ и Българска федерация по ориентиране с подкрепата на Министерството на младежта и спорта.", "date": "2019.09.29", "title": "Българи и поляци са №1 на спортния празник пред НДК"}
{"url": "https://www.standartnews.com/sport/adriev-andreev-na-final-v-sashch-402699.html", "text": "Големият талант на българския тенис Адриан Андреев продължи със силните си изяви на ITF турнира в Харлинген, като победи представителя на домакините от САЩ Алекс Рибаков след 6:3, 6:1. Така българинът се класира за финала на турнира. Андреев свърши перфектно задачата си след три пробива в първия сет и три пробива във втория сет. Той допусна обаче по един пробив на сметката си във всяка една от частите. Срещата приключи за 1 час и 17 минути, а на финала нашенецът ще срещне Говинд Нанда, който също е американец и е 708-и в световната ранглиста. Той победи в другия 1/2-финал германеца Тимо Щодер след 6:4, 6:2.", "date": "2019.09.29", "title": "Адриан Андреев на финал в САЩ"}
{"url": "https://www.standartnews.com/sport/aziattsi-vzekha-titlite-na-50-km-sportno-khodene-v-dokha-402694.html", "text": "Азиатци триумфираха в първия в историята финал на 50 км спортно ходене на световно по лека атлетика на открито, който се проведе през ноща. В Доха №1 при мъжете стана 31-годишният Юсуке Сузуки (Япония) с 4:04.20 часа. Среброто е за Жоао Виейра (Порт) с 4:04.59 часа, а трети е Еван Дънфи (Канада) с 4:05.02 часа. За Япония това е първа титла на 50 км спортно ходене от световно. При жените в същата дисциплина с титлата спечели Руи Лианг (Китай) с 4:23.26 часа. Тя изпревари сънародничката си Маокуо Ли - 4:26.40 часа. Трета се нареди Елеонора Анна Джорджи (Италия) с време от 4:29.13 часа. Тази вечер е и финала на 20 км спортно ходене при жените, като старта отново е в 23,30 ч.", "date": "2019.09.29", "title": "Азиатци взеха титлите на 50 км спортно ходене в Доха"}
{"url": "https://standartnews.com/biznes/karanikolov-dadokhme-nay-dobrata-oferta-na-folksvagen-402718.html", "text": "България даде най-добрата оферта, за да привлече новото производствено съоръжение на \"Фолксваген\" на своя територия, заяви икономическият министър Емил Караниколов в интервю за предаването \"Беновска пита\" по Канал 3. В същото време министърът призна, че страната ни има известни ограничения, особено спрямо конкуренцията на турция, тъй като сме членове на Европейския съюз. Евросъюзът зорко следи държавите-членки да не прибягват до незаконна помощ за компании - частни или публични. \"Още няма решение за Фолксваген и Турция. България даде най-доброто предложение и затова остана сама на финала с Турция. Те нямат ограничение за държавните помощи. Турция изпитва сериозни затруднения да се грижи за мигрантите, ние трябва да помогнем. Инвестицията на Фолксваген не е съобразена с политическа конюктура. Тук има чисто икономическа логика. Обещавам, че точно и ясно ще разкажем всичко за нашето предложение. Но това не е свързано с политика или ангажимента на Европа да се грижи за бежанците. Още не е сключен договора и няма официални параметри\", заяви икономическият министър. Министърът сподели и свои впечатления от посещението в Южна Корея, където той бе от най-важните и активни членове на делегацията на премиера Бойко Борисов. Караниколов потвърди, че Сеул проявява интерес към инвестиции в нашата страна, а шанс за България ще бъде ако \"Хюндай\" се ориентира към нас. Шанс ни дава и възможността тук да бъде създаден завод за батерии за електромобили, тъй като към този вид коли върви светът. \"Преговаряме с няколко производителите на батерии и акумулатори за електрически автомобили. България е на финалната права с три членки от ЕС. Имахме среща с представители на Хюндай. За България ще е много важна такава сделка, защото ще има раздвижвания или забавяния в производството на бензин. България не може да седи безучастно по въпроса с дизела и бензина, както преди. Не можем да изоставаме и трябва да направим всичко възможно поне едната компания между Фолксваген и Хюндай да изберат нас, явно решението не е лесно\", сподели Караниколов. \"Има държавни,  частни, общински и смесени индустриални зони. Целта ни е да дойде инвеститора. Държавните се финансират от дружества, а не от държавния бюджет. Сдружението „индустриални зони” вече е на печалба. Тя трябва да се реинвестира в инфраструктура. В момента с Томислав Дончев правим Закон за индустриалните зони. В новият модел в самата зона ще се предоставят по-евтини услуги. Гледаме опита на Чехия, Унгария и Полша, които се развиват изключително добре\", каза още той. \"Работим много активно, но бизнесът не ни чака. На 26-ти бе открит образователен център. Мислим, че ще има повече центрове за дуално обучение. То обаче не решава проблема с образованието. Някои, работещи в икономиката, трябва да бъдат преквалифицирани. Правим и образователни центрове за тях. Фирмите със специфична дейност трябва да разполагат с подготвени кадри. Трябва да дадем основа за инженерите, а те да надграждат. Много държави имат такъв проблем. Оказва се, че обучените лица могат да работят само за една компания, иначе трябва да бъдат преквалифицирани. Това са трудови навици, да харесват работата си. Всеки да инвестира постоянно в образованието си. Държавата бе абдикирала в продължение на 20 години от образованието и науката си\", заяви министърът. \"В Пловдив имаха около 140 деца, сега са около 300. София е динамично развиващ се град. ИТ сектора е с изключителен ръст. В пъти по-добре е от други страни. Назначаването на Георгиева е изключително постижение. Това, че тя е жена е много важно ,защото в някои страни дамите остават на заден план. Нейната цел ще бъде правилно да се управляват финансовите средства навсякъде, не само в България\", коментира Емил Караниколов.", "date": "2019.09.29", "title": "Караниколов: Дадохме най-добрата оферта на VW"}
{"url": "https://www.standartnews.com/sport/blgarska-specheli-titla-na-tenis-v-portugaliya-402714.html", "text": "Изабелла Шиникова триумфира с титлата на тенис турнира на твърди кортове в Калдаш да Раиня (Португалия) с награден фонд 60 хиляди долара. Във финала Шиникова поведе с 6-3, 2-0 срещу Наталия Костич, когато представителката на Сърбия се отказа. Българката поведе с 4-0 в първия сет и го затвори с 6-3 за 45 минути. Във втората част Изабелла спечели първите два гейма и в този момент Наталия Костич се отказа. Титлата е втора за Шиникова през сезона и общо 22-ра в кариерата ѝ. За успеха си Шиникова заработи 80 точки за световната ранглиста. Това означава, че от следващата седмица Изабелла ще се изкачи до номер 171 в света. Шиникова завършва надпреварата като двойна шампионка, след като в събота триумфира и на двойки, където си партнира с Джесика Понше (Франция).", "date": "2019.09.29", "title": "Българка спечели титла на тенис в Португалия"}
{"url": "https://standartnews.com/svyat/dzhonsn-se-izvini-na-kralitsata-402693.html", "text": "Борис Джонсън лично се е извинил, че е поставил в неудобна позиция кралицата, като поиска тя да одобри незаконното спиране на работата на Камарата на общините, съобщава „Таймс“. Кралски източници разкриха, че в домакинството на кралицата имало огромно безпокойство относно решението на Джонсън да спре работата на парламента в продължение на пет седмици, дори преди Върховният съд да постанови миналата седмица, че е незаконно. По-рано този месец придворните измислиха начини да дистанцират монарха от политическата буря, която бушува по повод Брекзит на фона на опасенията, че Джонсън ще използва речта на кралицата като средство, за да предизвика общите избори. Премиерът се е обадил по телефона на кралицата във вторник, след като Върховният съд реши, че е сгрешил, като е спрял парламента за пет седмици. Източникът потвърдил: „Той се отправи към кралицата възможно най-бързо, за да каже колко съжалява.“ Това е третият път, когато Джонсън се извинява насаме за нещо, за което отказва да се извинява публично.", "date": "2019.09.29", "title": "Джонсън се извини на кралицата"}
{"url": "https://standartnews.com/svyat/pitbul-zagina-no-spasi-stopanite-si-402696.html", "text": "В американския щат Флорида питбул с цената на живота си спаси две деца от отровна змия, пише Fox35. Осеммесечният Зевс се пожертва, за да спаси двете момчета, докато почиствали купата му за вода в двора на къщата. В този момент отровна коралова змия пропълзяла неусетно към тях. Кучето забелязало опасността и се втурнало към змията, откъснало глава й, но тя успяла да го ухапе няколко пъти по време на двубоя. Зевс веднага бил откаран в клиниката, но ветеринарните лекари не могли да спасят живота му. Родителите на момчетата описаха кучето като „най-вярното куче“ и отбелязаха, че синовете им му дължат живота си.", "date": "2019.09.29", "title": "Питбул загина, но спаси стопаните си"}
{"url": "https://www.standartnews.com/sport/yamayka-i-sashch-v-bitka-za-titlata-na-100-m-pri-zhenite-402701.html", "text": "Битката между САЩ и Ямайка в спринта продължава и днес в третия ден от 17-ото световно първенство по лека атлетика в Доха (Кат). Точно в 23,20 ч ще бъде даден старта на финала на 100 м при дамите. С апетити за титлата в Доха са Шели-Ан Фрейзър-Прайс и Илейн Томпсън (Ям), както и Тори Боуи (САЩ), актуалната световна шампионка от Лондон 2017 и нейната сънародничка Теана Даниелс. Не са за подценяване и Мари-Жоре Та Лу и Мириам Ауре (Кот д'Ивоар). Програма за днешния трети ден от световното по лека атлетика: 20:05     200 м – Мъже - Серии                                  21:20     100 м – Жени - Полуфинал                        \r\n21:55     800 м – Мъже – Полуфинал \r\n \r\n БНТ 3 излъчва пряко световното.", "date": "2019.09.29", "title": "Ямайка и САЩ в битка за титлата на 100 м при жените"}
{"url": "https://standartnews.com/svyat/v-odrin-chestvat-150-g-na-svsv-konstantin-i-elena-402700.html", "text": "Честването е организирано от Генералното консулство на България в Одрин съвместно с Фондацията на православните църкви на Българската екзархия в Истанбул, съобщиха от Министерството на културата. Ще бъде отслужена тържествена света литургия, а участие в празничния ден ще вземат и официални лица от двете страни, дейци на културата и науката, представители на Съюза на тракийските дружества в България, както и много българи. Министърът на културата Боил Банов също ще участва в отбелязването на 150-годишнината. Той ще бъде придружаван от началника на кабинета си Ваня Бедрова. Храмът „Св. св. Константин и Елена” в Одрин е построен през 1869 г. със средства, събрани от родолюбивите българи, населявали града по това време. Той е бил една от четирите български църкви, съществували в края на XIX в. и началото на XX век в районите с българско население в Одрин. Храмът е бил действащ до средата на 40-те години на XX в. Основно е реставриран със съдействието и експертната помощ на българската държава и е отворен отново за посетители на 14 септември 2008 г. През 2010 г. в двора на църквата е поставен паметник на първия български екзарх в новата ни история – Антим I.", "date": "2019.09.29", "title": "В Одрин честват 150 г. на „Св.св. Константин и Елена\""}
{"url": "https://standartnews.com/svyat/vzobnovyavat-razsledvaneto-sreshchu-klintn-402702.html", "text": "Държавният департамент на САЩ поднови разследването по делото, свързано с воденето чрез личен мейл сървър на официална кореспонденция от Хилари Клинтън в качеството й на държавен секретар през 2009-2013 г., съобщава РИА Новости, позовавайки се на „Вашингтон пост“. По данни на изданието през последните седмици разследващите от Бюрото за дипломатическа сигурност са се свързали със 130 бивши и настоящи служители на Държавния департамент, които са били уведомени, че имейлите, които са изпратили преди няколко години, са получили със задна дата гриф за сигурност и сега представляват потенциални нарушения на сигурността. Отбелязва се, че разследващите са започнали да се свързват с бивши служители на агенцията по външни работи преди около 18 месеца, след което са „прекратили усилията“, но отново са започнали работата си по случая миналия месец. Според публикацията подобно „вдигане на шум“ около случая представлява „нов фронт“, в който администрацията на Тръмп може да се изправи срещу обвинения в използване на власт срещу своите политически противници. Държавният департамент заяви, че следва стандартния протокол в разследването, което започна при администрацията на Обама. “Това няма нищо общо с това кой е в Белия дом”, е заявил висш държавен служител пред изданието. Отбелязва се, че хората, които сега са в полезрението на следователите, не са изправени пред наказателно преследване, но много от тях се опасяват, че резултатите от разследването биха могли да навредят на репутацията им. Клинтън, която бе държавен секретар през 2009-2013 г., е водила своята официална кореспонденция чрез личен мейл сървър. През 2015-2016 г. ФБР проведе разследване дали е възможно изтичане на класифицирана информация. Според резултатите от разследването ФБР не открива престъпления в действията на Клинтън. Новините за спирането, възобновяването и повторното спиране на разследването срещу Клинтън оказаха голямо влияние върху популярността на Клинтън преди президентските избори през 2016 г., които бившият държавен секретар загуби от Доналд Тръмп.", "date": "2019.09.29", "title": "Възобновяват разследването срещу Клинтън"}
