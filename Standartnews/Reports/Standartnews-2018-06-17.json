{"url": "http://standartnews.com/mneniya/kameliya_kucher_biznesat_e_navsyakade__dori_v_literaturata-372696.html", "text": "-\tИ да, и не.  От гледна  точка на жанра, може би има подобно разделение.  Действително в някои жанрове преобладават автори от определен пол.  Има и писане,  което може напълно еднозначно да се определи като \"мъжко\" или \"женско\".  Предполагам, това е търсен ефект, вследствие на аудиторията,  към която авторът е избрал да се обърне.  И все пак съществува  литература,  която се издига над тези понятия – литература,  в която говори по-скоро човека,  а не жената или мъжа.  Иска ми се да вярвам, че \"Дом\" е част от тази литература – написана от човека за човека, от душата за душата.  Така че решението да пиша от името на мъж не е взето напълно осъзнато и целенасочено –  не аз избрах Франсоа, а той мен. Историята, която исках да разкажа – за пътя на съзряването, осъзнаването,  копнежа,  вярата и съдбата заговори в главата ми от името на Франсоа, без да се налага изобщо да правя избор. Когато пиша, не пиша от името на жената, а по-скоро от името на човека, който на първо място съм – там, където женското и мъжкото престават да се различават и заговаря душата. Може би затова не съм изпитвала никаква трудност да вляза в кожата на Франсоа. - Родена съм в Сиктивкар. Майка ми е рускиня, а баща ми – българин. С родителите ми окончателно се преместихме от Русия в България, когато бях на седем.  Тук започнах училище.  В детски си години свирех на пиано, а след това се занимавах професионално с тенис.  Тренирах усилено и бях много добра.  Сякаш съдбата ми вече бе начертана –  състезания и спорт, които ме научиха на тежка дисциплина,  която в момента ми е изключително полезна и в писането. - Не. Живея в България,  пиша на български, създала съм семейството си тук – това ми стига, за да я назова своя родина. По-важни са качествата,  които развивам в себе си и се надявам да развия в децата си – широкият светоглед,  лекотата в душата,  непринудеността в отношенията с хората и, разбира се, дълбокият интелект.  Родината е в сърцето, там й е мястото.  В усещането за дом.  Там, където е твоята крепост. Останалото зависи от нас и родината не може да ни служи за извинение, оправдание или пък за упование. - Трудно е човек да се научи да \"вижда\" -  себе си,  другите, знаците по пътя.  Осъзнаването е може би най-сложният процес. Той е дълбоко индивидуален и често неподвластен на външна намеса.  Истината е, че знаците са в самите нас.  Както и повратните моменти - онези, променили нещо в живота ми или у мен самата.  Успях да разчета знаците по-късно – връщайки се назад,  за да проследя отново пътя, довел ме до тук, до днес.  Знаците се виждат по-лесно и по-бързо се разбира смисъла на случилото се, когато ги анализираш от перспективата на миналото.  От сегашната ми позиция мога да кажа, че съм достигнала до определен етап на самосъзнание и самообладание – и днес по-лесно се ориентирам за това кога да предприемам определени действия и кога е време да проявя търпение и да оставя правилното решение да ми се разкрие само в подходящото време. - Струва ми се, че \"послания свише\" и \"съдба\" са две различни понятия. Съдбата е индивидуалният път на всеки - донякъде предопределена, донякъде вследствие на собствените ни решения. Предопределена по смисъла на характера и даденостите, с които се появяваме на този свят,  по смисъла на правилното време и правилното място за всяко нещо. Определено съм имала моменти, в които съм тълкувала погрешно случващото се – с мен, около мен – и съм взимала погрешни решения. Но всяко решение – правилно или погрешно – ме е довело до тук, до днес,  до \"Дом\". Така,  че съм благодарна не само за хубавото, ами и за грешките и за трудностите. - Бизнес администрацията дава общо познание за това как може да се спечели.  Светът е устроен така,  че бизнес има навсякъде – дори и на места, на които не ни се иска да го слагаме - като литературата, например. Творчеството е в писането, а пътят на книгата след това неизменно минава през процеси, свързани с бизнеса и маркетинга, така че тези знания всъщност са ми полезни.  Така че  бизнес администрацията ми даде реалистично понятие за света и за процесите по пътя към целта. - Да,  но това са по-скоро лични наблюдения и опит - в никакъв случай не са универсални и затова предпочитам да не ги споделям. Всичко има значение - географското положение,  културата,  оставена като наследство и най-вече историята.  Винаги има причинно-следствени връзки.  Иска ми се да виждам малко повече човечност и непринуденост.  И култура.  И чистота.", "date": "2018.06.16", "title": "Камелия Кучер: Бизнесът е навсякъде – дори в литературата"}
{"url": "http://standartnews.com/kultura/kameliya_kucher_biznesat_e_navsyakade__dori_v_literaturata-372696.html", "text": "-\tИ да, и не.  От гледна  точка на жанра, може би има подобно разделение.  Действително в някои жанрове преобладават автори от определен пол.  Има и писане,  което може напълно еднозначно да се определи като \"мъжко\" или \"женско\".  Предполагам, това е търсен ефект, вследствие на аудиторията,  към която авторът е избрал да се обърне.  И все пак съществува  литература,  която се издига над тези понятия – литература,  в която говори по-скоро човека,  а не жената или мъжа.  Иска ми се да вярвам, че \"Дом\" е част от тази литература – написана от човека за човека, от душата за душата.  Така че решението да пиша от името на мъж не е взето напълно осъзнато и целенасочено –  не аз избрах Франсоа, а той мен. Историята, която исках да разкажа – за пътя на съзряването, осъзнаването,  копнежа,  вярата и съдбата заговори в главата ми от името на Франсоа, без да се налага изобщо да правя избор. Когато пиша, не пиша от името на жената, а по-скоро от името на човека, който на първо място съм – там, където женското и мъжкото престават да се различават и заговаря душата. Може би затова не съм изпитвала никаква трудност да вляза в кожата на Франсоа. - Родена съм в Сиктивкар. Майка ми е рускиня, а баща ми – българин. С родителите ми окончателно се преместихме от Русия в България, когато бях на седем.  Тук започнах училище.  В детски си години свирех на пиано, а след това се занимавах професионално с тенис.  Тренирах усилено и бях много добра.  Сякаш съдбата ми вече бе начертана –  състезания и спорт, които ме научиха на тежка дисциплина,  която в момента ми е изключително полезна и в писането. - Не. Живея в България,  пиша на български, създала съм семейството си тук – това ми стига, за да я назова своя родина. По-важни са качествата,  които развивам в себе си и се надявам да развия в децата си – широкият светоглед,  лекотата в душата,  непринудеността в отношенията с хората и, разбира се, дълбокият интелект.  Родината е в сърцето, там й е мястото.  В усещането за дом.  Там, където е твоята крепост. Останалото зависи от нас и родината не може да ни служи за извинение, оправдание или пък за упование. - Трудно е човек да се научи да \"вижда\" -  себе си,  другите, знаците по пътя.  Осъзнаването е може би най-сложният процес. Той е дълбоко индивидуален и често неподвластен на външна намеса.  Истината е, че знаците са в самите нас.  Както и повратните моменти - онези, променили нещо в живота ми или у мен самата.  Успях да разчета знаците по-късно – връщайки се назад,  за да проследя отново пътя, довел ме до тук, до днес.  Знаците се виждат по-лесно и по-бързо се разбира смисъла на случилото се, когато ги анализираш от перспективата на миналото.  От сегашната ми позиция мога да кажа, че съм достигнала до определен етап на самосъзнание и самообладание – и днес по-лесно се ориентирам за това кога да предприемам определени действия и кога е време да проявя търпение и да оставя правилното решение да ми се разкрие само в подходящото време. - Струва ми се, че \"послания свише\" и \"съдба\" са две различни понятия. Съдбата е индивидуалният път на всеки - донякъде предопределена, донякъде вследствие на собствените ни решения. Предопределена по смисъла на характера и даденостите, с които се появяваме на този свят,  по смисъла на правилното време и правилното място за всяко нещо. Определено съм имала моменти, в които съм тълкувала погрешно случващото се – с мен, около мен – и съм взимала погрешни решения. Но всяко решение – правилно или погрешно – ме е довело до тук, до днес,  до \"Дом\". Така,  че съм благодарна не само за хубавото, ами и за грешките и за трудностите. - Бизнес администрацията дава общо познание за това как може да се спечели.  Светът е устроен така,  че бизнес има навсякъде – дори и на места, на които не ни се иска да го слагаме - като литературата, например. Творчеството е в писането, а пътят на книгата след това неизменно минава през процеси, свързани с бизнеса и маркетинга, така че тези знания всъщност са ми полезни.  Така че  бизнес администрацията ми даде реалистично понятие за света и за процесите по пътя към целта. - Да,  но това са по-скоро лични наблюдения и опит - в никакъв случай не са универсални и затова предпочитам да не ги споделям. Всичко има значение - географското положение,  културата,  оставена като наследство и най-вече историята.  Винаги има причинно-следствени връзки.  Иска ми се да виждам малко повече човечност и непринуденост.  И култура.  И чистота.", "date": "2018.06.16", "title": "Камелия Кучер: Бизнесът е навсякъде – дори в литературата"}
{"url": "http://standartnews.com/balgariya/zaplashvat_s_pistolet_deputat_ot_bsp-372723.html", "text": "Мъже са извадили пистолет и са заплашили от колата си друг шофьор на магистрала „Хемус\", информира БиТиВи. Те са задържани, съобщи МВР. Потърпевшият е депутатът от БСП Явор Божанков, който е подал сигнала, потвърдиха от полицията за bTV. Божанков е изпреварвал, когато зад него се е приближила кола, която присвятквала с фарове. „Помислих, че е кола със специален режим, напуснах лявата лента и автомобилът се изравни с мен. Тогава видях, че е частна кола, а човекът до шофьора извади пистолет и го насочи към мен. Не можех да повярвам, че това се случва\", разказа за bTV самият депутат. Инцидентът станал на 15 юни. Към 14:20 ч. на тел. 112 Божанков е подал сигнал за инцидента. Автомобилът с двамата агресивни мъже е спрян в района на 57-ия километър. Двамата са от град Левски, задържани са за 24 часа. Иззет е и пистолетът, законно притежаван от единия мъж.", "date": "2018.06.16", "title": "Заплашват с пистолет депутат от БСП"}
{"url": "http://standartnews.com/svyat/zhenska_nagrada_za_varhovi_postizheniya_za_mariya_gabriel-372713.html", "text": "Българският комисар по цифровата икономика и общество Мария Габриел стана носител на най-престижната награда на Италия за върхови постижения на жените \"Мариса Белисарио\". Статуетката й беше връчена снощи от председателя на Европейския парламент Антонио Таяни на тържествена церемония в Рим, докато на стената вървяха кадри от професионалния път на българския еврокомисар в европейската политика. Вече 30 години, в памет на Мариса Белисарио – топ мениджър на Италия, едноименната фондация отличава със \"Златна ябълка\" заслугите и постиженията на жени в различни професии, управлението, науката, икономиката и социалните каузи както на национално, така и на европейско ниво. Тазгодишното издание на наградата е под егидата на президента на Италия Серджо Матарела. Високото отличие се присъжда в няколко категории, като Изборната комисия е взела решение с единодушно гласуване да удостои комисар Мария Габриел с наградата в юбилейното 30-то издание в категория \"Награда на Европа\". При приемането на наградата, Мария Габриел заяви, че за нея тя е символ на признание, но и отговорност. \"Силата на визията ми за цифровото бъдеще на Европа е кодирана в принципа, който следвам. Работя за цифрова политика, която да отчита интересите на европейските граждани, а човекът да остане управляващ технологиите. За няколко месеца постигнахме голям напредък в изграждането на цифровия единен пазар – регламента за защита на данните, пакета за киберсигурност, мерките за развитието на изкуствения интелект и суперкомпютрите, действията за насърчаване на цифровите умения, подкрепата за стартъпите, постигнатите споразумения относно европейския аудиовизуален сектор и спектъра за високоскоростен интернет и много други. Ето защо тази награда за мен е признание за усилията, които полагаме за силна цифрова Европа. Но тя е и отговорност да продължавам да работя с неотслабваща енергия за цифров единен пазар, който не остава никого изключен и ползите от който са за всички. Тази награда е и израз на потенциала на жените да бъдат начело на цифровата промяна и съм горда да бъда неин носител\", каза българският еврокомисар.", "date": "2018.06.16", "title": "Женска награда за върхови постижения за Мария Габриел"}
{"url": "http://standartnews.com/biznes/angelkova_otkri_sezona_v_slanchev_bryag-372714.html", "text": "Очакваме много добър ръст на туристите през лято 2018, който не можем да постигнем без активното партньорство на бизнеса. Това заяви министърът на туризма Николина Ангелкова при откриването на новия сезон в Слънчев бряг, съобщиха от пресцентъра на министерството. Тя прогнозира 5% увеличение при чуждестранните посещения за лятото спрямо рекордната 2017 г. и предвиди ръстове от пазари като Германия, Израел, Полша, Чехия, Франция, дори от САЩ, където миналата година за първи път стартира кампанията за дигитална реклама на страната ни. Министърът посочи, че пътуванията за лятна почивка по Черноморието са сред най-предпочитаните от туристите у нас. Това прави морския туризъм основен и ключов продукт за устойчивото развитие на целия сектор. Над 70 на сто от туристите идват в България за лятна ваканция, подчерта тя и припомни, че през периода юни–септември 2017 г. чуждестранните туристически посещения бяха над 5,3 млн. Очакваме и българите, пътували през този период, да се увеличат до 1,9 млн. спрямо 1,6 млн. души година по-рано. Министър Ангелкова поздрави местната власт и управата на държавното предприятие за усилията да развиват най-големия ни курортен комплекс като още по-гостоприемен и привлекателен. Тук през сезона също се очакват повече посетители. Един от показателите е увеличеният брой заявени полети към Летище Бургас. Данните към момента са за ръст на самолетодвиженията от 18%, повече са и заявените полети от Германия, Полша, Великобритания, Чехия, Израел. През миналото лято пренощувалите в местата за настаняване в курорта са били над 756 хил., а реализираните нощувки повече от 5 млн. Близо 6% е ръстът в приходите от нощувки, достигайки близо 270 млн. лв. Министър Ангелкова пожела на бизнеса успешна работа и обеща съдействие за решаване на всички въпроси, свързани с качеството на услугите и обслужването на високо ниво. Продаваме високо качество на разумна цена и ставаме все по-предпочитана лятна дестинация въпреки огромната конкуренция в региона, заключи тя. На церемонията бяха още изпълнителният директор на „Слънчев бряг\" АД Златко Димитров, депутатите Димитър Бойчев и Диана Саватева, зам.-областният управител на Бургас Севдалина Турманова и др.", "date": "2018.06.16", "title": "Ангелкова откри сезона в Слънчев бряг"}
{"url": "http://standartnews.com/svyat/piyan_gazi_peshehodtsi_kray_cherveniya_ploshtad_v_moskva-372724.html", "text": "Таксиметров автомобил се вряза в пешеходци близо до Червения площад в Москва, седем души са ранени. Сред тях има мексикански граждани, предава Reuters. Московските власти са обявили,че при разпита шофьорът е отрекъл да е извършил деянието умишлено. Виновният водач е задържан. Шофьорската му книжка е издадена в Киргизстан, предимно мюсюлманска бивша съветска република. Пострадалите мексикански граждани са били в Москва за Световното първенство по футбол, което се провежда в момента. В неделя предстои мач между Мексико и Германия в Москва. Според агенция Интерфакс, цитирана от Reuters водачът на автомобила е бил употребил алкохол и според свидетели се е опитал да избяга от местопроизшествието. Здравните власти съобщават, че никой от хоспитализираните не е сериозно ранен.", "date": "2018.06.16", "title": "Пиян гази пешеходци край Червения площад в Москва"}
{"url": "http://standartnews.com/kultura/dashteryata_na_tsvetan_todorov_predstavya_svoy_film_v_sofiya-372703.html", "text": "6 документални, 12 игрални и 3 анимационни филма представя петият фестивал „Срещи на младото европейско кино\" от 18 до 24 юни в „Одеон\" и Френския институт. Откриването  на  19 юни е с  „Революция в училище\" на френската режисьорка от полски произход Йоанна Грудзинска. Специално за него в България идва дъщерята на световния философ Цветан Тодоров – Леа, която е съсценарист на лентата по архивни кадри и   изследваща алтернативните методи на образование, появили се между двете световни  войни. „Променете училището, за да промените света\",  се казва в продукцията на Грудзинска. Това е историята на „кадифената\" революция в образованието. През 1918-а педагозите в Европа посочват виновника за бедствието: училището -  фабрика за подчинение. Само за няколко години харизматичните Мария Монтесори,  Селестен Френе, Александър Нийл и други ще се опитат да създадат утопичното училище  на свободата. Йоана Грудзинска, Леа Тодоров и  Елица Георгиева (автор на филма „Всяка стена е врата\") ще дискутират  писането на сценарий, създаването на разказ, спецификата  на режисурата и монтажа именно в случая, когато режисьорът използва заснети архивни кадри. Още една интересна открита лекция е включена в програмата - „Музика и съвременно кино\": какви са отношенията между двете изкуства, как еволюират, за да въздействат на нашите емоции като зрители? Какви са изискванията на съвременното кино към музиката? Това са само част от въпросите, на които ще отговорят  френските композитори Пиер Деспрат и Франк Уилямс, както и кинокритикът Арно Е, модератор на срещата. Входът за лекциите и дискусиите е свободен. Селекцията от филми включва творби на френски, немски, испански, португалски, турски и български автори, отличени на  престижни фестивали, както и  четири реставрирани ленти  на  белгийската режисьорка Шантал Акерман - феминистката, която експериментира с камерата,  идеите и тялото си.  В  програмата  „За деца и родители\" са три анимационни филма, между които първият пълнометражен от 1926 г. „Приключенията на принц Ахмед\". За пета поредна година е предвидена и  програма от безплатни прожекции и дискусии за ученици и техните учители. Тя е част от  усилията на организаторите да въведат киното като предмет в училище, който да помогне за развиване  въображението на децата. А че това е възможно, ще докаже и късометражният филм, заснет от ученици от Основно училище „Неофит Рилски\" в село  Дерманци, ръководени от учителя им Даниел Симеонов и ментора Василена Баджарова. Ателието, в което участват, е на Френската филмотека в рамките на програмата „Киното  сто години младост.", "date": "2018.06.16", "title": "Дъщерята на Цветан Тодоров представя свой филм в София"}
{"url": "http://standartnews.com/svyat/london_plashta_na_shotlandiya_za_izgoryaloto_uchilishte_po_izkustvata-372709.html", "text": "Британското правителство обеща подкрепа, след като пожар в Глазгоу погълна няколко сгради, една от които е архитектурно съкровище, предаде ДПА. Правителството е готово да помогне финансово или другояче, заяви днес министърът за Шотландия Дейвид Мъндел, след като пожарът, избухнал снощи в Училището по изкуствата в Глазгоу, се разрасна. Няколко съседни имота, сред които концертната зала на британското музикално дружество 02 Академи, са понесли големи щети, а 120 пожарникари продължават да се борят с огъня, заяви представител на градските власти.  Няма данни за пострадали, но обитателите на съседните сгради са евакуирани. Каменната Сграда Макинтош, забележителност в града, проектирана от архитекта Чарлс Рени Макинтош в края на 19 век, която привлича по около 20 000 посетители годишно, е била в процес на ремонт на стойност милиони, след като е опустошена от пожар през май 2014 г., когато прожектор избухва и подпалва арт инсталация от полиуретанова пяна. Първият министър на Шотландия Никола Стърджън заяви, че ситуацията е изключително сериозна. \"Отново сме задължени на храбростта на нашите пожарникари и другите спешни служби. Мислите ми тази вечер са за безопасността за хората, но сърцето ми се къса за любимото Училище по изкуствата на Глазгоу\", написа тя в Туитър. \"Не можем да загубим тази сграда\", написа Пол Суини, лейбъристки депутат от Глазгоу, родом от шотнландския град, заяви, че ще използва позицията си в парламента, за да гарантира, че инцидентът ще бъде внимателно разследван, и призова за \"всеобхватно национално усилие и всеки възможен вариант за спасяване и възстановяване на едно от най-прекрасните творения на световната архитектура\".", "date": "2018.06.16", "title": "Лондон плаща на Шотландия за изгорялото Училище по изкуствата"}
{"url": "http://standartnews.com/svyat/kurts_optimist_za_vlizaneto_na_makedoniya_v_es-372718.html", "text": "Австрийският канцлер Себастиан Курц изтъкна в интервю за виенския в. \"Стандарт\", че очаква голям напредък за Македония по пътя към Европейския съюз след постигането на споразумение с Гърция по спора за името на бившата югославска република. Курц каза, че по време на австрийското председателство на ЕС очаква и напредък в преговорите за членство на Сърбия и Черна гора в съюза. Австрийският канцлер подчерта, че разширяването на ЕС към Западните Балкани е сред приоритетите на шестмесечното председателство на ЕС, което Австрия поема от 1 юли. Той каза, че Виена подкрепя идеята за единно икономическо пространство на Балканите, което ще бъде от полза не само за икономическото развитие на региона, но и за намаляване на етническото напрежение в него.", "date": "2018.06.16", "title": "Курц оптимист за влизането на Македония в ЕС"}
{"url": "http://standartnews.com/balgariya/mvr_izdirva_83godishna_sofiyanka-372721.html", "text": "Столичното Осмо районно управление на полицията издирва 83-годишната Еличка Георгиева Шумилина от София, съобщиха от МВР. Жената е видяна за последен път вчера, около 13.00 часа, когато напуснала дома си в квартал \"Дружба\". Оттогава е в неизвестност. Жената е висока малко над 160 см, с пълно телосложение, къса коса и кафяви очи. Тя е трудноподвижна и ползва бастун. Няма данни за това с какво е била облечена. От полицията призовават хората, които имат информация за възрастната жена, да сигнализират при гарантирана анонимност на тел. 112, 02/9825310, 02/9827339 или в най-близкото районно управление.", "date": "2018.06.16", "title": "МВР издирва 83-годишна софиянка"}
{"url": "http://standartnews.com/balgariya/otpada_zabranata_za_ulov_na_kalkan-372711.html", "text": "От днес отпада забраната за риболов в рибностопанските обекти, които се намират от 500 до 1500 м. надморска височина, както и за улова на калкан в Черно море. С това приключват забраните за улов на риба и други водни организми през периода им на размножаване тази година. Риболовният сезон за любители беше открит на 1 юни. Цената на седмичен билет е 4 лв., месечният е 8 лв., шестмесечният – 15 лв., а годишният - 25 лв. И този сезон децата до 14-годишна възраст и хората с увреждания могат да извършват любителски риболов с безплатен риболовен билет. Минималната глоба при извършване на незаконен риболов е 100 лв.", "date": "2018.06.16", "title": "Отпада забраната за улов на калкан"}
{"url": "http://standartnews.com/balgariya/iskame_makedoniya_da_zapochne_pregovori_za_chlenstvo_v_es_do_kraya_na_yuni-372716.html", "text": "Единственото, което искаме е да бъдем заедно в Европейския съюза, заяви външният министър на България Екатерина Захариева, която посети градския парк в Скопие, където се провежда фестивалът One Love Tour 2018. На него участват много изпълнители от България и Македония. Страните от Западните Балкани са в центъра на европейската външна политика, заяви още дипломат номер 1 на България. Договорът за приятелство и добросъседство с Република Македония ни даде още по-голям тласък. Хората искат да са заедно, искат да творят заедно, искат да вървят заедно към европейското бъдеще, каза Захариева. Българският външен министър няма да присъства на подписването на споразумението между Македония и Гърция, което ще се състои утре на Преспанското езеро на гръцка територия. България желае Македония да започне преговори за членство в Европейския съюз до края на месеца. Вече наистина няма време и съм уверена, че след подписването на договора между Република Македония и Република Гърция утре, от страна на двамата министри на външните работи, в присъствието на двамата премиери, в присъствието на посредника Хан и комисаря Могерини, на 26 юни в Съвета на ЕС, който председателстваме, Македония ще получи зелена светлина за преговори, заяви Екатерина Захариева. За България името Република Северна Македония е приемливо. Ние първи ви признахме и признаваме Република Македония като цяло. За нас е важно да няма териториални претенции и това присъства в нашия договор, допълни още българският външен министър.", "date": "2018.06.16", "title": "Искаме Македония да започне преговори за членство в ЕС до края на юни"}
{"url": "http://standartnews.com/balgariya/biser_petkov_ne_mi_e_iskana_ostavkata_az_sam_reshih_da_ya_podam-372715.html", "text": "Министърът на труда и социалната политика Бисер Петков сподели, че подал оставка в понеделник след разговор с премиера, защото смятал, че няма възможност да овладее разрастващия протест на майките на деца с увреждания. Това призна самият той в предаването \"Седмицата\" по Дарик. На следващия ден премиерът му се обадил и му казал, че не приема оставката и той трябва да остане министър. Оказа се, че е трудно да се оттеглиш от министерския пост дори когато го искаш, сподели Петков, който остана в кабинета \"Борисов 3\". \"Подадох оставка в понеделник след разговор с премиера, на който присъстваше и финансовият министър, по разрастващия се протест на майки на деца с увреждания. Премиерът поиска обяснение защо след като за тази година средствата за политиката по интеграция на хората с увреждания в бюджета на министерството са нараснали с 80 млн. лв., има такъв протест и поиска от мен действия, с които да се реши проблемът.  Споделих, че затова е необходим и допълнителен ресурс. Коментирахме, че за 2018-а бюджетът на министерството за тази политика е 268 милиона, а точният ми израз беше, че вероятно трябва да се удвои \", каза Петков. Министърът посочи, че в пряк текст от премиера не му е искана оставката, но той преценил, че в тази ситуация е в невъзможност да овладее този протест и това била причината да подаде оставка. \"Оказа се, че е трудно да се оттеглиш от министерския пост дори когато го искаш\", каза Петков. Той сподели, че във вторник сутринта премиерът му се обадил и казал, че не приема оставката и Бисер Петков трябва да остане на работа и да се решат проблемите. \"Аз имах своето възражение, но вие разбирате, че една оставка, за да бъде приета, трябва да бъде приета от Народното събрание, а за да отиде в НС, трябва да бъде внесена от министър-председателя\", каза Петков и допълни, че той е депозирал оставката си при премиера писмено и по думите му тя остава \"актуална\". Протестът на родителите на деца с увреждания е срещу цялата система, каза министърът. По думите му те искат коренна промяна на системата, започвайки от медицинската оценка, преминавайки през правата, които се дават, органите, които правят оценка на потребностите, но концентрират своето искане в приемане на закон за личната помощ. Увеличението на бюджета, което споменах, основна част - 68 млн., е за финансиране на асистентски услуги, които до миналата година се финансираха чрез проекти по ОП \"Развитие на човешките ресурси\", каза Петков. Понастоящем обхватът на тези услуги се е запазил, като те се заплащат вече с държавни пари, но според родителите на деца с увреждания средствата и грижата не са достатъчни. 23 000 души получават асистентска услуга, като половината са хора с увреждания, а другата част са възрастни хора, на които е невъзможно да се обслужват сами. Заделената сума за тази услуга на годишна база доближава 80 млн. лева. Има и хора, заявили необходимост от такава услуга, които са били оценени, но поради ограничения ресурс не я получават, стана ясно от думите на министъра. Той напомни, че личните асистенти подпомагат нуждаещите се хора в домашна среда. За да бъде осигурен човек до всеки нуждаещ се и да се финансира тази услуга според индивидуалните потребности на всеки един, се изисква сериозен финансов ресурс, каза Петков.", "date": "2018.06.16", "title": "Бисер Петков: Не ми е искана оставката, аз сам реших да я подам"}
{"url": "http://standartnews.com/balgariya/tavanat_na_terminal_1_proteche-372719.html", "text": "Поройните дъждове, които се изливат от вчера над столицата, наводниха Терминал 1 на летище София, предаде БиТиВи. Таванът на терминала е протекъл още вчера, днес проблемът не е отстранен. От летището чакат дъждовете да спрат. Сигнали за наводнени улици и булеварди постъпваха в следобедните часове от различни места в София. Междувременно синоптиците отправят нови предупреждения за опасно време почти над цяла Западна и Северна България.", "date": "2018.06.16", "title": "Таванът на Терминал 1 протече"}
{"url": "http://standartnews.com/balgariya/zahlazhdane-372690.html", "text": "Днес ще захладнее и температурите ще се понижат. Минималните сутринта ще са между 15 и 20 градуса. На много места в страната ще има краткотрайни валежи и градушки, като по-значителни ще са явленията в Северна и Западна България. С валежи, само на отделни места, а преди обяд и с повече слънчеви часове ще е в крайните източни райони. Максималните температури ще са между 25 и 30 градуса. Атмосферното налягане ще е малко по-ниско от средното за месеца и ще остане без съществена промяна.", "date": "2018.06.16", "title": "Захлаждане"}
{"url": "http://standartnews.com/balgariya/potop_v_montana-372710.html", "text": "Десетки коли в Монтана бяха блокирани по наводнените улици след обилните валежи и градушки в петък, съобщава Нова тв. Подадени са десетки сигнали за наводнени къщи и паднали дървета в района. Дъждът, който се изсипа, бе 40 литра на квадратен метър в рамките на два часа. През нощта също е валяло, а хората не са спали, за да изкарват водата от къщите си. Причината обаче не е пороят, а неработещ канал, който е върнал мръсната вода в домовете им. Притесненията са, че в събота и неделя се очакват още проливни дъждове в Монтана.", "date": "2018.06.16", "title": "Потоп в Монтана"}
{"url": "http://standartnews.com/balgariya/tsvetanov_makedoniya_v_nato_oznachava_sigurnost_na_balkanite-372712.html", "text": "От НАТО вече са готови за започване на процедура за приемането на Македония. Това ни дава допълнителна сигурност и спокойствие, че никой и по никакъв повод няма да има териториални претенции към съседите си. Това каза председателят на ПГ на ГЕРБ и зам.-председател на партията Цветан Цветанов в предаването „Седмицата\" по Дарик радио. „Ако се връщаме постоянно в историята няма никога да се получи европейската перспектива за Западните Балкани\", коментира той. „Македония и Гърция достигнаха до консенсус, но виждаме, че това създава допълнително вътрешнополитическо противопоставяне, възможност за отдалечаване на Македония и Западните Балкани от европейската перспектива\", обясни Цветан Цветанов. „Това, което се положи като усилия, трябва да бъде признато и да вървим напред. В противен случай нито Западните Балкани, нито региона ни ще бъде сигурен и стабилен\", изтъкна той. „През последните няколко месеца дипломатическият контакт между България и Македония е много динамичен. На всякакво ниво, президентство, изпълнителна и законодателна власт България е комуникирала и стимулирала провеждането на срещи\", обясни председателят на ПГ на ГЕРБ. По повод отказа на премиера Бойко Борисов да се срещне с македонския президент Георги Иванов Цветан Цветанов посочи: „Поведението на премиера Борисов беше съотносимо с негативната реакция, която имаха европейските лидери. България е част от ЕС\". „България не се намесва във вътрешните работи и отказа да направи срещата, защото е солидарна с политиките в ЕС\", заяви той. Попитан трябваше ли президентът Румен Радев да откаже срещата с македонския си колега Цветанов посочи: „Да не коментираме президента Радев, моля ви. Той е направил протоколна среща, от която не излизат действия, нито в едната, нито в другата посока. Така че срещата е без значение за процеса, който се води\". Цветанов засеган и предстоящия вот на недоверие. \"Самият факт, че БСП се явяват сами, за да поискат вот на недоверие означава, че опозицията иска повече шум и внушения, но не и реални решения\", обясни той. „Знаем как управлява БСП, и сектор сигурност, и сектор икономика, и сектор енергетика\", изтъкна той. „Очаквам с нетърпение мотивите да бъдат внесени в българския парламент, защото една седмица за БСП е недостатъчна, за да си формулират мотивите, да бъдат внесени и да поискат вот на недоверие\", каза още Цветанов.", "date": "2018.06.16", "title": "Цветанов: Македония в НАТО означава сигурност на Балканите"}
{"url": "http://standartnews.com/balgariya/praznik_vav_voennoistoricheskiya_muzey_za_denya_na_bashtata-372717.html", "text": "С вход свободен и многобройни атракции днес Националният военноисторически музей (НВИМ) празнува Деня на бащата, посветен на специалната връзка между таткото и детето. За седма поредна година в началото на лятната ваканция децата и техните родители могат да се забавляват в музея, който се превръща в арена на увлекателни игри, детски смях, подаръци и веселие. Специално за събитието Българската армия представя военни машини „Мерцедес\", бойна бронирана машина „Командо-Селект\", брониран боен джип „Пясъчна котка\", високопроходима линейка, участвала в мисии, и учебна катапултна седалка. Всички желаещи могат да влязат в кабините на едни от най-атрактивните машини от външната експозиция на музея – вертолет Ми-24, самоходна минохвъргачка „Тунджа\" и ракетен комплекс 2К 52 Фрог „Луна-М\".", "date": "2018.06.16", "title": "Празник във военноисторическия музей за Деня на бащата"}
