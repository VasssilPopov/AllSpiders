{"url": "https://standartnews.com/mneniya/dots-mikhov-zhenite-sa-po-dobri-upravnitsi-392213.html", "text": "По думите му може само да се приветства начинанието на главния прокурор Сотир Цацаров да бъдат проверени всички недекларирани офшорки и офшорни сметки на лицата на висши публични длъжности, като депутати, министри, шефове на агенции и т.н. \"Може би всяко нещо си идва с времето. Да си припомним преди година как огромни сделки с милиони от държавни средства и активи бяха подминавани от общественото мнение с едно странно мълчание\", посочи доц. Михов. \"Днешното общество е по-различно от преди, с по-изострена сетивност към корупцията и злоупотребите, може би сега е дошло времето това да бъде доведено до край, дано службите, ДАНС и прокуратурата да си свършат работата\", пожела доц. Михов. За активната роля на президента Румен Радев във вътрешната и във външната политика доц. Михов сподели, че \"само по себе си е добре един държавен глава да има активна позиция за живота в страната, друг е въпросът за детайлите в желанието му\".", "date": "2019.05.15", "title": "Доц. Михов: Жените са по-добри управници"}
{"url": "https://standartnews.com/svyat/grtsiya-svalya-tsenite-na-khranite-392173.html", "text": "В гръцкия парламент приключиха дебатите по проектозакона за намаляване данъци и цените на хранителни стоки, внесен от правителството. Една голяма част от опозиционните депутати заявиха, че въпреки политическите различия със СИРИЗА и че определят мерките като \"предизборни подаръци на Ципрас\", те ще подкрепят социалните облекчения, съобщава БНР. Пакетът от мерки включва 13-а пенсия за хората с ниски доходи, намаляване на ДДС от 24 на 13% за всички хранителни стоки, както и данъците в сектора на общественото хранене. Също така се въвежда разсрочено плащане от 120 вноски за длъжниците към държавата. Консерваторите поискаха сваляне на ДДС дори за петролните продукти, а социалистите настояват за увеличаване на помощите за отопление и възстановяване на ниските данъци за островите. Днес съветът на собствениците на вериги от супермаркети съобщи, че след гласуването в парламента, магазините са готови незабавно да свалят цените.", "date": "2019.05.15", "title": "Гърция сваля цените на храните"}
{"url": "https://www.standartnews.com/sport/atanas-skatov-izkachi-kanchendzonga-392141.html", "text": "Българският алпинист Атанас Скатов е изкачил Канчендзьонга (8586 м) - третия по височина връх на планетата, обявиха от екипа му в социалните мрежи. \"На върха съм\". Това съобщение е изпратил той от СПОТ-устройството си в 04.43 ч. българско време на 15 май. Той е постигнал целта след 15-часов преход. Според поверието Кангчендзьонга е свещен за жителите на Сиким и изкачващите го алпинисти да не стъпват на самия върхов купол. \r\nОт фирмата организатор \"Peak Promotion\" са потвърдили, че според телефонно обаждане от базовия лагер всичките 23-ма алпинисти в експедицията (21 чужденци и двама местни от Непал, между които и две жени) плюс шерпите,са стигнали върха. За Скатов това е седми осемхилядник от 2014-а година досега.", "date": "2019.05.15", "title": "Атанас Скатов изкачи Канчендзьонга"}
{"url": "https://www.standartnews.com/sport/kobrata-s-novo-izslushvane-na-22-yuli-392136.html", "text": "Кубрат Пулев ще има ново изслушване на 22 юли, обяви той пред bTV. Възможно е след него 6-месечното му наказание наложено от Спортната Комисия в Калифорния да бъне намалено. До тогава обаче той трябва да мине 45-дневен курс срещу за превенция на сексуални посегателства над жени в медийната среда. Комисията не уважи желанието на щаба на румънеца Дину, че Кобрата го е ударил неправомерно.", "date": "2019.05.15", "title": "Кобрата с ново изслушване на 22 юли"}
{"url": "https://standartnews.com/svyat/es-zabrani-skpite-telefonni-razgovori-392221.html", "text": "От днес ЕС забранява на телефонните компании да превишават определена цена за минута международен разговор. За обаждане между две държави от общността, телекомите не могат да взимат повече от 19 евроцента на минута. Налага се и забрана на по-високите цени на смс-те. Вече в ЕС един смс изпратен между две държави от общността не може да струва повече от 6 евроцента. Промените са направени в защита на 500-те милиона граждани на съюза, след като проучване показа, че телекомите взимат около 3 пъти повече за международни разговори, отколкото за вътрешни.", "date": "2019.05.15", "title": "ЕС забрани скъпите телефонни разговори"}
{"url": "https://www.standartnews.com/sport/oshche-edin-blgarin-izkachi-kanchendzonga-392147.html", "text": "Втори българин е изкачил днес Канчендзьонга (8586 м). Часове след като върхът бе достигнат от Атанас Скатов до 8586 м е стигнал и столичният адвокат Стефан Стефанов, съобщи БНР. Самият той казва за себе си, че не е алпинист и няма амбиции да бъде, изкачва върховете (миналата година стъпи на Еверест) с помощта на шерпи и допълнителен кислород. Колкото до самия връх Канчендзьонга, той е най-източно разположеният осемхилядник, намира се в Хималаите. Първият българин, стъпил на него, е Боян Петров, през 2014 г. Междувременно, Иван Томов, двама чужденци и един шерп са потеглили тази сутрин от Лагер 3 към Лагер 4 на Лхотце (8516 м) в Хималаите. Идната нощ те ще атакуват върха, потвърди за БНР човек от групата, който се е върнал в Базов лагер за почивка. Бурни ветрове разрушиха преди седмица Лагер 2 и Лагер 3, а част от екипировката на Томов беше унищожена, което наложи той да вземе назаем. \r\nПреди атаката той съобщи пред БНР, че тръгва с неизлекувана кашлица, но ще рискува и ще направи опит. През юни 2013 г. Томов оцеля при клането в базовия лагер на Нанга Парбат, когато въоръжени бойци избиха 10 алпинисти и един шерп. Година по-късно изкачи Броуд пик (8047 м), а през 2017 г. и Манаслу (8163 м).", "date": "2019.05.15", "title": "Още един българин изкачи Канчендзьонга"}
{"url": "https://www.standartnews.com/sport/priemame-generalnata-asambleya-po-taekuondo-prez-2020-392157.html", "text": "България ще бъде домакин на Генералната асамблея на световната федерация по таекуондо през 2020 година по време на домакинството ни на световното първенство. Великобритания постави високи стандарти с организацията на планетарния форум, но президента на световната таекуондо федерация д-р Чо е убеден, че българската централа ще се справи не по-зле, въпреки предимството от 20 млнилиона паунда годишно, с които британската федерация разполага. Във изключително престижния форум, който в момента се провежда в Манчестър страната ни е представена от четирима представители - президента на БФТ и президент на ETU Слави Бинев, вицепрезидента  Димитър Михайлов, председателя на научното звено Димитър Аврамов и члена на УС Виолета Иванова. Пред президентът БФТ Слави Бинев ръководителя на световната централа Д-р Чо е изявил желание при следващото си посещение у нас да проведе срещи с премиера Бойко Борисов и с министъра на вътрешните работи във връзка с изучаването на таекуондо в бежанските центрове, като превенция срещу престъпността в държавата. Освен това ръководството на WF изрази недоумение от забавянето на изграждането на eвропейския спортен център в София. Вече повече от година се бави стартиращата процедура по изграждането на центъра, поради административни пречки и процедури. Световните таекуондо лидери са учудени, как е възможно страна членка на ЕС да среща трудности в преодоляването на административни пречки, след като една от основните цели на Европа е насърчаването на развитието на спорта. Делегатите на конгреса решиха, че квалификациите за олимпийските игри в Токио ще се проведат през април следващата година, което ще даде шанс на състезателите ни да си осигурят директна квота за участие на Игрите.  Въпросът, който повдигна най-много дискусии по време на Общото събрание, /ete отношенията с Kukkiwon и издаването на дипломи за черни колани. Председателят на отдела по развитие към WT представи доклад, който канализира изпитите за черни колани единствено през националните федерации, поради зачестилите случаи на злоупотреба от изпитващи с лицензи на световната таекуондо централа Kukkiwon. Като част от тази превенциясе очерта бъдещото развитие на таекуондо чрез провеждането на опреснителни треньорски курсове от националните федерации.", "date": "2019.05.15", "title": "Приемаме Генералната асамблея по таекуондо през 2020"}
{"url": "https://standartnews.com/svyat/papa-frantsisk-razkhodi-s-papamobila-si-detsa-392190.html", "text": "Папа Франциск разходи с папамобила си 8 деца мигранти. Минути преди началото на традиционната седмична аудиенция те обиколиха площад \"Свети Петър\". Децата са от Сирия, Конго и Нигерия, но всички пристигат в Италия от Либия. Някои с лодки по морето, а други през специален хуманитарен коридор в края на април. Настанени са в приют близо до Рим. За тях се грижи частна благотворителна организация. Децата трудно скриваха радостта си от разходката с открития бял автомобил. След края ѝ те са подарили на Франциск транспарант във формата на сърце с техните подписи и надпис \"Благодаря, Папа Франциск!\".", "date": "2019.05.15", "title": "Папа Франциск разходи с папамобила си деца"}
{"url": "https://standartnews.com/svyat/namalyavat-dantsite-v-grtsiya-392184.html", "text": "Гръцкият парламент ще проведе важно гласуване за намаляване на данъци и цени на хранителните стоки, предаде БНР.  \r\nОпозицията определи мерките като \"предизборни подаръци на Ципрас\", но подкрепя социалните облекчения.  \r\nПриключиха дебатите по проектозакона на правителството за намаляване на данъци и цените на хранителните стоки. Голяма част от депутатите от опозицията заявиха, че ще подкрепят мерките въпреки политическите различия със СИРИЗА.  \r\nПакетът от мерки включва 13-а пенсия за хората с ниски доходи, намаляване на ДДС от 24 на 13% за всички хранителни стоки, както и данъците в сектора на общественото хранене.  \r\nВъвежда се разсрочено плащане от 120 вноски за длъжниците към държавата.  \r\nКонсерваторите поискаха сваляне на ДДС дори за петролните продукти, а социалистите настояват за увеличаване на помощите за отопление и възстановяване на ниските данъци за островите.  \r\nДнес съветът на собствениците на вериги от супермаркети съобщи, че след гласуването в парламента магазините са готови незабавно да свалят цените.", "date": "2019.05.15", "title": "Намаляват данъците в Гърция"}
{"url": "https://standartnews.com/svyat/sdyat-gotvacha-na-putin-zaradi-epidemiya-392192.html", "text": "Десетки деца са засегнати от епидемия от дизентерия в няколко държавни детски градини в Москва и родителите им съдят кетърингова фирма, която е собственост на свързан с Кремъл едър бизнесмен, предаде Асошиейтед прес, цитиран от Дир.бг. съдят кетърингова фирма, която е собственост на свързан с Кремъл едър бизнесмен, предаде Асошиейтед прес, цитиран от Дир.бг. Родителите на 41 деца са завели две съдебни дела срещу столичните власти и една от фирмите на Евгений Пригожин. Това се случва, след като 127 деца се разболяха от дизентерия заради храната, която са получили в детски градини в Москва в средата на декември. Кетъринговата фирма, която е обвинявана за епидемията в шест от седемте детски градини, е собственост на Пригожин, който е близък съюзник на президента Владимир Путин. Фирмата обаче отрича да носи отговорност. Фирми, които пряко или косвено са свързани с Пригожин, са спечелили над 2 милиарда долара от договори за кетъринг в московски детски учебни заведения, отбелязва АП. Милиардерът Евгений Пригожин, собственик на луксозни ресторанти в Москва и Санкт Петербург и известен още като \"готвача\" на Путин. Освен това неговите фирми за кетъринг доставят храна на армията и много руски училища. Името му фигурира в списъка на онези руски политици, фирми и частни лица, срещу които САЩ наложиха санкции. Това вероятно е свързано с информацията, че бизнесменът контролира така наречената \"фабрика за тролове\" в Санкт Петербург, която разпространява дезинформации и подклажда настроения срещу Запада. Твърди се също, че Пригожин е замесен и в действия срещу представители на опозицията и неудобни за режима лица, писа миналата година \"Новая газета\". Журналистът от изданието Денис Коротков пък цитира бивш служител на Пригожин, който му разказал какви са били задачите му, докато е бил на служба при милиардера. Веднъж например му било наредено тайно да следи противници на Пригожин. Друг път трябвало да инсценира катастрофа, за да принудят една жена да се съгласи на сделка в спор за недвижим имот. В трети случай трябвало да организира отравянето на един руски блогър.  ", "date": "2019.05.15", "title": "Съдят \"готвача\" на Путин заради епидемия"}
{"url": "https://standartnews.com/svyat/sashch-otzovavat-vsichkite-si-chinovnitsi-ot-irak-392170.html", "text": "Държавният департамент на САЩ нареди на всички държавни служители, чиято работа не е свързана с оперативните служби, да напуснат Ирак, съобщава американското посолство в Багдад, цитирани от БГНЕС. \"Държавният департамент на САЩ разпореди отзоваването на американски държавни служители от Ирак, чиято работа не е свързана с оперативни служби, в това число от посолството в Багдад и консулството в Ербил\", се казва в изявление на уебсайта на дипломатическата мисия, като се подчертава, че те трябва да потеглят „възможно най-скоро“. Предоставянето на визови услуги ще бъде временно преустановено, съобщи посолството. По-рано централното командване на САЩ повиши нивото на тревога в Ирак и Сирия заради потенциална заплаха за коалиционните сили от страна на Иран. По-рано Вашингтон увеличи военното си присъствие в региона на Близкия изток на фона на нарастващото напрежение с Иран. ", "date": "2019.05.15", "title": "САЩ отзовават всичките си чиновници от Ирак"}
{"url": "https://standartnews.com/svyat/naprezhenieto-mezhdu-kipr-i-turtsiya-raste-392189.html", "text": "Турция обяви, че ще изпрати още един кораб за търсене на петрол край бреговете на Кипър. Зетят на Реджеп Ердоган и министър на финансите на Турция Берат Албайрак каза, че плавателният съд Явуз ще се присъедини към кораба Фатих, който вече е край Кипър, съобщава в. \"Български новини\".  \r\nСъобщението дойде ден преди Турция да започне годишното си военноморско учение \"Морски вълк\" в източните части на Средиземно море, Егейско море и Черно море.  \r\nТурските  кораби предизвикват напрежение, защото Кипър смята района, в който са предвидено сондажите, за своя изключителна икономическа зона (ИИЗ). Турция твърди, че сондажите са законни и се базират на международното право.  \r\nСлед срещата на министрите на външните работи на страните от ЕС в Брюксел, първият дипломат на Европейския съюз Федерика Могерини призова Турция да се откаже от плановете си. Могерини нарече района, в който иска да работи Турция, „изключителна икономическа зона на Кипър“ и призова Анкара „да се въздържа от подобни незаконни действия“.  \r\nФедерика Могерини каза, че ЕС „ще отговори подобаващо“ на всяко нарушение на международното право.  \r\nАнкара обаче не се впечатли от позицията на ЕС. Турски официален представител допълнително увеличи напрежението през уикенда, призовавайки Кипър да „си спомни 1974 г.“, визирайки интервенцията на Турция.  \r\n„Би било добре за Анастасиадис да си спомни 1974 г. и да я запази свежа в паметта си“, заяви в събота говорителят на управляващата турска Партия на справедливостта и развитието Омер Челик, говорейки за кипърския президент Никос Анастасиадис. По неговите думи, интервенцията през 1974 година е целяла „да защити живота, правата и интересите на турците киприоти“.  \r\nЗабележката изглежда е отговор на коментар от Анастасиадес по-рано през седмицата, според който сондажите на Турция в ИИЗ на Кипър са равносилни на ново нахлуване на острова.  \r\nЧелик обясни, че в момента две турски сонди „извършват дейности“ край острова „и нашите военноморски сили ги защитават“. Освен това той разкритикува лидерите на Гърция и Република Кипър, че са подписали съглашения със страни, които имат проблеми с Турция“, очевидно визирайки Израел.  \r\nРеториката на турските власти се засили миналата седмица, тъй като кипърските власти заявиха, че преговорите напредват с френско-италианския консорциум Total и ENI за лиценз за проучване на Блок 7 в ИИЗ на Кипър.  \r\nТурският президент Реджеп Тайип Ердоган се изказа в четвъртък пред турските кадети, като се позова на „нарастващите опити за нарушаване на нашите права в Източното Средиземноморие и Егейско море“.  \r\n„Вие ще дадете стоманен отговор на всяка за плаха дори за инч от нашите граници, но и извън тях“, каза той пред младите военни.  \r\nНеговите коментари дойдоха, когато от Европейския съюз изразиха подкрепата си за Кипър в бурния спор с Турция. Председателят на Европейския съвет Доналд Туск заяви, че ЕС „е единен“ зад Кипър, добавяйки, че блокът „очаква Турция да зачита суверенните права“ на държавата-членка.", "date": "2019.05.15", "title": "Напрежението между Кипър и Турция расте"}
{"url": "https://standartnews.com/mneniya/gogolevi-i-gogodesni-mrtvi-dushi-392125.html", "text": "Ако можехме и ние един Зимен крал да имаме като онзи от „Троновете“, да вдигне мъртвите, че да видиш ти как се прави пенсионната реформа за нула време! Наистина как пък някой не измисли сюжет, в който . Това, човешкото въображение само да разрушава му дай! Ако имахме зомбита, можехме да ги настаним в тези 746 къщи за гости, дето ги спрягат предизборно. Така и европейската програма изпълнена, и собствениците доволни! Имаме и . При това с прекрасна, плодородна земя и с вода! Бих предложил мигранти да заселваме, ама знам, че патриотите ще рипнат като ужилени. Те много се страхуват , който да им изпорти децата. Понеже от патриотични занимания явно нямат време да ги възпитават, та дечицата, завалийките, са силно подталиви на влияния от норвежки гейове и училищни програми по полово възпитание. Чудя се коя е тази училищна програма по полово възпитание, която може да се опъне на you porn, например? Ако има измислена подобна, ще е световен принос и ще има да се гордеем със създателя й, както сега се гордеем с Джон Атанасов и Кольо Фичето, дето спасил „Нотр Дам” да не потъне в Сена. Но не е случайно, че българските патриоти са подозрителни към норвежците. През седмицата норвежки гейове заловиха кит по подозрение, че е руски шпионин. А пък иранските травестити в Йемен заловиха нашия лешояд Нелсън пак по същото подозрение. Ето – не само децата, но и животните не обичат! Твърди се обаче, че имаме и ние зомбита. Въпреки подозренията, че именно те са правили ремонта по „Граф Игнатиев“ в София, всъщност са само в избирателните списъци. Били около 400 хиляди, според различни изчисления. За сега могат само да гласуват, но се провеждат експерименти да ги научат да правят едно-друго. Между мъртвите души на Гогол и зомбитата на Гугъл също няма голяма разлика. , защото пак се падат няколко почивни дни. През почивните дни направихме една репетиция - можем ли да се върнем от Халкидики, преди да затворят избирателните секции. Ами не можем! Твърди се също така, че трудът е направил от маймуните социалисти. За това и на първи май празнуваме, като не работим. Изобщо  Не е случайно, че пилотите викат may day, докато им пада самолетът! Понякога и машините отказват да работят през май. Затова Така де, след като могат да гласуват, би трябвало да могат и да работят! Как ще гласуват зомбитата на изобрите е загадка. Не би трябвало да ги примамват кебапчета и по 50 лева, защото като „неживи” нямат битови нужди. Вероятно ще ги водят духовните нужди, а – както е известно – духовните нужди по тези географски ширини най-често водят до емиграция. Да погледнем предложенията. С какво ще ги привлече листата на ДПС, например? Ще изпратят Карадайъ и Пеевски в Брюксел? Първият говори английски вероятно по-добре от български. Просто няма как да е по-лошо. Вторият е богат и много хора искат да не е в България. Дали е в ход класическото за старите партии премахване чрез преместване на друг, по-висок пост? Едва ли, а и Делян събра най-много номинации в собствената си партия, което е респектиращо. Избирателите на ДПС не се купуват и продават и това е медицински факт вече близо три десетилетия. Както винаги, ДПС е загадка, която изначално по някакъв начин е свързана с избора на главен прокурор. Демократична България. Стефан Тафров вън от съмнение е най-подготвеният за евродепутат българин в момента. Но листата се води от Радан Кънев. Политическата му биография е панорамна снимка на това, което се случи с неживото СДС – ДСБ, Реформаторски блок, Нова Република и накрая Демократична България. Всички избиратели на тези четири агрегатни състояния в момента не стигат за един евромандат, камо ли за два. Как Радан ще убеди неживите, че именно той е продължител на онези, които ги изкараха по площадите през 1990-а, също е загадка. Патриотите искат да решават проблеми на националната държава от края на 19 век в Европарламента от 21 век. Това е симпатично за неживите до момента, когато си дадат сметка, че във вътрешен план всичките им патриотични усилия водят от България на три морета към България на три партии – ГЕРБ, БСП и ДПС. Те обаче са обещали, че след като се преборят с норвежки гейове, ирански травестити, български роми и всякакви там джендъри, ще се захванат и със зомбитата. Това звучи мобилизиращо. За БСП важи онзи стих на дядо Вазов дето турците тръпнели, „друг път невидели в едно да се бият живи и умрели”. Вътрешната битка на „Позитано” успя да избута Станишев на проблемното 5-о място в листата и хубаво да омаже всички, включително и президентските опити да се дистанцира от БСП и Радев да се направи на президент на всички българи. Какъвто и резултат да постигне БСП на тези избори, резултатът вече е постигнат – БСП по никакъв начин не изглежда като алтернатива на властта в момента, президентът е закачен за блузата на Корнелия като значка на Чебурашка, а най-първият социалист в Европа е направен за смях. Остават ГЕРБ, които - въпреки подкрепата от ред малки десни формации, начело със СДС, успяха да създадат усещането, че са атакувани отвсякъде и обкръжени от зомбитата на Краля на нощта. Точно като в последния епизод на „Игра на тронове”. Борисов вече прати два ескадрона дотраки - държавни чиновници, да погинат в първите редици. И това – противно на прогнозите – създава страхотна мобилизация на втората и третата отбранителна линия в ГЕРБ. Цветанов е по-мотивиран от Джон Сняг, Денерис и всички останали живи Старки едновременно да се завърне в света на живите политически фактори. А за него казват, че веднъж влязъл в книжарница и попитал: „Имате ли книгата „Как да се преборим с ината си? Имате я?! Ами, няма да си я купя!!! ” Както на повечето избори досега, мъртвите души ще са решаващи. А – вече стана ясно, че и много от живите няма да успеят да се приберат навреме от Гърция, за да гласуват. Странно е, че на Изток нямаме този страх от зомбита, който ги тресе на Запад. Може би, защото това, на което американците му викат „зомби”, ние му викаме „воскресение“. И някак сме свикнали с мъртвите души – учим за тях в училище, гледаме ги в театъра, настаняваме ги в къщите за гости, приемаме ги за студенти, отпускаме им клинични пътеки и свидетелства за инвалидност, пращаме ги да гласуват вместо нас. Имаме и селскостопански животни – мъртви души, за които взимаме пари от европейските земеделски фондове. Даже делим мъртвите души на гоголеви и гогодесни. Научим ли ги и да работят, ще построим комунизма, казвам ви!  ", "date": "2019.05.15", "title": "Гоголеви и гогодесни мъртви души"}
{"url": "https://www.standartnews.com/sport/blgariya-sbira-elita-na-svetovnoto-taekuondo-prez-2020-392171.html", "text": "България събира елита на таекуондо от цялата планета през 2020  \r\nВ Манчестър се проведе ежегодното събрание на световната таекуондо федерация. Огромна чест бе оказана на България с решението, следващата Генерална асамблея да се проведе в страната ни през 2020 г. по време на домакинството ни на Световното първенство. Великобритания постави високи стандарти с организацията на планетарния форум, но президента на Световната Таекуондо Федерация д-р Чо е убеден, че БФТ ще се справи не по-зле, въпреки предимството от 20 млн. паунда годишно, с които GB Taekwondo разполага.  \r\nПоказателно за все по-централната роля на БФТ в WT е и участието на цели четирима български представители на събранието. Освен президента на БФТ и прeзидент на ETU Слави Бинев, поканени бяха и вицепрезидента  Димитър Михайлов, председателя на научното звено Димитър Аврамов и члена на УС Виолета Иванова.  \r\nДруга добра новина е, че квалификациите за наближаващите олимпийски игри през 2020 ще се проведат през април следващата година, което ще даде шанс на състезателите ни да си осигурят директна квота за участие на олимпиадата.  Президента на Хуманитарната таекуондо фондация и на WT , д-р Чо изяви желание пред Слави Бинев, при следващото си посещение в България да проведе срещи с Министъра на МВР и Премиера във връзка с изучаването на таекуондо в бежанските центрове, като превенция срещу престъпността в държавата.  \r\nВ тази връзка ръководството на Световната Федерация изрази недоумение от забавянето на изграждането на Европейския спортен център в София. Вече повече от година се бави стартиращата процедура по изграждането на центъра, поради административни пречки и процедури. Световните таекуондо лидери са учудени, как е възможно страна членка на ЕС да среща трудности в преодоляването на административни пречки, след като една от основните цели на Европа е насърчаването на развитието на спорта.  \r\nВъпросът, който повдигна най-много дискусии по време на Общото събрание, бе относно отношенията с Kukkiwon и издаването на дипломи за черни колани. Председателят на отдела по развитие към WT представи доклад, който канализира изпитите за черни колани единствено през националните федерации, поради зачестилите случаи на злоупотреба от изпитващи с лицензи на световната таекуондо централа Kukkiwon.  \r\nКато част от тази превенция, както бе отбелязано и на Световната конференция за социално развитие и спорт, World Taekwondo и днес очерта бъдещото развитие на таекуондо чрез провеждането на опреснителни треньорски курсове от националните федерации.  \r\nПоради огромното влияние и признание на World Taekwondo в световен мащаб, официалната вечеря бе проведена на стадиона Етихад- дома нановия футболен шампион на Англия, Мнчестър Сити ", "date": "2019.05.15", "title": "България събира елита на световното таекуондо през 2020 "}
{"url": "https://standartnews.com/svyat/160-godini-ot-rozhdenieto-na-pier-kyuri-392217.html", "text": " е френски физик и химик, един от първите изследователи на явлението радиоактивност, член на Френската академия на науките, лауреат на Нобелова награда за физика през 1903 г. Роден е в Париж през 1859 г. От 1878 г. започва да работи с брат си в минералогичната лаборатория на Сорбоната. Заедно откриват пиезоелектричния ефект. От 1897 г. пък, заедно със съпругата си Мария Кюри изследват явлението радиоактивност. През 1903 г. семейство Кюри са удостоени с Нобелова награда за физика заради тези изследвания. През 1906 г., пресичайки улицата, Пиер Кюри се подхлъзва и попада под конски впряг. Смъртта настъпва мигновено.", "date": "2019.05.15", "title": "160 години от рождението на Пиер Кюри"}
{"url": "https://standartnews.com/svyat/v-egipet-otkrikha-nay-shirokiya-visyashch-most-v-sveta-392210.html", "text": "Президентът на   откри висящ мост над  , рекламиран като най-широкия в света, предаде Ройтерс. Това е един от серията мега проекти, замислени от египетските власти с цел да подобрят  и да предоставят работни места.   , който пресича  северно от централната част на  , е ключова връзка с магистралата, простираща се от Червено море на изток до северозападното египетско крайбрежие на Средиземно море. Съоръжението трябва да намали задръстванията в столицата. \r\n   бе частично спряно в централната част на   днес сутринта, когато Ас Сиси пътуваше, за да открие моста заедно с  . \r\nВ най-широката си част   във всяка посока и  . Регионалният директор за книгата за рекорди на Гинес, който присъства на откриването, каза, че това го прави най-широкият висящ мост в света. За строителството му са използвани около един милион кубични метра бетон, 1400 километра стоманена жица за  , според информация, предоставена при официалното  \r\nМостът пресича остров Уарак, разположен на  , който има 100 000 жители. Някои от тях протестираха срещу   събарания на сгради на острова, като и срещу проектите той да се превърне в  \r\nПри посещение за инспекция на острова миналия месец египетският президент отрече информацията, че той може да бъде продаден на инвеститори и каза, че държавата не може насилствено да БГНЕС \r\nСред другите престижни проекти, които бяха   на Ас Сиси, са разширяването Суецкия канал, завършено през 2015 година, както и построяването на нова столица в пустинята, източно от Кайро, която в момента се изгражда. \r\n ", "date": "2019.05.15", "title": "В Египет откриха най-широкия висящ мост в света"}
{"url": "https://standartnews.com/mneniya/papata-utvrdi-kiseloto-mlyako-kato-blgarsko-392175.html", "text": ". Имаше различни послания, знаци. А също и разчупване на  правилата. Неслучайно той е наричан \"папата на народа\", защото често избягва строгите норми на протокола. Желанието му е да е по-близо до миряните, до техните надежди. Самият той води не помпозен начин на папстване, което произлиза от привичките, наследени от йезуитския орден, към който той е съпричастен.  У нас папа Франциск на няколко пъти разчупи строгите правила. Всички видяхме как  к - да ползва за богослужене веднага дарената му епископска лента.  което също е оказване на чест към българския народ и прекрачване на католическите канони. Защото папата е наместник на Господ Бог на земята и той няма нужда от някой или нещо, за да се моли.  Въпреки драконовските мерки за сигурност и преклонната си възраст, , за да им даде благословия си и да им остави спомен от съвместната среща.  Въобще, свидетели сме как папата пише нови правила с поведението си, може би, защото иска да реформира строгите норми на институцията, която ръководи.  . Това че Борисов му поднесе глинен съд с автентично родно мляко като част от официалните подаръци, показва, че експертите от нашия протокол добре са си свършили работата. Макар това да изглежда като дребен жест, той носи силен заряд, както за нас, като домакини, така и за Негово Светейшество, като скъп гост. Той показва, че е обикновен човек и нищо човешко не му е чуждо. И още нещо- той   Той ни окачестви, със своята папска привързаност, към този продукт, с важно свидетелство за произход. Както се казва в търговията - киселото мляко е само българско и папско!  \r\nВъпреки, че много се изписа за отношенията между Българската православна църква и папата, смятам, че всеки от нас, като православен християнин, приема по канон поведението на нашия високопоставен клир. Но като обикновни хора сме щастливи, че Негово Светейшество, папа Франциск бе така любезен да отдели от ценното си време и да посети България и региона. За всички нас бе важна срещата му с Негово Светейшество, патриарх Неофит в Синодалната палата в София. Видяхме, че двамата духовни водачи се здрависаха сърдечно и голямо впечатление произведе факта, че  в знак на благоразположение и добра среща. Това, което ние, като православни християни, видяхме е, че си размениха подаръци и видимо си личеше доброто им настроение. Но си даваме и сметка, че след толкова много години открито противостоене между православната и католическата църква, не е възможно да бъде преодоляно с една официална визита.  \r\nЗа всички, смятам, направи добро впечатление и това, че папа Франциск ни определи като много сърдечни и каза: “Нека се възползваме от гостоприемството на българския народ, за да може всяка религия, призвана да насърчава хармония и съгласие, да спомага за развитието и израстването на такава култура и среда, изцяло пропити с уважение към човешката личност и нейното достойнство\".  \r\nПапата бе така любезен да продължи добрите чувствa за България на папа Свети Йоан XXIII, наричан българският папа и на папа Свети Йоан Павел II, който ни посети през 2002 година като показа искрената си обич към българския народ. Искам да припомня една интересна история с папа Свети Йоан XXIII, когато е още монсеньор Анджело Джузепе Ронкали. Преди да напусне България, той отива за последно да се сбогува с Нейно Величество, Царица Йоана (майка на цар Симеон), негова довереница и тя на изпроводяк му казва, че сега се сбогува с монсеньор, но при следваща им съвместна среща, ще види папа, в негово лице. След време, нейните думи се сбъдват.  \r\n ", "date": "2019.05.15", "title": "Папата утвърди киселото мляко като българско"}
{"url": "https://standartnews.com/svyat/zapochva-golemiya-debat-za-shef-na-ek-392212.html", "text": "Тази вечер в Европейския парламент в Брюксел ще се проведе големия дебат между кандидатите за председател на Европейската комисия. От 22 ч българско време зрителите на БНТ2 също ще имат възможност пряко да проследят дебата, който е организиран от Европейския съюз за радио и телевизия и Европейския парламент. Основните теми ще бъдат \"Моята Европа: Каква е ползата за мен?\", \"Околна среда\" и \"Нашите ценности и светът\". Дебатът ще бъде воден от трима журналисти, а финалът му се очаква в полунощ. На какви тези ще заложат основните претенденти за поста на Жан-Клод Юнкер - вижте повече от прякото включване на кореспондента ни в Брюксел Десислава Апостолова.  Това е единственият голям дебат за поста председател на Европейската комисия и участие в него ще вземат шестимата кандидати - Манфред Вебер (Европейска народна партия), Франс Тимерманс (Партия на европейските социалисти), Ян Захрадил (Европейски консерватори и реформисти), Маргрете Вестегер (Алианс на либералите и демократите за Европа), Ска Келер (Европейска зелена партия) и Нико Куе (Европейска левица). Ще се дебатира по всички възможни теми, свързани с европейските ценности, климатичните промени, миграцията, опазването на сигурността и външните граници и целия спектър въпроси и проблеми, засягащи гражданите на Обединена Европа. Милиони зрители ще имат възможност да наблюдават дебата, който ще бъде излъчван и в ефира на БНТ2. Може да задавате и въпроси в социалните мрежи - в Туитър това ще бъде възможно с  . Допълнителна информация за правилата за номиниране на кандидатите и за провеждането на дебата между тях можете да намерите на  .", "date": "2019.05.15", "title": "Започва големият дебат за шеф на ЕК"}
{"url": "https://standartnews.com/sport/kobrata-s-novo-izslushvane-na-22-yuli-392136.html", "text": "Кубрат Пулев ще има ново изслушване на 22 юли, обяви той пред bTV. Възможно е след него 6-месечното му наказание наложено от Спортната Комисия в Калифорния да бъне намалено. До тогава обаче той трябва да мине 45-дневен курс срещу за превенция на сексуални посегателства над жени в медийната среда. Комисията не уважи желанието на щаба на румънеца Дину, че Кобрата го е ударил неправомерно.", "date": "2019.05.15", "title": "Кобрата с ново изслушване на 22 юли"}
{"url": "https://www.standartnews.com/sport/loko-vdigna-kupata-na-blgariya-392219.html", "text": "Локо Пловдив е новият носител на Купата на България. „Смърфовете“ удариха градския съперник Ботев пред над 18 000 зрители на националния стадион „Васил Левски“. В герой за „черно-белите“ се превърна Ален Ожболт. Той вкара победното попадение в 73-ата минута. На трибуните бе и президентът на България Румен Радев. Но и той, както всичко останали над 15 000 зрители все още чакат голове. На терена бе скучно до 73-ата минута. Тогава Локомотив поведе с 1:0. След бърза контраатака, Анте Аралица центрира по земя и с много технично изпълнение с пета Ален Ожболт откри резултата за \"смърфовете\" в 73-ата минута. След гола феновете на Локо нахлуха на пистата и в продължение на 2 минути на пуснаха своите герои да се върнат на терена, прегръщайки ги! Минута по-късно Ботев можеше да се върне в мача, но ударът с глава на Еберт Кардосо удари напречната греда. В 81-ата минута Тодор Неделев стреля от фаул, а топката облиза страничния стълб. Натискът на \"канарите\" ще се усилва. Резервата Карагарен можеше да реши всичко само 60 секунди по-късно, но ударът му мина покрай вратата на Кайзер. Така Локо печели Купата на България за първи път в своята история.", "date": "2019.05.15", "title": "Локо (Пд) вдигна Купата на България"}
{"url": "https://www.standartnews.com/sport/grizman-napuska-atletiko-madrid-392197.html", "text": "Френският национал Антоан Гризман обяви, че напуска Атлетико (Мадрид) след края на сезона. \"Прекарах пет невероятни години, благодаря ви за всичко. Винаги ще останете в моето сърце\", заяви французинът в обръщение до феновете и съотборниците си. \r\n28-годишният Гризман играе в Атлетико от 2014 година. За този период той изигра 256 мача във всички турнири със 133 гола и 50 асистенции. С Атлетико спечели Лига Европа (2018), Суперкупа на Европа (2018) и Суперкупа на Испания (2014). \r\nСветовният шампион с Франция беше пред трансфер в Барселона миналото лято, но избра да преподпише договора си с Атлетико до 2023 година и да преследва високи цели с отбора. Ранното отпадане от Шампионска лига на осминафиналите разочарова Гризман и той предпочете да напусне, за да търси трофеи. \r\nОчаква се Гризман да премине в Барса, като сделката ще бъде за над 100 милиона евро.", "date": "2019.05.15", "title": "Гризман напуска Атлетико Мадрид"}
{"url": "https://standartnews.com/sport/atanas-skatov-izkachi-kanchendzonga-392141.html", "text": "Българският алпинист Атанас Скатов е изкачил Канчендзьонга (8586 м) - третия по височина връх на планетата, обявиха от екипа му в социалните мрежи. \"На върха съм\". Това съобщение е изпратил той от СПОТ-устройството си в 04.43 ч. българско време на 15 май. Той е постигнал целта след 15-часов преход. Според поверието Кангчендзьонга е свещен за жителите на Сиким и изкачващите го алпинисти да не стъпват на самия върхов купол. \r\nОт фирмата организатор \"Peak Promotion\" са потвърдили, че според телефонно обаждане от базовия лагер всичките 23-ма алпинисти в експедицията (21 чужденци и двама местни от Непал, между които и две жени) плюс шерпите,са стигнали върха. За Скатов това е седми осемхилядник от 2014-а година досега.", "date": "2019.05.15", "title": "Атанас Скатов изкачи Канчендзьонга"}
{"url": "https://www.standartnews.com/sport/petr-khubchev-e-noviyat-trenor-na-levski-392202.html", "text": "Петър Хубчев е новият старши треньор на Левски, съобщи сайтът на \"сините\". Наставникът подписа своя договор, който е за срок от две години с опция за удължаване с още една година и влиза в сила с началото на подготовката за новия сезон. Петър Хубчев ще работи на стадион \"Виваком Арена Георги Аспарухов\" заедно със своя треньорски щаб, с който работи начело на националния отбор на България.  Допълнително ще бъде уточнено кога ще се състои и официалното представяне на Петър Хубчев като старши треньор на Левски. ", "date": "2019.05.15", "title": "Петър Хубчев е новият треньор на Левски"}
{"url": "https://www.standartnews.com/sport/startira-shestoto-izdanie-na-verigata-17-392222.html", "text": " много интересни мачове, хубав и качествен тенис, оспорвани битки и много положителни емоции завърши първият турнир от шестото издание на националната тенис верига „17+” за 2019-та година. 26 състезателя поединично и 18 участника по двойки взеха участие в първият турнир за годината. Сред тях личаха имената на топ играчи и бивши държавни шампиони в различни дисциплини като Вадим Чергов, Петър Трендафилов, Иво Божилов, Александър Велев, Никола Димитров, Владислав Моленда и др. Не малко участници са и в момента активно трениращи състезатели, които участват и при мъжете, но са извън първите 24 на националната ранглиста. Турнирът поединично беше спечелен от миналагодишният шампион и краен победител във веригата Петър Трендафилов. Петката, както е известен в тенис средите, стигна до финала с много добри игри и убедителни победи. По пътя той победи играчи като Никола Димитров и Вадим Чергов преди да се изправи в повторение на миналогодишният финал на първият турнир срещу Георги Мирчев, който от своя страна победи Марто Томов и Владислав Моленда. Във мачът за титлата, който се изигра в неделя сутринта отново побдител стана Петър Трендафилов, който се наложи с резултат 4/2, 4/1 и по този начин стартира успешно и новата тенис година и защитата на първото място в ранглистата! Веднага след финалът поединично стартираха и игрите по двойки. Турнирът се провежда в групи на принципа всеки срещу всеки като първите две двойки от всяка група излизаха на четвъртфиналите. Там със златните медали се окичиха шампионът от 2017-та година на веригата Иво Божилов и неговият партньор Борислав Бончев. На финала след много оспорван и драматичен мач, те спечелиха срещу Любомир Лещански и Георги Мирчев с резултат 4/5 (8), 4/2, 10/7. На трето място завършиха двойките Руси Гюров/Владислав Моленда и Веселин Трифонов/Григор Шопов. По регламент, за загубилите своя първи мач се предоставя възможност за допълнително участие и мачове в утешителния турнир. По-голям брой участници се записаха и следователно и схемата бе и по-голяма. Във финала в спор за първото се изправиха Ален Дечев и Данаил Иванов като Дани победи своя опонент с 6/1 и спечели турнира. Това бе и общо 4-ти утешителен турнир, който Иванов печели. Както винаги организаторите от СК ДЕМА бяха подготвили прекасни кортове и условия за игра. От партньорите на лигата, за всеки участник бяха предоставени изотонични напитки – 4MOVE, както и висококачествени хранителни добавки и витамини от водещата немска компания Doppel Herz, а именно магнезий 500 и колаген 11 000. Поздравления за всички призьори и участници за добрата игра и съвсем скоро ви очакваме за втория турнир от веригата!  ", "date": "2019.05.15", "title": "Стартира шестото издание на веригата 17+"}
{"url": "https://www.standartnews.com/sport/berbo-ne-izklyuchi-vzmozhnostta-da-stane-trenor-392198.html", "text": "Димитър Бербатов говори по доста актуални теми по време на открита лекция, която той изнесе в НСА. Бербатов сподели пред присъстващите, че едно от нещата, на които е заложил е това да си поставя цели и да ги следва независимо от трудностите, които са го съпътствали по време на футболната му кариера. \"Исках да успея на високо ниво. Съответно като си успял трябва да знаеш как да понесеш това. Успехът е стойностен, трябва да го понесеш, тъй като има много примери на успели хора, които не успяват да понесат това\", каза Бербатов. Футболната легенда коментира, че за този момент все още няма ясни планове и решение какво да прави след като приключи с футбола. \"Не искам да се връщам към този момент, няма как да реагираш, след като разбереш такава новина, колкото и да си гневен, няма какво да направиш, просто продължаваш напред. Не обичам да се връщам много към този момент\", отбелязва той относно въпросите по повод оставянето му извън групата на Ман Юнайтед за финалния двубой от Шампионска лига през 2011 година. Бербатов коментира и квалификациите за европейското. Въпреки че Англия е фаворит за спечелване на групата ни той се надява все пак да вземем нещо от мачовете с \"Трите лъва\". Бербо отказа да коментира ситуацията с Петър Хубчев и Краси Балъков. \"Може би най-важното нещо за един треньор е да бъде добър психолог и да успее да говори със всеки един играч от отбора му\", обясни той. Все още не е ясно дали ще можем да видим Бербатов на треньорска позиция, но както самият той споделя: \"Доста неща уж нямаше как да се случат във футбола, но станаха\". Бербатов не пренебрегва и факта, че за това се изисква силна психика както и добър баланс.", "date": "2019.05.15", "title": "Бербо не изключи възможността да стане треньор"}
{"url": "https://standartnews.com/sport/oshche-edin-blgarin-izkachi-kanchendzonga-392147.html", "text": "Втори българин е изкачил днес Канчендзьонга (8586 м). Часове след като върхът бе достигнат от Атанас Скатов до 8586 м е стигнал и столичният адвокат Стефан Стефанов, съобщи БНР. Самият той казва за себе си, че не е алпинист и няма амбиции да бъде, изкачва върховете (миналата година стъпи на Еверест) с помощта на шерпи и допълнителен кислород. Колкото до самия връх Канчендзьонга, той е най-източно разположеният осемхилядник, намира се в Хималаите. Първият българин, стъпил на него, е Боян Петров, през 2014 г. Междувременно, Иван Томов, двама чужденци и един шерп са потеглили тази сутрин от Лагер 3 към Лагер 4 на Лхотце (8516 м) в Хималаите. Идната нощ те ще атакуват върха, потвърди за БНР човек от групата, който се е върнал в Базов лагер за почивка. Бурни ветрове разрушиха преди седмица Лагер 2 и Лагер 3, а част от екипировката на Томов беше унищожена, което наложи той да вземе назаем. \r\nПреди атаката той съобщи пред БНР, че тръгва с неизлекувана кашлица, но ще рискува и ще направи опит. През юни 2013 г. Томов оцеля при клането в базовия лагер на Нанга Парбат, когато въоръжени бойци избиха 10 алпинисти и един шерп. Година по-късно изкачи Броуд пик (8047 м), а през 2017 г. и Манаслу (8163 м).", "date": "2019.05.15", "title": "Още един българин изкачи Канчендзьонга"}
{"url": "https://standartnews.com/svyat/dnes-e-mezhdunarodniyat-den-na-semeystvoto-392138.html", "text": "Всяка година на 15 май отбелязваме Международния ден на семейството. Той е учреден през 1993 г. от Общото събрание на ООН и отразява значението, което международната общност отдава на семействата. Международния ден дава възможност за насърчаване на информираността по въпроси, отнасящи се за семейството; и увеличава знанията по социални, икономически и демографски процеси, които засягат семействата. Международният ден на семейството е вдъхновил серия от събития за повишаване на осведомеността, включително и на националните семейни дни. В много страни този ден дава възможност да се изтъкнат различни области на интерес и значение за семействата.", "date": "2019.05.15", "title": "Днес е Международният ден на семейството"}
{"url": "https://www.standartnews.com/sport/na-zhivo-finalt-za-kupata-mezhdu-botev-i-loko-392215.html", "text": ". Мачът е пред над 15 000 зрители на националния стадион „Васил Левски“. : Даниел Кайзер, Еберт Кардосо, Кристиан Димитров, Димитър Пиргов, Лазар Марин, Радослав Терзиев, Тодор Неделев, Джонатан Перейра, Александър Тонев, Лъчезар Балтанов, Антонио Вутов  \r\n : Мартин Луков, Йосип Томашевич, Димитър Везалов, Милош Петрович, Стивън Езе, Ален Ожболт, Абделхаким Нур Буна, Игор Банович, Момчил Цветанов, Димитър Илиев, Анте Аралица Срещата стартира с добър шанс за Ботев. В него обаче Балтанов стреля неточно. В 10-ата минута бе почетена легендата на „канарите“ и българския футбол Чико Дерменджиев. Целият стадион стана на крака с ръкопляскания, а играта бе спряна за кратко. В началните минути зрителите в Сектор „А“ се почувстваха все едно са на плажа, тъй като млад мъж продаваше царевица с думите: „Да си подсладите след ракията“! След 30 минути резултатът продължава да е 0:0, но пък феновете на Локо и Ботев са доста активни по трибуните като не спират да подкрепят своите любимци и да обиждат врага. Начало на втората част! На трибуните е и президентът Румен Радев. Но и той, както всичко останали над 15 000 зрители все още чакат голове. В 64-ата минута дойде и най-доброто положение за Локо Пловдив до момента. Стивън Езе се извиси над всички след центриране, но Даниел Кайзер изби ударът му с глава в корнер. Междувременно феновете на \"смърфовете\" гръмнаха няколко бомби. В 67-ата минута се получи зрителна измама, че \"канарите\" повеждат. Ударът на Антонио Вутов се оплете в мрежата, но от външната й страна. След гола феновете на Локо нахлуха на пистата и в продължение на 2 минути на пуснаха своите герои да се върнат на терена, прегръщайки ги! Минута по-късно Ботев можеше да се върне в мача, но ударът с глава на Еберт Кардосо удари напречната греда. В 81-ата минута Тодор Неделев стреля от фаул, а топката облиза страничния стълб. Натискът на \"канарите\" ще се усилва. Резервата Карагарен можеше да реши всичко само 60 секунди по-късно, но ударът му мина покрай вратата на Кайзер. Нов пропуск за Ботев. Той път грешник бе Васил Шопов.", "date": "2019.05.15", "title": "НА ЖИВО: Финалът за Купата между Ботев и Локо"}
{"url": "https://standartnews.com/svyat/amerikanski-shchat-zabrani-abortite-392146.html", "text": "Законодателите в Алабама приеха законопроект, който обявява абортите за незаконни, почти без изключения. Смята се, че това е най-стриктният подобен закон в САЩ, предаде БГНЕС. Щатският сенат одобри закона с 25 гласа „за“ срещу 6 „против“, отхвърляйки разрешаването на аборти в случаи на изнасилване или кръвосмешение. По-рано този месец проектът мина в долната камара на щатския парламент със 74 срещу 3 гласа. Сега законът ще отиде в ръцете на републиканския губернатор Кей Айви. Тя не е потвърдила дали ще го подпише, но се смята за силен противник на абортите, съобщи Би Би Си. Ако законът влезе в сила, абортът в Алабама би бил разрешен само при определени обстоятелства като запазване на живота и здравето на майката. Националната организация на жените нарече забраната „неконституционна“ и заяви, че това е „прозрачно усилие да се засили политическата подкрепа за кандидатите противници на абортите в предстоящите избори“. фото Ройтерс", "date": "2019.05.15", "title": "Американски щат забрани абортите"}
{"url": "https://standartnews.com/biznes/v-kraya-na-dekemvri-gazt-trgva-prez-turski-potok-392128.html", "text": "\"Газпром\" очаква първата доставка на газ по \"Турски поток\" да се осъществи в края на декември, предаде ТАСС, позовавайки се на члена на управителния съвет на руския газов гигант Олег Аксютин. \"Очакваме газовите доставки по \"Турски поток\" да започнат до 31 декември. Морският участък на тръбопровода е напълно завършен, сухопътният участък от руска страна е готов на 100 процента, а от турска страна са завършени 73,5 процента. Очакваме през ноември строежът да бъде напълно приключен\", каза Аксютин. Първата линия на \"Турски поток\" е предназначена за снабдяване на вътрешния пазар на Турция, а втората - за страните от Южна и Югоизточна Европа. \"Газпром\" започна строителството на \"Турски поток\" през май 2017 г. Общата дължина на газопровода е 930 километра.", "date": "2019.05.15", "title": "В края на декември газът тръгва по Турски поток"}
{"url": "https://standartnews.com/kultura/panagyurskoto-zlatno-skrovishche-gostuva-na-plovdiv-392137.html", "text": "Пет от най-големите златни съкровища, открити по българските земи, показва Регионалният археологически музей в Пловдив. Сред тях е и оригиналът на прочутото в цял свят Панагюрско златно съкровище. Изложбата е част от проявите на Пловдив-Европейска столица на културата и може да бъде видяна до 27-и октомври, съобщава БНТ. Посетителите на Археологическия музей ще имат шанса за първи път да видят събрани на едно място златните съкровища от Панагюрище, Вълчитрън, Хотница, Рупите и Дъбене. „Вълчитрънското златно съкровище е най-голямото от Бронзовата епоха, откривано в Европа изобщо.12,5 кг. Със сигурност е било и повече най-вероятно. 24-а година е открито. За съжаление първоначално е било разпределено между откривателите. В последствие е събрано и иззето от тях. Колко са били общо съдовете и предметите, към днешна дата трудно можем да предполагаме“, обяви Доц. Христо Попов, директор на археологическия музей с институт при БАН. Златните експонати от петте колекции са оценени на близо 45 милиона евро. Взети са всички необходими мерки за сигурност. Само гаранцията за транспортирането и експонирането им в Пловдив струва 50 000 лева. Показването на съкровищата е част от мащабна национална изложба, озаглавена „Преоткритият свят на Стара Европа“. Целта е всички туристи да преоткрият и Пловдив като най-стария жив град на континента. Според експерти тази изложба е поредното доказателство за професионализма на учените от пловдивския археологически музей. Преди време те успяха да покажат за първи път у нас експонати от Лувъра и 12-те национални археологически музея на Гърция.", "date": "2019.05.15", "title": "Панагюрското златно съкровище гостува на Пловдив"}
{"url": "https://standartnews.com/kultura/youtube-music-i-youtube-premium-startirat-u-nas-392195.html", "text": "От днес в България стартира YouTube Music. YouTube Music е нова стрийминг услуга, която прави света на музиката по-лесен за преоткриване и по-персонализиран от всякога. Всички начини, по които искате да се наслаждавате на музиката, са на едно място - можете да слушате, да търсите музика и да гледате видео клипове. Дали заради последните излъчвания на Бионсе на живо, или заради популярните музикални клипове, като “Bohemian Rhapsody”, “Sugar” или “Despacito”, хората посещават YouTube, за да слушат и да намират нова музика. Но YouTube е предназначен за гледане на музикални и видео клипове, което означава, че феновете трябваше непрекъснато да превключват между различни музикални приложения и YouTube. YouTube Music е наличен в два варианта: безплатна версия, подкрепяна от реклами и YouTube Music Premium, който изисква месечен абонамент. В сравнение с безплатната версия (YouTube Music), YouTube Music Premium дава възможност за слушане на музика във фонов режим, за изтегляне на музика и е без реклами. Сега музикалните фенове от България могат да се възползват от един месец безплатен достъп, а след изтичане на този период услугата струва 8,99 лв. на месец. Абонатите на Google Play Music автоматично ще получат достъп до YouTube Music Premium. Google Play Music не се променя – имате достъп до цялата си закупена и качена от вас музика, както и до избраните си плейлистите. Освен YouTube Music, от днес българските потребители имат достъп и до YouTube Premium, премиум версия на цялата YouTube платформа. Абонатите на YouTube Premium ще се възползват от предимствата на Music Premium, както и от липсата на реклами, възможност за фонов режим, и изтегляния, но за всички видеа в YouTube. Освен това YouTube Premium включва и достъп до съдържанието на YouTube Originals - филми,  шоу-програми и цели сериали като Cobra Kai, Origin, Wayne, и Weird City, и много други. YouTube Premium е безплатен за период от един месец, срещу 10.99 лв. на месец след това или 16.99 лв. на месец със “Семеен план”.", "date": "2019.05.15", "title": "YouTube Music и YouTube Premium стартират у нас"}
{"url": "https://standartnews.com/svyat/ruskata-presa-za-sreshchata-pompeo-putin-v-sochi-392142.html", "text": "Снощната среща между президента на Русия Владимир Путин и държавния секретар на САЩ Майк Помпео в Сочи може би ще е отправен пункт за нормализиране на контактите между двете страни. Това прогнозира в. \"Известия\" в коментар за вчерашната визита на американския държавник в Русия, наречена \"ден за рестарт\". Евентуалното възстановяване на отношенията между Москва и Вашингтон ще съдейства за предотвратяване на военни инциденти, уреждане на регионални конфликти и стабилизиране на обстановката в света, смятат експерти и политици, цитирани от вестника. Освен с Путин Помпео разговаря вчера с руския външен министър Сергей Лавров. Русия предложи двете страни да формират съвместна неправителствена експертна група и бизнес съвет, също и да подновят професионалния диалог за киберпространството. Според политолози визитата на Помпейо сочи, че Вашингтон е осъзнал необходимостта от по-интензивни контакти с Москва, за да бъдат преодолени натрупаните проблеми, посочва \"Известия\". Засега няма усещане за пробив в руско-американските отношения, \"но се появи делова нагласа у американската страна\", цитира \"Росийская газета\" впечатления на Юрий Ушаков, помощник на руския президент. Първото посещение на Помпео в Русия като държавен секретар мина без значими резултати, но вдъхна надежди за размразяване на двустранните контакти и постепенно подобряване на отношенията, пише московският официоз в друга публикация. Като цяло сигналите от Сочи са доста положителни, преговорите са успешни и може да се очаква някакво продължение, разсъждава в статия за същия вестник председателят на външнополитическата комисия в горната камара на руския парламент Константин Косачов. Според него обаче тази тенденция едва ли ще бъде подкрепена скоро от подновяване на контактите по линия на парламентите с оглед на \"упоритото русофобско мнозинство\" в Конгреса на САЩ. \"В случая официалната дипломация изпреварва парламентарната. Но сме готови да работим и по тази линия\", изтъква руският сенатор. Помпео неведнъж бе повторил, че идва в Русия със задача да подобри двустранните отношения - и той успя да убеди руските си колеги, че това е възможно, гласи оценка на \"Комерсант\". Посещението на Помпео може да се разглежда като част от подготовката за преговори между Владимир Путин и президента на САЩ Доналд Тръмп през юни в кулоарите на срещата на върха на Г-20 в Япония, пише \"Независимая газета\". По всичко личи, че Кремъл е готов да преговаря. Въпросът е какво цели с това Тръмп в контекста на започналата подготовка за президентските избори в САЩ през 2020 г., когато противниците му със сигурност ще вземат на въоръжение \"руското досие\", добавя изданието. \"Според мен за Тръмп отношенията с Русия, срещата с Путин, туитовете как двамата щели да се спогодят - това е предимно начин да демонстрира на опонентите си в Америка колко малко ги зачита и колко нехае за тяхното мнение. Щом крещите, че с Путин не може да се разговаря, аз пък напук на вас ще контактувам с него\", обяснява политологът Фьодор Лукянов. По думите му темата за Русия няма да се използва толкова широко на следващите избори в САЩ, колкото предния път, но \"някой все ще разгърне поредната вълна за руска намеса. Обаче опитът показва - и политтехнолозите на Демократическата партия би трябвало да го вземат предвид, - че това слабо се отразява на избирателните нагласи\", добавя експертът. Новият опит на Доналд Тръмп да гради отношения с Русия активно ще се обсъжда в цял свят, пише \"Взгляд\". \"Освен субективните пречки за руско-американския диалог обаче има и фундаментални, обективни причини за противопоставяне между двете сили - това е най-вече претенцията на Щатите за глобално господство\", пише изданието.", "date": "2019.05.15", "title": "Руската преса за срещата Помпео-Путин в Сочи"}
{"url": "https://standartnews.com/biznes/spirane-na-stroitelstvoto-v-kurortite-kray-varna-392132.html", "text": "От днес до 1 октомври се забраняват всички видове строителни дейности в курортните комплекси край Варна. Спира се достъпът на тежка строителна техника и на превозни средства, доставящи строителни материали. Изключение се допуска само за неотложни аварийно-ремонтни дейности. Изпълнението на заповедта ще се осъществява от органите на реда и местната власт. Нарушителите са заплашени от глоби - между 1000 и 10 000 лв. за физически лица и от 10 до 50 000 лв. за фирми.", "date": "2019.05.15", "title": "Спиране на строителството в курортите край Варна"}
{"url": "https://standartnews.com/biznes/1000-vina-idvat-za-balkanskiya-fest-v-sofiya-392158.html", "text": "Близо 1000 вина от 100 изби пристигат в София за Балканския международен фестивал и конкурс на виното 2019.  Осмото издание на феста ще предложи три наситени с емоции дни в началото на юни. Еликсирите ще бъдат дегустирани от софиянци и гости на града от цял свят. Луксозните шатри на събитието ще бъдат разположени на откритото пространство пред Националния дворец на културата (НДК) между 7 и 9 юни 2019 г. Докато приготовленията за фестивалната част текат с пълна сила, записването за конкурса, който , продължава. Той ще се проведе в периода 5-7 юни, а отличията ще бъдат присъдени от  . За председател на журито е определен първият MW на Балканите - Константинос Лазаракис. Всеки изискан вкус ще бъде провокиран от невиждано разнообразие от вина.  . Техните вина ще могат да бъдат дегустирани от всеки посетител, закупил билет. А за тези, които не искат да пропуснат шанса да повторят удоволствието и в домашна обстановка или пък желаят да направят уникален подарък на свой близък човек, вината ще се предлагат на преференциални цени. Престижният формат Sofia Restaurant Week ще се погрижи вкусовете на деликатесните вина да бъдат придружени от великолепна храна. На разположение на гостите . Разбира се, организаторите са подготвили и много изненади, които ще бъдат разкрити по време на дългия фестивален уикенд. Четири специални мастъркласа ще ви разкрият тайните на виното и ще предизвикат сетивата ви. Председателят на BIWC Константинос Лазаракис MW и шеф Йоргос Хрисанидис ще ви посветят в тайната на изкусителното гръцко лято с  . Благодарение на тях ще научите всичко за това традиционно гръцко вино и как да се ориентирате в разнообразието от изби, марки и вкусове.  Заедно с тях ще опознаем модерния почерк на турските вина,  . Двамата обещават истинско пиршество за сетивата. Защото всичко, направено и поднесено с чар, усмивка и майсторлък, не може да се забрави.  Кой ще победи - вдъхновените секси коктейли на Дарко или пленителните чистосортови вина, представени от Ивана? Лятото кара всички ни да сложим розовите очила.  Фестивалът ще бъде гостоприемен за максимално широка аудитория. За целта  … и още куп изненади, които ще изпълнят сетивата ви с много емоции и приятни спомени! Осмото издание на Балканския международен винен конкурс и фестивал 2019 се осъществява с подкрепата на Столична община и Българска търговско-промишлена палата, както и  , Exporter.bg, Hit-bg.com, WineBG.info, списание Твоят бизнес, ExpoWorld.bg, Момичетата от града, ApolloWine.com, The Wine Inside, Sommelier.bg, Agro TV, Novini.bg, Sportal, Woman.bg, Eating, Gardening & Living in Bulgaria, “Аз чета”, Sommelier.bg, Agro TV, Novini.bg, Manager.bg, Enosiasti, Fresh Cuts of Life, Enjoy Wine, Businessnews.bg, Explorerbg.bg, Майко мила, Жената днес, Арт идея БГ, АИДБ, In Food Veritas, Vino & Fino, Oinohoos, vin2.ro, Exotic Wine Travel, vino.mk, hedonistmagazin.net, sofiaadventures.com и др. Всичко за феста -   ", "date": "2019.05.15", "title": "1000 вина идват за Балканския фест в София"}
{"url": "https://standartnews.com/sport/blgariya-sbira-elita-na-svetovnoto-taekuondo-prez-2020-392171.html", "text": "България събира елита на таекуондо от цялата планета през 2020  \r\nВ Манчестър се проведе ежегодното събрание на световната таекуондо федерация. Огромна чест бе оказана на България с решението, следващата Генерална асамблея да се проведе в страната ни през 2020 г. по време на домакинството ни на Световното първенство. Великобритания постави високи стандарти с организацията на планетарния форум, но президента на Световната Таекуондо Федерация д-р Чо е убеден, че БФТ ще се справи не по-зле, въпреки предимството от 20 млн. паунда годишно, с които GB Taekwondo разполага.  \r\nПоказателно за все по-централната роля на БФТ в WT е и участието на цели четирима български представители на събранието. Освен президента на БФТ и прeзидент на ETU Слави Бинев, поканени бяха и вицепрезидента  Димитър Михайлов, председателя на научното звено Димитър Аврамов и члена на УС Виолета Иванова.  \r\nДруга добра новина е, че квалификациите за наближаващите олимпийски игри през 2020 ще се проведат през април следващата година, което ще даде шанс на състезателите ни да си осигурят директна квота за участие на олимпиадата.  Президента на Хуманитарната таекуондо фондация и на WT , д-р Чо изяви желание пред Слави Бинев, при следващото си посещение в България да проведе срещи с Министъра на МВР и Премиера във връзка с изучаването на таекуондо в бежанските центрове, като превенция срещу престъпността в държавата.  \r\nВ тази връзка ръководството на Световната Федерация изрази недоумение от забавянето на изграждането на Европейския спортен център в София. Вече повече от година се бави стартиращата процедура по изграждането на центъра, поради административни пречки и процедури. Световните таекуондо лидери са учудени, как е възможно страна членка на ЕС да среща трудности в преодоляването на административни пречки, след като една от основните цели на Европа е насърчаването на развитието на спорта.  \r\nВъпросът, който повдигна най-много дискусии по време на Общото събрание, бе относно отношенията с Kukkiwon и издаването на дипломи за черни колани. Председателят на отдела по развитие към WT представи доклад, който канализира изпитите за черни колани единствено през националните федерации, поради зачестилите случаи на злоупотреба от изпитващи с лицензи на световната таекуондо централа Kukkiwon.  \r\nКато част от тази превенция, както бе отбелязано и на Световната конференция за социално развитие и спорт, World Taekwondo и днес очерта бъдещото развитие на таекуондо чрез провеждането на опреснителни треньорски курсове от националните федерации.  \r\nПоради огромното влияние и признание на World Taekwondo в световен мащаб, официалната вечеря бе проведена на стадиона Етихад- дома нановия футболен шампион на Англия, Мнчестър Сити ", "date": "2019.05.15", "title": "България събира елита на световното таекуондо през 2020 "}
{"url": "https://standartnews.com/sport/grizman-napuska-atletiko-madrid-392197.html", "text": "Френският национал Антоан Гризман обяви, че напуска Атлетико (Мадрид) след края на сезона. \"Прекарах пет невероятни години, благодаря ви за всичко. Винаги ще останете в моето сърце\", заяви французинът в обръщение до феновете и съотборниците си. \r\n28-годишният Гризман играе в Атлетико от 2014 година. За този период той изигра 256 мача във всички турнири със 133 гола и 50 асистенции. С Атлетико спечели Лига Европа (2018), Суперкупа на Европа (2018) и Суперкупа на Испания (2014). \r\nСветовният шампион с Франция беше пред трансфер в Барселона миналото лято, но избра да преподпише договора си с Атлетико до 2023 година и да преследва високи цели с отбора. Ранното отпадане от Шампионска лига на осминафиналите разочарова Гризман и той предпочете да напусне, за да търси трофеи. \r\nОчаква се Гризман да премине в Барса, като сделката ще бъде за над 100 милиона евро.", "date": "2019.05.15", "title": "Гризман напуска Атлетико Мадрид"}
{"url": "https://standartnews.com/sport/priemame-generalnata-asambleya-po-taekuondo-prez-2020-392157.html", "text": "България ще бъде домакин на Генералната асамблея на световната федерация по таекуондо през 2020 година по време на домакинството ни на световното първенство. Великобритания постави високи стандарти с организацията на планетарния форум, но президента на световната таекуондо федерация д-р Чо е убеден, че българската централа ще се справи не по-зле, въпреки предимството от 20 млнилиона паунда годишно, с които британската федерация разполага. Във изключително престижния форум, който в момента се провежда в Манчестър страната ни е представена от четирима представители - президента на БФТ и президент на ETU Слави Бинев, вицепрезидента  Димитър Михайлов, председателя на научното звено Димитър Аврамов и члена на УС Виолета Иванова. Пред президентът БФТ Слави Бинев ръководителя на световната централа Д-р Чо е изявил желание при следващото си посещение у нас да проведе срещи с премиера Бойко Борисов и с министъра на вътрешните работи във връзка с изучаването на таекуондо в бежанските центрове, като превенция срещу престъпността в държавата. Освен това ръководството на WF изрази недоумение от забавянето на изграждането на eвропейския спортен център в София. Вече повече от година се бави стартиращата процедура по изграждането на центъра, поради административни пречки и процедури. Световните таекуондо лидери са учудени, как е възможно страна членка на ЕС да среща трудности в преодоляването на административни пречки, след като една от основните цели на Европа е насърчаването на развитието на спорта. Делегатите на конгреса решиха, че квалификациите за олимпийските игри в Токио ще се проведат през април следващата година, което ще даде шанс на състезателите ни да си осигурят директна квота за участие на Игрите.  Въпросът, който повдигна най-много дискусии по време на Общото събрание, /ete отношенията с Kukkiwon и издаването на дипломи за черни колани. Председателят на отдела по развитие към WT представи доклад, който канализира изпитите за черни колани единствено през националните федерации, поради зачестилите случаи на злоупотреба от изпитващи с лицензи на световната таекуондо централа Kukkiwon. Като част от тази превенциясе очерта бъдещото развитие на таекуондо чрез провеждането на опреснителни треньорски курсове от националните федерации.", "date": "2019.05.15", "title": "Приемаме Генералната асамблея по таекуондо през 2020"}
{"url": "https://standartnews.com/sport/i-dobra-novina-za-kobrata-ot-komisiyata-v-kaliforniya-392188.html", "text": "Пета точка в дневния ред бе и друга жалба срещу Кобрата - от румънския боксьор Богдан Дину. От неговия щаб поискаха да бъде обявена за невалидна победата с нокаут на българина над Дину заради забранен удар на мача им на 23 март. Кубрат Пулев няма право да се боксира в САЩ до 23 септември, когато се очаква да си възстанови лиценза за Щатите.   ", "date": "2019.05.15", "title": "Добра новина за Кобрата от Комисията в Калифорния"}
{"url": "https://standartnews.com/biznes/startira-testvaneto-na-tol-sistemata-392134.html", "text": "От днес започва поетапното тестване на тол системата, която ще таксува тежкотоварния трафик на база изминато разстояние, съобщиха от Агенция \"Пътна инфраструктура\". Тестът ще започне със симулации на данни за движение по републиканската пътна мрежа, а не със събиране на реални данни на терен. Целта е първо да се установи дали има добра свързаност между отделните компоненти на системата. След като тази интеграция бъде установена от екипите на Националното тол управление, ще се премине към втори етап - тестове с данни, постъпващи от бордови устройства, монтирани на транспортни средства. За да са ефикасни тестовете, не е необходимо да има приета тарифа на тол таксите, нито окончателен обхват на покритие от пътища, за които ще се плаща тол, посочват от Агенцията. Експертите на Националното тол управление ще правят \"сухи тренировки\" за функционалността на системата и как се работи с нея на база тестови тарифи и техническо, а не търговско покритие върху пътищата. Техническото покритие е от 10 800 км и е обхвата, заложен в заданието за разработване на системата. А тестовите тарифи са от доклада на Световната банка от 2016 г. Поетапно през следващите месеци ще се тестват 5-те базови компонента на системата: таксуване на базата на изминато разстояние - генериране на данни за изминат маршрут, създаване на валидни тол декларации, обмен на данни по системната интерфейсна шина и фактическо определяне на таксуващите записи, респективно цената за преминатия маршрут; правоприлагане - проверка чрез разчитане на регистрационен номер на пътно превозно средство и отчитане на категорията на пътните превозни средства /ППС/ за валидни данни за таксуване в системата (подадени за това ППС валидни тол декларации) и определяне дали текущото ППС е редовен потребител на пътя или нарушител; обслужване на клиенти - регистриране на клиент/договор, продажба на маршрутни карти през известните вече канали за продажба, промяна на данни за клиент/договор, справки за състоянието на клиент/договор, плащане и управление на плащанията - баланс по клиентска сметка, взаимодействие с издатели на платежни карти, в т.ч. издатели на карти за гориво, информационна сигурност и устойчива работоспособност на системата И днес продължава обучението на оперативните ръководители и ключовите експерти от екипа на Националното ТОЛ управление за провеждане на тестовете - обхват, задачи, планирани резултати, начини на оценка на резултатите. На тестовете ще присъстват експерти на Световната банка, като тяхната задача, както и до този момент, е да наблюдават, верифицират и оценяват резултатите от тях.", "date": "2019.05.15", "title": "Стартира тестването на тол системата"}
{"url": "https://standartnews.com/biznes/sheft-na-api-tol-sistemata-e-s-dobra-tsena-392149.html", "text": "Българската петролна и газова асоциация изрази сериозно притеснение за поскъпването на горивата през лятото. Като основни причини се посочват въвеждането на тол системата и отражението й върху сивия сектор, както и котировките на международните пазари. По наши анализи, в рамките на маршрут от 400 км цената ще възлиза на една стотинка на литър и при обратния курс, ако той не е пълен, съответно две стотинки на литър, обясни пред БНТ председателят на Агенция „Пътна инфраструктура“ (АПИ) георгиТерзийски. По отношение на автомобилите от 3.5 до 12 т имаме най-ниския вариант в Европа, а за тези над 12 т с различни видове оси, той е среден за Европа. В момента върви процес по установяване на тарифите и тарифиране на тол таксите в България, допълни председателят на АПИ. „От днес започна тестови етап на тол системата, който ще се осъществява с техническия обхват на пътищата, който е 10 800 км по задание за изграждане на системата и с тестови тарифи, взети от доклада на Световната банка. Този тестов период е симулационен и цели да се установи интегритета на основните пет компонента на системата. След приключването на този тестови етап, ще започне втори, който вече е свързан с реалното набиране на данни от устройства в превозните средства“, обясни шефът на АПИ. На 16 август ние като оператор придобиваме системата и можем да изследваме нейната финансова устойчивост. Това няма по никакъв начин да влияе на тарифирането и събирането на пътни такси, категоричен е Терзийски. По въпроса кои пътища ще влизат в обхвата на тол системата, Терзийски обясни, че АПИ изработва актуализирана карта, в която отчита класа на пътя, неговото състояние и свързаността между населените места. За общинските пътища ставката ще бъде нулева. Надявам се до месец да имаме предложения, допълни председателят на Пътната агенция. За шофьорите, закупили електронна винетка до края на годината, Терзийски обясни, че тя ще важи докато изтече нейния срок и няма да има двойно таксуване. „Следенето ще става както през софтуера на стационарните контролни точки, така и през софтуера на всеки автомобил“, каза шефът на АПИ. В момента се ремонтират около 800 км републиканска пътна мрежа, включително 11 виадукта на магистралите \"Хемус\", \"Тракия\" и \"Черно море\", както и лявата тръба на тунел \"Витиня\", допълни още Георги Терзийски.", "date": "2019.05.15", "title": "Шефът на АПИ: Тол системата е с добра цена"}
{"url": "https://standartnews.com/sport/berbo-ne-izklyuchi-vzmozhnostta-da-stane-trenor-392198.html", "text": "Димитър Бербатов говори по доста актуални теми по време на открита лекция, която той изнесе в НСА. Бербатов сподели пред присъстващите, че едно от нещата, на които е заложил е това да си поставя цели и да ги следва независимо от трудностите, които са го съпътствали по време на футболната му кариера. \"Исках да успея на високо ниво. Съответно като си успял трябва да знаеш как да понесеш това. Успехът е стойностен, трябва да го понесеш, тъй като има много примери на успели хора, които не успяват да понесат това\", каза Бербатов. Футболната легенда коментира, че за този момент все още няма ясни планове и решение какво да прави след като приключи с футбола. \"Не искам да се връщам към този момент, няма как да реагираш, след като разбереш такава новина, колкото и да си гневен, няма какво да направиш, просто продължаваш напред. Не обичам да се връщам много към този момент\", отбелязва той относно въпросите по повод оставянето му извън групата на Ман Юнайтед за финалния двубой от Шампионска лига през 2011 година. Бербатов коментира и квалификациите за европейското. Въпреки че Англия е фаворит за спечелване на групата ни той се надява все пак да вземем нещо от мачовете с \"Трите лъва\". Бербо отказа да коментира ситуацията с Петър Хубчев и Краси Балъков. \"Може би най-важното нещо за един треньор е да бъде добър психолог и да успее да говори със всеки един играч от отбора му\", обясни той. Все още не е ясно дали ще можем да видим Бербатов на треньорска позиция, но както самият той споделя: \"Доста неща уж нямаше как да се случат във футбола, но станаха\". Бербатов не пренебрегва и факта, че за това се изисква силна психика както и добър баланс.", "date": "2019.05.15", "title": "Бербо не изключи възможността да стане треньор"}
{"url": "https://standartnews.com/sport/petr-khubchev-e-noviyat-trenor-na-levski-392202.html", "text": "Петър Хубчев е новият старши треньор на Левски, съобщи сайтът на \"сините\". Наставникът подписа своя договор, който е за срок от две години с опция за удължаване с още една година и влиза в сила с началото на подготовката за новия сезон. Петър Хубчев ще работи на стадион \"Виваком Арена Георги Аспарухов\" заедно със своя треньорски щаб, с който работи начело на националния отбор на България.  Допълнително ще бъде уточнено кога ще се състои и официалното представяне на Петър Хубчев като старши треньор на Левски. ", "date": "2019.05.15", "title": "Петър Хубчев е новият треньор на Левски"}
{"url": "https://www.standartnews.com/sport/i-dobra-novina-za-kobrata-ot-komisiyata-v-kaliforniya-392188.html", "text": "Пета точка в дневния ред бе и друга жалба срещу Кобрата - от румънския боксьор Богдан Дину. От неговия щаб поискаха да бъде обявена за невалидна победата с нокаут на българина над Дину заради забранен удар на мача им на 23 март. Кубрат Пулев няма право да се боксира в САЩ до 23 септември, когато се очаква да си възстанови лиценза за Щатите.   ", "date": "2019.05.15", "title": "Добра новина за Кобрата от Комисията в Калифорния"}
{"url": "https://standartnews.com/regionalni/mbal-kirkovich-namalyava-dlgovete-za-prv-pt-e-na-pechalba-392155.html", "text": "  „За първи път в своята история на лечебно заведение старозагорската многопрофилна болница за активно лечение \"Киркович\" е излязла на печалба с малко над 1 млн. лв през 2018 г. С  над 3 млн. лв са били намалени просрочените задължения дружеството, който все още са над 17 млн., 13 милиона от тях са към доставчици. Това съобщи изпълнителният директор на болницата проф. Йовчо Йовчев днес в електронния сайт stz24. До 2009 година загубите на здравното заведение са били за сметка на държавния бюджет. Към момента здравното заведение нямало задължения към работещите, всички заплати били изплатени. Най-ниската основна заплата на медицинска сестра в болницата е в размер на 700 лева, каза още проф. Йовчев по повод днешния протест на специалистите по здравни грижи в сторицата. Той АГ-комплексът, който в момента се пребазира в основната сграда на болницата, ще бъде официално открит на 20 май. Все още не била ясна съдбата на старата сградата, в която до момента беше помещаваше комплексът. Тя е била оценена на  6, 4 млн. лв. \r\n ", "date": "2019.05.15", "title": "МБАЛ \"Киркович\" намалява дълговете, за пръв път е на печалба"}
{"url": "https://standartnews.com/sport/loko-vdigna-kupata-na-blgariya-392219.html", "text": "Локо Пловдив е новият носител на Купата на България. „Смърфовете“ удариха градския съперник Ботев пред над 18 000 зрители на националния стадион „Васил Левски“. В герой за „черно-белите“ се превърна Ален Ожболт. Той вкара победното попадение в 73-ата минута. На трибуните бе и президентът на България Румен Радев. Но и той, както всичко останали над 15 000 зрители все още чакат голове. На терена бе скучно до 73-ата минута. Тогава Локомотив поведе с 1:0. След бърза контраатака, Анте Аралица центрира по земя и с много технично изпълнение с пета Ален Ожболт откри резултата за \"смърфовете\" в 73-ата минута. След гола феновете на Локо нахлуха на пистата и в продължение на 2 минути на пуснаха своите герои да се върнат на терена, прегръщайки ги! Минута по-късно Ботев можеше да се върне в мача, но ударът с глава на Еберт Кардосо удари напречната греда. В 81-ата минута Тодор Неделев стреля от фаул, а топката облиза страничния стълб. Натискът на \"канарите\" ще се усилва. Резервата Карагарен можеше да реши всичко само 60 секунди по-късно, но ударът му мина покрай вратата на Кайзер. Така Локо печели Купата на България за първи път в своята история.", "date": "2019.05.15", "title": "Локо (Пд) вдигна Купата на България"}
{"url": "https://standartnews.com/sport/startira-shestoto-izdanie-na-verigata-17-392222.html", "text": " много интересни мачове, хубав и качествен тенис, оспорвани битки и много положителни емоции завърши първият турнир от шестото издание на националната тенис верига „17+” за 2019-та година. 26 състезателя поединично и 18 участника по двойки взеха участие в първият турнир за годината. Сред тях личаха имената на топ играчи и бивши държавни шампиони в различни дисциплини като Вадим Чергов, Петър Трендафилов, Иво Божилов, Александър Велев, Никола Димитров, Владислав Моленда и др. Не малко участници са и в момента активно трениращи състезатели, които участват и при мъжете, но са извън първите 24 на националната ранглиста. Турнирът поединично беше спечелен от миналагодишният шампион и краен победител във веригата Петър Трендафилов. Петката, както е известен в тенис средите, стигна до финала с много добри игри и убедителни победи. По пътя той победи играчи като Никола Димитров и Вадим Чергов преди да се изправи в повторение на миналогодишният финал на първият турнир срещу Георги Мирчев, който от своя страна победи Марто Томов и Владислав Моленда. Във мачът за титлата, който се изигра в неделя сутринта отново побдител стана Петър Трендафилов, който се наложи с резултат 4/2, 4/1 и по този начин стартира успешно и новата тенис година и защитата на първото място в ранглистата! Веднага след финалът поединично стартираха и игрите по двойки. Турнирът се провежда в групи на принципа всеки срещу всеки като първите две двойки от всяка група излизаха на четвъртфиналите. Там със златните медали се окичиха шампионът от 2017-та година на веригата Иво Божилов и неговият партньор Борислав Бончев. На финала след много оспорван и драматичен мач, те спечелиха срещу Любомир Лещански и Георги Мирчев с резултат 4/5 (8), 4/2, 10/7. На трето място завършиха двойките Руси Гюров/Владислав Моленда и Веселин Трифонов/Григор Шопов. По регламент, за загубилите своя първи мач се предоставя възможност за допълнително участие и мачове в утешителния турнир. По-голям брой участници се записаха и следователно и схемата бе и по-голяма. Във финала в спор за първото се изправиха Ален Дечев и Данаил Иванов като Дани победи своя опонент с 6/1 и спечели турнира. Това бе и общо 4-ти утешителен турнир, който Иванов печели. Както винаги организаторите от СК ДЕМА бяха подготвили прекасни кортове и условия за игра. От партньорите на лигата, за всеки участник бяха предоставени изотонични напитки – 4MOVE, както и висококачествени хранителни добавки и витамини от водещата немска компания Doppel Herz, а именно магнезий 500 и колаген 11 000. Поздравления за всички призьори и участници за добрата игра и съвсем скоро ви очакваме за втория турнир от веригата!  ", "date": "2019.05.15", "title": "Стартира шестото издание на веригата 17+"}
{"url": "https://standartnews.com/regionalni/mariya-ilieva-i-lyubo-kirov-s-kontsert-za-praznika-na-blagoevgrad-392164.html", "text": "Мария Илиева и Любо Киров ще поздравят благоевградската публика по повод Празника на Благоевград - 24 май. На площад „Македония“ от 19.30 часа в Деня на славянската писменост и култура любимите изпълнители на България ще представят изключителен концерт. По време на събитието двамата музиканти ще изпълнят вдъхновяващите си хитове, ще представят нови парчета и ще изпеят специално за Благоевград старите си хитове. На празничната сцена два от най-слушаните и предпочитани гласа на България ще изпълнят и съвместният си хит, познат на всички “Allright“. Концертът е част от богатата програма, подготвена от Общината по повод честванията за Празника на града.  ", "date": "2019.05.15", "title": "Мария Илиева и Любо Киров с концерт за Празника на Благоевград"}
{"url": "https://standartnews.com/regionalni/litera-ekspo-vzpitava-lyubov-km-knigite-392162.html", "text": "Шестото книжно изложение „Литера Експо”, което се организира от Асоциацията за култура и книжовност и община Благоевград, бе официално открито от зам.-кмета на община Благоевград  Христина Шопова. Любителите на книгите ще могат да се сдобият с най-добрите заглавия на пазара. Шатрите с най-различна литература са разположени на площад „България” пред търговския център „Ларго Мол”. „Изключително ми е приятно за шеста поредна година да открия „Литера Експо” в Благоевград. Изложението е едно от събитията, което се наложи в културната програма на града. Целта на това събитие винаги е една и съща – да привлечем колкото се може повече хора, деца да четат, да се докоснат до красотата на книгите и буквите. Каквото се прочете в книгите, винаги остава, а любовта към книгите се възпитава в много ранна детска възраст. Радвам се, че има много деца и съм сигурна, че те ще се сдобият с по една книжка от своите родители. Тази година фокусът е към българската литература, има с какво да се гордеем, какво да прочетем, ще има много срещи с български автори, възползвайте се от това, което предлага изложението”, каза в словото си Христина Шопова. Тя връчи и наградата на писателя Владимир Караджов, автор на книгата \"Етиопска приказка\". Книгата се продава в 180 държави на 6 континента и е най-превежданата книга за 2018 година. Възпитаници от балетна формация „Кроазе“ и вокална група „Мая“ към Центъра за личностно и творческо развитие на децата на Благоевград, представиха артистична прогарама. Изложението „Литера Експо” продължава до 18 май. Жители и гости на града ще могат да се срещнат с известни писатели и поети. Разговор с писателя Димитър Тонин и представяне на новите му книги ще се проведе в сряда от 18,00 часа. На следващия ден по същото време е срещата със Здравка Евтимова, чийто разказ „Кръв от къртица” бе включен в американски учебник по литература за 8 клас. Интересна ще е и срещата на благоевградчани с поетите Добромир Банев и Маргарита Петкова на 17 май от 18,00 часа.    ", "date": "2019.05.15", "title": "\"Литера експо\" възпитава любов към книгите"}
{"url": "https://standartnews.com/regionalni/kmetski-kokteyl-za-abiturienti-392166.html", "text": "Кметът на община Благоевград д-р Атанас Камбитов ще посрещне, традиционно, зрелостниците на Випуск 2019. Днес, 15 май, от 18.00 часа пред зала „22 септември“ д-р Камбитов ще се срещне с всички абитуриенти на Благоевград, след което ще даде стилен коктейл в „топлата връзка“, между зала „22 септември“ и Община Благоевград. \r\n  \r\nПреди старта на официалния прием, абитуриентите и кметът на Благоевград ще си направят снимки за спомен. Традиционният коктейл, организиран от кмета на община Благоевград д-р Камбитов се провежда за 5 поредна година.  ", "date": "2019.05.15", "title": "Кмет дава коктейл за абитуриенти"}
{"url": "https://www.standartnews.com/sport/aresti-na-fenove-predi-i-sled-finala-za-kupata-392226.html", "text": "Финалът за Купата на България, на който пловдивските отбори \"Локомотив\" и \"Ботев\" премериха сили на стадион \"Васил Левски\" в столицата, бе белязан от масови арести. Близо 20 000 пловдивчани бяха дошли в София, за да гледат мача, на който черно-белите  спечелиха Купата на България по футбол с победа от 1:0 над \"канарите\". До началото на мача полицията задържа общо 23 души. Най-масово бе мелето между фенове на Левски и на \"Ботев\" около джамията \"Баня Башъ\" - в района, където се намират официалните фен-магазини на \"сините\" (тези на София-Запад и на Националния клуб на привържениците - НКП), предаде bTV. До бой се стигна,  след като привърженици на \"Левски\"  се опитаха насилствено да съблекат жълтите фланелки на симпатизанти на пловдивския клуб. Първо бяха задържани 8 души, а след това още 10. Преди това в центъра на София органите на реда бяха принудени да приберат в 4-то РПУ други петима. По неофициална информация те са пловдивски ултраси и са хвърляли предмети към униформените.  ", "date": "2019.05.15", "title": "Арести на фенове преди и след финала за Купата"}
{"url": "https://standartnews.com/regionalni/nay-malkiyat-chitatel-na-bibliotekata-v-razgrad-na-4-godini-392176.html", "text": "Четиригодишно момченце е най-малкият читател  на библиотеката в Разград. Малкият Александър Иванов е възпитаник на детска градина „Лудогорче“ в града, но вече ползва книжки за четене от фонда на регионалната бибилотека „Проф. Боян Пенев“, съобщават от пресцентъра на книгохранилището. За първи път Сашко посетил библиотеката когато бил на 3 години. Баба му Ценка Николова го довела в лятната читалня „Под небето“, където той сам съставял приказки по книжките с картинки. Докато фантазирал по сюжетите на изрисуваните страници, малкият научил и буквите и вече чете сам. Четиригодишният читател е много любопитен, споделят библиотечните работници. Той вече редовно идвал в книгохранилището с баба си,  избирал си книжки и опитвал да чете все по-дълги текстове. Когато се изморял, настоявал възрастните бързо да му дочетат книжката, за да вземе от билотеката нова. Александър учел с удоволствие и английски, но най-любомито му занимание било декламацията. Той вече е участвал в уъркшоповете на  библиотеката, където рецитирал с вдъхновение „Аз съм българче“ и събрал овациите на публиката. Общо 11 малки читатели от 4 до 14 години бяха отличени от регионалната библиотека „Проф. Боян Пенев“ в Разград като най-активни посетители на детския й отдел. Те получиха призове за  участието си в кампанията „Една година приключения“, с която библиотечната управа  насърчава децата да четат книги.  ", "date": "2019.05.15", "title": "Най-малкият читател на библиотеката в Разград - на 4 години"}
{"url": "https://standartnews.com/sport/na-zhivo-finalt-za-kupata-mezhdu-botev-i-loko-392215.html", "text": ". Мачът е пред над 15 000 зрители на националния стадион „Васил Левски“. : Даниел Кайзер, Еберт Кардосо, Кристиан Димитров, Димитър Пиргов, Лазар Марин, Радослав Терзиев, Тодор Неделев, Джонатан Перейра, Александър Тонев, Лъчезар Балтанов, Антонио Вутов  \r\n : Мартин Луков, Йосип Томашевич, Димитър Везалов, Милош Петрович, Стивън Езе, Ален Ожболт, Абделхаким Нур Буна, Игор Банович, Момчил Цветанов, Димитър Илиев, Анте Аралица Срещата стартира с добър шанс за Ботев. В него обаче Балтанов стреля неточно. В 10-ата минута бе почетена легендата на „канарите“ и българския футбол Чико Дерменджиев. Целият стадион стана на крака с ръкопляскания, а играта бе спряна за кратко. В началните минути зрителите в Сектор „А“ се почувстваха все едно са на плажа, тъй като млад мъж продаваше царевица с думите: „Да си подсладите след ракията“! След 30 минути резултатът продължава да е 0:0, но пък феновете на Локо и Ботев са доста активни по трибуните като не спират да подкрепят своите любимци и да обиждат врага. Начало на втората част! На трибуните е и президентът Румен Радев. Но и той, както всичко останали над 15 000 зрители все още чакат голове. В 64-ата минута дойде и най-доброто положение за Локо Пловдив до момента. Стивън Езе се извиси над всички след центриране, но Даниел Кайзер изби ударът му с глава в корнер. Междувременно феновете на \"смърфовете\" гръмнаха няколко бомби. В 67-ата минута се получи зрителна измама, че \"канарите\" повеждат. Ударът на Антонио Вутов се оплете в мрежата, но от външната й страна. След гола феновете на Локо нахлуха на пистата и в продължение на 2 минути на пуснаха своите герои да се върнат на терена, прегръщайки ги! Минута по-късно Ботев можеше да се върне в мача, но ударът с глава на Еберт Кардосо удари напречната греда. В 81-ата минута Тодор Неделев стреля от фаул, а топката облиза страничния стълб. Натискът на \"канарите\" ще се усилва. Резервата Карагарен можеше да реши всичко само 60 секунди по-късно, но ударът му мина покрай вратата на Кайзер. Нов пропуск за Ботев. Той път грешник бе Васил Шопов.", "date": "2019.05.15", "title": "НА ЖИВО: Финалът за Купата между Ботев и Локо"}
{"url": "https://standartnews.com/regionalni/kambitov-otkri-novi-183-sotsialni-zhilishcha-392186.html", "text": "Кметът на Благоевград д-р Атанас Камбитов откри официално трите блока със 183 жилища за млади, нуждаещи се семейства. „Това е поредният проект, който е завършен. Миналата седмица направихме „първа копка“ на друг нов проект. От началото на годината до момента сме открили общо шест обекта. Вече са готови и 183 жилища за млади, нуждаещи се семейства. Отделно в общината има близо 500 жилища, заедно с новите стават 700. Това означава, че Община Благоевград дава възможност на 700 семейства да ползват жилище. На фона на общия брой население на Благоевград, вече покриваме между 2 и 3 % от жителите на града. За пореден път заявявам, че хора, които не си пращат децата на училище, хора, които получават социални помощи, а не изпълняват задълженията и ангажиментите си, няма как да ползват общински жилища. Променяме наредбата“ каза кметът Камбитов. Той благодари на изпълнителите, на партньорите от „ВиК“ ЕООД- Благоевград и ЧЕЗ. Общата стойност на проекта е 9 009 433,84 лв.  Жилищата са напълно обзаведени с мебели /спални,столове,маси, шкафове, дивани/, електродомакински уреди /хладилник, вградени фурни и котлони, перални/, плазмени телевизори, модерни бани с душ кабини, част от които са изпълнени за хора с двигателни нарушения. Оборудвани са още и с дребен домакински инвентар, включително и посуда. \r\n  \r\nКомплексът се отоплява на газ, от собствена централа, която също е преминала успешно пробните тестове.", "date": "2019.05.15", "title": "Камбитов откри нови 183 социални жилища"}
{"url": "https://standartnews.com/regionalni/detsa-i-roditeli-v-sstezanie-po-blgarski-ezik-392181.html", "text": "Надпреварата „Българският език – лесен и интересен“ се организира от Регионалното управление на образованието в крайдунавския град в рамките на националната стратегия на МОН за насърчаване и повишаване на грамотността. Тазгодишният кръг на състезанието се проведе в залите на художествената галерия в областия град. Четири ученически отбора и един тим, съставен от възрастни, се надпреварваха с уменията си по роден език. Петокласниците, достигнали до областния кръг, бяха от силистренските училища „Св.Св. Кирил и Методий“, „Никола Й. Вапцаров“, и „Иван Вазов“ и от СУ „Йордан Йовков“ в дуловското село Окорш, а отборът на родителите бе сборен. Целта на състезанието е да насърчава четивната грамотност на деца и възрастни, да развива техните умения да ползват книжовния език и да стимулира възможностите им за комуникация и творчество. Директорът на основно училище „Иван Вазов“ в Силистра Александър Коконов, чието училише бе домакин на надпреварата, пожела на деца и родители да продължат да откриват  заедно богатствата на родния ни език.  ", "date": "2019.05.15", "title": "Деца и родители в състезание по български език"}
{"url": "https://standartnews.com/sport/aresti-na-fenove-predi-i-sled-finala-za-kupata-392226.html", "text": "Финалът за Купата на България, на който пловдивските отбори \"Локомотив\" и \"Ботев\" премериха сили на стадион \"Васил Левски\" в столицата, бе белязан от масови арести. Близо 20 000 пловдивчани бяха дошли в София, за да гледат мача, на който черно-белите  спечелиха Купата на България по футбол с победа от 1:0 над \"канарите\". До началото на мача полицията задържа общо 23 души. Най-масово бе мелето между фенове на Левски и на \"Ботев\" около джамията \"Баня Башъ\" - в района, където се намират официалните фен-магазини на \"сините\" (тези на София-Запад и на Националния клуб на привържениците - НКП), предаде bTV. До бой се стигна,  след като привърженици на \"Левски\"  се опитаха насилствено да съблекат жълтите фланелки на симпатизанти на пловдивския клуб. Първо бяха задържани 8 души, а след това още 10. Преди това в центъра на София органите на реда бяха принудени да приберат в 4-то РПУ други петима. По неофициална информация те са пловдивски ултраси и са хвърляли предмети към униформените.  ", "date": "2019.05.15", "title": "Арести на фенове преди и след финала за Купата"}
{"url": "https://standartnews.com/regionalni/chiprovskite-kilimi-s-kodirani-poslaniya-392225.html", "text": "Тази практика продължава –  . Чудните постелки предизвикват радост от живота, захлас от майсторството на ръцете, сътворили тази красота. Защото чипровските килими нямат битово, а естетическо предназначение, твърди директорът на музея д-р Анита Комитска, която е изследовател на килимите.  От 5-6 години преди Великден килими се провесват на специални греди и в центъра на града. Започва  , който с всяко издание събира все повече и повече посетители. Идват, радват се на пъстроцветието. Хора от цялата страна искат да си тръгнат с парче от шарките и символите, които тъкачките изобразяват на малки пана. Те не носят насладата от истинските килими, но напомнят за тях. Под шатри на площада майсторки показват как се подготвя изработването на килимите, започвайки от  преденето на вълната. Местният учител-химик Никола Николов показва как някога са я багрили с естествени бои – билки, корени, треви и дървесни кори. Показват и самото тъкане. То увлича публиката, мнозина искат да седнат в стана и да запечатат няколко нишки с тупицата. Деца несръчно притискат с главния уред /тупицата/ промушените конци. Сядат и депутати, министри, кметове. \r\nОт две години главната зала на историческия музей в Чипровци представя килимите. Досега – от ХVІІІ и ХІХ век. После и през ХХ век, когато килимите стават известни в цяла Европа. Но от зараждането на уникалния занаят сбирката нямаше екземпляри. До този Великден, когато  . Според специалистите,  .  Яаап Ван  Беелен, който е колекционер на килими, го открил в една антикварна къща в Турция. Купил го и лично го донесъл в Чипровци. Килимът не е добре запазен, но за нас е много ценен, обясни кметът Пламен Петков. Той е от първия етап от изработката на килимите, наречен  . Тогава основните цветове са били бежови и кафяви.  \r\nИзследователите не могат да кажат откога се е зародило килимарството в Чипровци. Единодушни са, че това трябва да е станало или в навечерието на въстанието от 1688 година или веднага след него. Но след потушаването му Кипровец е сравнен със земята. Къщите са опожарени, всичко е разрушено. и в потъналото в дива растителност селище майката извеждала малките си. Но скоро след това намерилите убежище от турските зверства наблизо до Чипровци хора се върнали много скоро. Дошли и от други селища. Тогава трябва да се е зародило килимарството. За модели взели килими, изнасяни на пазара в Пирот. Жените толкова много се влюбили в тъкането, че много скоро заваляли и поръчки.  . Тръгнали и по изложения – в Брюксел, Лондон, Париж. И навсякъде печелили медали за майсторство.  След периода на Гарибалдата в Чипровци започнали да тъкат друг вид килими – декоративни. Тогава основен цвят става червеният. След Освобождението  започва орнаменталният период – по килимите изобразявали дребни фигури-символи с многоцветия около тях. Всяка фигура символизрала нещо. Канатицата била смятана за пазител на семейството, триъгълникът – за продължение на традициите и рода и т.н. И до днес тъкачките смятат, че  . Ако искаш да имаш щастие в дома си купи си килим с име  , съветва тъкачката Юлка Игнатова.  През последните 20 години килимите навлязоха в нов период, който още не назован от специалистите. С техниката на тяхното тъкане се изработват пана и икони, дори картини. Една от големите майсторки –  , е  . Невестите с техните пъстри одежди греят по същия начин като в платната на големия художник. Изработват се и икони. Преди 17 години Сийка Тачева изработи иконата на света Богородица Чипровска за папа Йоан Павел Втори. Образът на тази Богородица има легендарна история. Тя съществувала в чипровски храм преди въстанието и хората много я обикнали. Била донесена от францискански монаси през 1366 година. На нея вярващите  се уповавали в беди, почитали я като закрилница. Два пъти я намирали в храсти по хълма, където бил храмът. Когато побягнали през 1688 година, подгонени от зверствата при потушаването на бунта, я взели със себе си. Далеч от пределите на Чипровци тя отново ги закриляла. Но през 1751 година изгоряла заедно с храма на град  Алба Юлия, където било поставена. От уста на уста се предавал разказът за тази икона. Образът и е достигнал до наши дни и точно него изобразила на иконата за папа Йоан павел Втори тъкачката. Сега тази тъкана икона се намира в галериите на Ватикана.  Чипровци продължи идеята да  изработва оригинален подарък за папата. Две жени –  , изработиха пано, което кметът Пламен Петков подари на папа Франциск по време на посещението му в град Раковски. В Чипровци не живеят католици, но някога е имало голяма католическа общност.  \r\nКатолици били рударите и те донесли това вероизповедание в градчето. Най-будните младежи били изпращани на учение в италиански колежи и станали мисионери на католическата вяра. Голямата личност на ХVІІ век – чипровчанинът  , автор на първата българска история, бил католически архиепископ, книжовник и дипломат. Затова Чипровци почита католическата общност и папата.  Паното е с размери 1,20 на 1,40 м и е изработено с техниката на килимите. На него е изобразено земното кълбо и мотото, под което протече посещението на папата в България – „Мир на земята”. Изтъкано е на български и на латински език.  Славата на чипровските килими продължава да расте. Нито един чужд дипломат не си тръгва от България без чипровски килим. Творци, политици, богати хора също си купуват от красивите постелки. За чест на чипровчани  екземпляри от различните периоди  могат да се видят не само в техния музей /вече от ХVІІ до ХХ век/, но и в музеи из цяла Европа,  в Япония, Нова Зеландия, Австралия...  \r\n  \r\n ", "date": "2019.05.15", "title": "Чипровските килими с кодирани послания"}
{"url": "https://standartnews.com/kultura/podrobnosti-okolo-dostpa-za-kontserta-na-accept-392196.html", "text": "Този уикенд в града под тепетата предстои едно от най-специалните събития за феновете на рока. Легендите Accept заедно със Симфоничния оркестър на Пловдив ще изнесат два грандиозни концерта, които ще заснемат за предстоящо DVD. Датите са 18 (събота) и 19 (неделя) май 2019-а. Вратите на Античния театър ще отворят в 19:00 часа. Музикантите ще излязат за двучасовото шоу на сцената точно в 20:00 часа. Тази година Пловдив е културната столица на Европа, а мястото на провеждане на това специално събитие е построено преди около 2000 години. Тетърът е разположен между Джамбаз тепе и Таксим тепе и e единствената запазена антична театрална сграда по българските земи. Адаптирана е за съвременния културен живот на града и от години в нея се провеждат различни по характер спектакли. На концерта на Accept лица под 18 години влизат с подписана декларация от пълнолетен придружител - родител, настойник или трето лице, полагащо грижи за детето – и билет. Без билет ще се допускат само деца до 7 годишна възраст, но без право на място. Всеки придружител на малолетни или непълнолетни лица под 18 годишна възраст, трябва да носи подписана в 2 (два) екземпляра декларация, която можете да изтеглите от  . Животни няма да се допускат в зоната на концерта. Забранено е внасянето на храни и напитки; видео камери и фотоапарати със сменяеми обективи; аудио записващи устройства; преносимо лазерно оборудване; оръжие; стъклени бутилки; всякакви остри и опасни предмети като ножове, чадъри и т.н. За 18-ти май билети няма, но за 19-ти все още има онлайн и в мрежата на Евентим, Български пощи, билетна каса на EVENTIM на ул. „6-ти септември“ в София, билетен център НДК, Дворец на културата и спорта – Варна, Пловдив – билетна каса пред общината.", "date": "2019.05.15", "title": "Подробности около достъпа за концерта на Accept"}
{"url": "https://standartnews.com/biznes/2030-chuzhdentsi-iskat-da-sa-letni-rabotnitsi-u-nas-392194.html", "text": "2030 чуждестранни граждани искат да работят като сезонни работници у нас. Това става възможно благодарение на сключената спогодба на България с Молдова, която влезе в сила у нас на 14 март. Това каза социалният министър Бисер Петков, след като беше изслушан от ресорната комисия в парламента. „Спогодбата урежда възможност за заетост по всички 12 режима по Закона за трудова миграция и трудова мобилност. Българските работодатели имат право чрез агенциите по заетостта да заявяват потребност от работна ръка. Съответната служба в Молдова се ангажира с осигуряването на работната сила“, заяви Петков и обясни, че първо работодателят трябва да сключи договор със съответния работник, след което той да дойде да работи у нас. Най-търсените работници през лятото са камериери, готвачи, сервитьори, поясни министърът. „До вчера 2030 са получили регистрация като сезонно заети лица. Ръстът спрямо същия период на миналата година е два пъти, миналата година са били регистрирани за сезонна заетост до 90 дни 1175 души. От тези 2030 чужденци 1470 са украинци, както и миналата година те преобладават, след това идват граждани от Киргизстан, Молдова и др.“, добави още той.", "date": "2019.05.15", "title": "2030 чужденци искат да са летни работници у нас"}
