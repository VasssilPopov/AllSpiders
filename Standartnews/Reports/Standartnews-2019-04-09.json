{"url": "https://www.standartnews.com/sport/10-ot-dunav-spechelikha-tochka-v-ruse-389185.html", "text": "Дунав и Септември направиха 2:2 в последната среща от 28-ия кръг на Първа футболна лига. Гостите откриха резултата още 5-ата минута чрез Кристофър Мандианго. В 30-ата минута Дунав остана с 10 души, след като съдията вдигна втори жълт и респективно червен картон на Христо Попадийн. Въпреки, че бяха с човек по-малко домакините изравниха в 32-ата минута с гол на Ковачев. Дунав поведе с 2:1 в 38-ата с попадение на Исмаил Иса. Все пак гостите се добраха до 2:2 в 50-ата минута чрез Стилиян Николов.", "date": "2019.04.08", "title": "10 от Дунав спечелиха точка в Русе"}
{"url": "https://standartnews.com/biznes/pravyat-grafik-za-blgaro-grtskata-gazova-vrzka-389167.html", "text": "Енергийният министър Теменужка Петкова и министърът на околната среда, енергетиката и климатичните промени на република Гърция Йоргос Статакис обсъдиха необходимите последващи действия за реализация на проекта за изграждане на газовата връзка Гърция-България. Двамата бяха категорични, че ще се работи по актуализиран графикът по проекта, така че интерконекторът да бъде въведен в експлоатация през 2020 година, в синергия с пуска на Трансадриатическия газопровод. По време на визитата си в София Статакис потвърди, че интерконекторът Гърция-България е приоритет проект и за гръцката страна. Министрите Петкова и Статакис подчертаха, че основен приоритет е успешното приключване на обществените поръчки за избор на строител, за доставчик на тръби и за строителен надзор. Очаква се всички тръжни процедури по проекта да приключат до края на месец април. Обсъдено бе и предстоящо подписване на междуправителствено споразумение, което да стабилизира данъчно-правния режим на проекта за период от 25 години.", "date": "2019.04.08", "title": "Правят график за българо-гръцката газова връзка"}
{"url": "https://standartnews.com/sport/10-ot-dunav-spechelikha-tochka-v-ruse-389185.html", "text": "Дунав и Септември направиха 2:2 в последната среща от 28-ия кръг на Първа футболна лига. Гостите откриха резултата още 5-ата минута чрез Кристофър Мандианго. В 30-ата минута Дунав остана с 10 души, след като съдията вдигна втори жълт и респективно червен картон на Христо Попадийн. Въпреки, че бяха с човек по-малко домакините изравниха в 32-ата минута с гол на Ковачев. Дунав поведе с 2:1 в 38-ата с попадение на Исмаил Иса. Все пак гостите се добраха до 2:2 в 50-ата минута чрез Стилиян Николов.", "date": "2019.04.08", "title": "10 от Дунав спечелиха точка в Русе"}
{"url": "https://standartnews.com/biznes/vnoskata-po-kredit-da-ne-nadkhvrya-30-ot-dokhoda-389150.html", "text": "Разбира се, има компании, които са коректни и отдавна са се установили на пазара. Но все пак аз съветвам хората, които ще теглят подобни кредити, да четат всички документи и едва тогава да подписват. А освен това – ако поради определени причини са избрали този кредит, да теглят минималната сума и за най-краткия период от време, така че да го върнат с най-малите възможни разходи. \r\n     \r\n ", "date": "2019.04.08", "title": "Вноската по кредит да не надхвъря 30% от дохода"}
{"url": "https://www.standartnews.com/sport/grisho-bez-promyana-v-svetovnata-ranglista-389123.html", "text": "Първата ракета на България по тенис Григор Димитров запази 29-ата си позиция и в новата световната ранглиста. В класацията няма значими промени, защото заради Купа „Дейвис“ нямаше турнири от календара на АТР Тур. Хасковлията ще открие сезона на клей на Мастърс 1000 турнира в Монте Карло, който започва на 14 април. Втората ни ракета Димитър Кузманов отстъпи с една позиция и е №323. Останалите българи с точки в подреждането на АТР са Александър Лазов (№476), и Александър Лазаров (482). Лидер продължава да е Новак Джокович (Сърбия), следван от Рафаел Надал (Исп), Александер Зверев (Гер), Роджър Федерер (Швейц) и Доминик Тийм (Ав). При дамите Виктория Томова запазва 150-ото си място в ранглистата, а Сесил Каратанчева се изкачи шест места до №191. В ранглистата води Наоми Осака, пред Симона Халеп и Петра Квитова.", "date": "2019.04.08", "title": "Гришо без промяна в световната ранглиста"}
{"url": "https://standartnews.com/regionalni/sbaryat-54-nezakonni-kshchi-v-stara-zagora-389170.html", "text": "\r\n  Под засилена полициейска охрана днес в ромския кв \"Лозенец\" в Стара Загора започна подготовката за поредната акция срещу незаконното строителство.  \"Ще бъдат премахнати 54 незаконни къши и постройки. Собствениците им са получили предупредителни писма отдавна, всички законни процедури са изпълнени\", опроверга твърденията на потърпевшите, че не били предурпрдени кметът на Стара Загора Живко Тодоров.   \r\n Повечето  къщи били в местността Карасиврия, където преди годиин бушува опустошителен пожар. Днес мощен багер навлезе в махалата, за да трасира път, тъй като сега да тях не може да стигне техника. Самата акция по премахването им щяла да започне идният понеделник, 15 април. \r\n  \"Нашата битка с незаконното строителство е последователна и не се води от това дали предстоят избори и дали ще загубим или спечелим гласове\", каза старозагорският градоначалник Живко Тодоров. Той припомни, че от 2014 г. досега общината е премахнала над 200 незаконни къщи и постройки в кв. \"Лозенец\" и в други райони на града. \r\n Фото - В. \"24 часа\"", "date": "2019.04.08", "title": "Събарят 54 незаконни къщи в Стара Загора"}
{"url": "https://www.standartnews.com/sport/pkolev-levski-shche-puska-poveche-yunoshi-do-kraya-na-sezona-389102.html", "text": "Изпълнителният директор на ПФК Левски Павел Колев заяви след победата на \"сините\" над Черно море с 1:0 във Варна, че не е доволен от играта на отбора. \"Доволен съм от резултата, но играта не ми хареса. Но имам съмнение, че на този терен може да се играе нещо различно. Колкото по-бързо забравим този мач, толкова по-добре. 90 минути битка, беше необходимо да покажем характер и мъжество. За Черно море това е трети мач в рамките на една седмица и умората си оказа влияние\", коментира Колев. Той разкри, че в оставащите мачове до края на сезона ще се дава повече шанс за изява на момчета от школата. Колев потвърди, че Джовани Бекали ще помага за селекционния процес в Левски, а Богдан Патрашку ще бъде главен скаут в клуба. \"Силно се съмнявам да има 10 милиона евро за селекция, каквито информации се появиха. Имаме други приоритети. Джовани Бекали е дългогодишен приятел лично на Васил Божков. Имахме доста разговори, видяхме се и с Богдан Патрашку, той познава българския футбол, играл е малко тук. Беше ни предложен като вариант, имаме сходни разбирания за футбола и може да ни помогне как да конструираме отбора занапред\", каза още изпълнителният директор на Левски", "date": "2019.04.08", "title": "П.Колев: Левски ще пуска повече юноши до края на сезона"}
{"url": "https://www.standartnews.com/sport/sportt-po-tv-za-8-april-389148.html", "text": "17,50 Спорт тото 17,30 Футбол, България, Втора лига: Черноморец Бч - Арда (пряко) 20,00 Футбол, България, Първа лига: Дунав - Септември (пряко) 22,00 Футбол, Англия, Висша лига: Челси - Уест Хям (пряко) 21,30 Футбол, Италия, Серия А: Болоня - Киево (пряко) 21,15 \"Спорт в обектива\" 16,30 Колоездене: Обиколка на Баския, първи етап (пряко) 19,30 Вдигане на тежести: Европейско първенство в Грузия, 67 кг, мъже (пряко) 17,00 Вдигане на тежести: Европейско първенство в Грузия, 59 кг, жени (пряко)", "date": "2019.04.08", "title": "Спортът по тв за 8 април"}
{"url": "https://www.standartnews.com/sport/trenort-na-sevilya-strada-ot-levkemiya-389155.html", "text": "Настоящият треньор на Севиля - Хоакин Капарос, обяви, че страда от тежката болест хронична левкемия. Той обяви лошата новина след успеха на севилци над Валядолид (2:0) на \"Хосе Сориа\" в неделя следобед. \"Искам да го обявя публично, тъй като ще има серия от коментари. Страдам от хронична левкемия. Все пак мога да продължа да работя и да тренирам отбора. Трябва да благодаря на всички\", заяви емоционално 63-годишният Капарос. \"В момента не се лекувам. Радвам се единствено на възможността да водя отбора. Няма да говоря повече на тази тема\", добави той. Преди време бившият вече треньор на Севиля - Едуардо Берисо, обяви, че страда от рак на простатата, който обаче бе преборен от специалиста. ", "date": "2019.04.08", "title": "Треньорът на Севиля страда от левкемия"}
{"url": "https://www.standartnews.com/sport/bfs-zove-za-mir-389149.html", "text": "Ръководството на БФС излезе с обръщение към клубовете по повод зачестилите скандали в българския футбол. \"Във връзка със зачестилите публични изказвания, сериозно преминаващи границите на добрия и приемлив тон, ръководството на Българския футболен съюз призовава треньорите, функционерите, футболистите и всички представители на професионалните ни клубове към уважително поведение както спрямо опонентите, така и спрямо институциите, отговорни за безпроблемното провеждане на първенствата у нас. Всички ние сме наясно със спецификите на конкуренцията в спорта; именно затова вярваме, че тя би следвало да бъде здравословна и почтена, както подобава на традициите и претенциите на клубовете и лицата, участници в оспорваното съперничество на всички нива в професионалния ни футбол. Противно на налаганото в общественото пространство мнение, Българският футболен съюз и компетентните комисии към него не разглеждат налагането на финансови и дисциплинарни санкции като приятна активност, точно обратното – категорични сме, че прогресът на футбола у нас е правопропорционален на по-малкия брой спорни казуси. Когато обаче налице е съзнателно наслагване на напрежение преди, по време или след дадена футболна среща, БФС е длъжен да прибягва до най-строги мерки според правилниците и наредбите, с които всички клубове са добре запознати. Намираме се във финалната права на един от най-интригуващите и атрактивни сезони в последните години; факт, който най-добре може да бъде потвърден от все по-големия публичен интерес към шампионата. Затова и призоваваме всички участници в него към феърплей и джентълменско държание както на терена, така и извън него\", се казва в документа от футболната централа.", "date": "2019.04.08", "title": "БФС зове за мир"}
{"url": "https://www.standartnews.com/sport/grisho-se-puska-v-barselona-389153.html", "text": "Григор Димитров зарадва феновете си, след като стана ясно, че е включил още един силен турнир в графика си по време на сезона на клей, който започва през тази седмица. Българинът ще участва в надпреварата от категория АТР 500 в Барселона, която стартира на 22 април, в седмицата след Мастърса в Монте Карло. Димитров първоначално не бе заявил участие на турнири в двете седмици между Мастърсите в Монте Карло и Мадрид, но сега явно е променил желанието си и ще се включи в надпреварата в каталунската столица, благодарение на покана от организаторите. През миналата година Григор също участва в Барселона и достигна до четвъртфиналите, където отпадна от Пабло Кареньо Буста. Турнирът е любим за българина, който в юношеските си години живя известно време в Барселона. Тазгодишното издание на надпреварата се очертава да бъде изключително силно. Заявка за участие са дали четирима от топ 10 - носителят на 11 трофея Рафаел Надал, Доминик Тийм, Кей Нишикори и Стефанос Циципас, както и още силни имена като Карен Хачанов, Даниил Медведев, Марко Чекинато, Фабио Фонини, Денис Шаповалов, Давид Гофен и Алекс де Минор.", "date": "2019.04.08", "title": "Гришо се пуска в Барселона"}
{"url": "https://www.standartnews.com/sport/prandi-matey-vse-oshche-ne-iska-da-se-vrne-389151.html", "text": "Матей Казийски няма да се връща в националния отбор по волейбол, обяви селекционерът на \"трикольорите\" Силвано Пранди по време на пресконференция.  Опитният посрещач е провел разговори с италианския специалист, но не е променил решението си, което беше взето през лятото на 2012 година. \"Посветих определено време, за да опитам да убедя Матей да се върне. Първоначално открих желание в него, но след два месеца изчакване той каза, че не може да се завърне и не е готов да направи това. Само на теория остава някакъв шанс да се върне. Би било добре за световния волейбол той да играе за българския национален отбор. Със сигурност ще проведа още един разговор с него\", коментира Пранди в \"Арена Армеец\". Матей Казийски прекрати кариерата си в българския национален тим преди олимпийските игри в Лондон след неразбирателство с ръководството на БФВолейбол", "date": "2019.04.08", "title": "Пранди: Матей все още не иска да се върне"}
{"url": "https://www.standartnews.com/sport/kralev-podkrepi-uchenicheski-lideri-ministri-i-poslanitsi-za-den-389174.html", "text": "Министърът на младежта и спорта Красен Кралев подкрепи инициативата „Ученически лидери – министри и посланици за един ден“, която се организира от Център за междуетнически диалог и толерантност „Амалипе“. Нейна основна цел е да предостави възможност на най-добре представилите се ученици в конкурса „Да превърнем езика на омразата в език на толерантността!“ да се запознаят с дейността на основните институции и дипломатически мисии в България. Инициативата се провежда по повод Международния ден на ромите – 8 април. Красен Кралев се срещна с Антон Ахмедов от село Равна гора, който бе министър за един ден в ММС. Той е ученик от ОУ „Отец Паисий“, Община Созопол и е член на Ученическия съвет към училището. Министърът запозна ученика с основните си дневни задължения, както и с отговорностите на ММС. На срещата присъства и координаторът на Център „Амалипе“ Иван Тодоров и председателят на Ученическия съвет на ОУ „Отец Паисий“ Миглена Герчева, които благодариха на министър Кралев за топлото посрещане. Антон пък сподели, че футболът е неговата страст и би се радвал някой ден да работи в Министерството на младежта и спорта. След  срещата Антон имаше възможност да се запознае и с дейностите на зам.-министър Николай Павлов, който го посрещна в кабинета си. Посещението на ученика завърши с обиколка на сградата на ведомството, като се запозна със структурата и функциите на министерството.", "date": "2019.04.08", "title": "Кралев подкрепи „Ученически лидери – министри и посланици за ден\""}
{"url": "https://standartnews.com/biznes/namalyava-sumata-na-zabavenite-zaplati-389154.html", "text": "Сумата на установените от контролните органи на Инспекцията по труда забавени възнаграждения през първите три месеца на 2019 г. е почти наполовина по-малка в сравнение със същия период на 2018 г. Това съобщават от пресцентъра на Главната инспекция по труда (ГИТ). За януари-март тази година са установени 3,8 млн. лв. забавени възнаграждения, а изплатените след намесата на Инспекцията, включително и за стари периоди, са 2,9 млн. лв. Година по-рано забавените възнаграждения са били 8,2 млн. лв. Респективно намалява и средният брой на ощетените работници, който през тази година е 2208 души, а през миналата година е бил 4191 души. Практиката показва, че при забавени възнаграждения винаги има работещи, които подават сигнал в Изпълнителна агенция \"Главната инспекция по труда\", поради което може да се смята, че от контрол са обхванати почти всички работодатели, бавещи заплати, се посочва в съобщението. От 31 март 2018 г. Инспекцията по труда получи правомощие да инициира обявяване в несъстоятелност или откриването на производства по несъстоятелност на работодатели, които бавят възнаграждения на поне 1/3 от работниците си за повече от два месеца, припомнят от ГИТ. За една година контролните органи на Агенцията са подали на това основание 55 броя искови молби, като 11 броя от тях са подадени през 2019 г. Решени на първа инстанция са 36 от образуваните съдебни производства, от които три решения са обжалвани и все още се разглеждат от по-горната инстанция. Общо 23 дружества са обявени в несъстоятелност, а за 8 дружества е открито производство по несъстоятелност според решенията на първа инстанция. Три молби са отхвърлени, защото работодателите са изплатили изцяло забавените възнаграждения. Една е оттеглена от Изпълнителна агенция \"Главна инспекция по труда\" след представени доказателства за изплатени възнаграждения и една е спряна поради подадена искова молба от друг кредитор. Съдебните решения създават възможност потърпевшите да потърсят обезщетения от Фонда за гарантираните вземания на работниците и служителите при несъстоятелност на работодателя. Мярката имаше дисциплинираща роля за работодателите. В периода от гласуването на законодателните промени в края на 2017 г. до влизането им в сила на 31 март 2018 г. над 70 предприятия, за които в рамките на контрола беше установено, че попадат в хипотезата за иницииране на откриване на производство по несъстоятелност, изплатиха в пълен размер възнагражденията на своите работници и служители, за да не бъде подадена искова молба от Инспекцията, посочват от инспекцията.", "date": "2019.04.08", "title": "Намалява сумата на забавените заплати"}
{"url": "https://standartnews.com/regionalni/izsledvame-potnalite-korabi-po-svmestnata-programa-chernomorski-389134.html", "text": "Западното крайбрежие на Черно море, т.е. предимно в българската икономическа зона, ще бъде обект на съместни изследвания за потънали кораби  с Румъния, Молдова и Турция. \"Проектът е на Българската асоциация за трансфер на технологии и ще се финансира от съвместната оперативна програма \"Черноморски басейн\", съобщи  за Радио Варна, ръководителят  на български екип Стелияна Тончевска. В проучванията щели да се използват най-съвременни технологии. Така например дигитална карта и 3D холограми ще \"вадят\" потъналите кораби в морето и ще ги направят видими в следващите няколко години. Базата данни ще бъде набрана, както от вече наличните изследвания на варненските океанолози, така и от нови проучваниия с използването на \"подводен\" дрон - дистанционно управляем апарат с камери за дълбоководни снимки. \r\n Фокусът на съвместните изследвания с останалите черноморски страни да бъде край българското крайбрежие  есъвсем обяснимо. Както е известно, в края на миналата година югоизточно от Варна англо-български екип попадна на сензационни находки - открити бяха останките на запазен кораб, лежал на дъното на Черно море повече от 2 400 г. Подобен вид древногръцки търговски кораби до момента са били известни само от изображения върху антични грънчарски изделия. Експедицията откри и над 60 останки от други кораби, датиращи от древността - включително  и по-древни от изцяло запазения кораб. \r\n  Според проучвания на варненските океанолизи на още няколко десетки места край българското крайбрежие има струпвания на потънали кораби. Едно от най-популярните места е в района на Калиакра. ", "date": "2019.04.08", "title": "Изследваме потъналите кораби по  съвместна програма"}
{"url": "https://standartnews.com/regionalni/stotitsi-blagoevgradchani-pochistvakha-grada-si-389128.html", "text": "И в неделния ден десетки жители на Благоевград излязоха пред домовете си, за да почистят и облагородят зелените площи. Доброволци продължиха инициативата „Чист и зелен Благоевград!От нас зависи!”,която стартира в събота при голям интерес. Дамите от Съвета на жените почистваха терените около отделенията в болницата в Благоевград. Те продължиха с идеята да боядисат стари автомобилни гуми и да ги превърнат в красиви, цветни саксии. Партньорите от Еко Партнърс, „Метро” и „Mr. Bricolage”  подсигуриха всичко необходимо в името на по-чист и по-зелен Благоевград. \r\nИнициативата продължава и другия уикенд /13 и 14/ април, когато е и финала на пролетната кампания „Чист и зелен Благоевград! От нас зависи”. В 16.00 часа, на 14 април, на площад „Македония” ще бъдат връчени и ваучери за пейки, за тези ентусиасти, които са събрали най-много лайкове на снимките си във фейсбук страницата https://www.facebook.com/events/471194166751503/. Целта на инициативата \"Чист и зелен Благоевград! От нас зависи!\" е да се превърне в традиционна и да ни научи на уважение към природата. Идеята е да покажем на децата ни колко важна е тя за нашето здраве и колко ценно е това да я пазим чиста. Нека всеки даде своя принос за по-чист и по- красив Благоевград!", "date": "2019.04.08", "title": "Стотици благоевградчани почистваха града си"}
{"url": "https://standartnews.com/kultura/tedi-moskov-i-kompaniya-razgrabikha-kukerikonite-389179.html", "text": "  Сатиричният театър осмя няколко от топ абсурдите в родината. На грандиозно и пиперливо шоу трупата, начело с Калин Сърменов, припомни със звънчета, че  родната полиция би трябвало да ни пази, но не й се отдава особено, че нашенският туризъм тъне в бетон и фекалии, че ремонти в столицата нямат край...    Отличията „Златен кукерикон“ обаче бяха връчени напълно сериозно и аргументирано – за високи постижения в жанра - макар и гарнирани с шишенце мента, глоК и валериан. Ирини Жамбонас и Валентин Танев бяха обявени за най-добри комедийни актьори – тя за  вихрената мафиотска щерка Елизе в „Аз обичам, ти обичаш, тя обича“ на Теди Москов „Зад канала“, той – за превъплъщението си в „Коя гад изяде кашкавала“ също на Москов, но в русенския театър. Другите дами в топ 3 бяха много смешната  Параскева Джукелова в „Един безумен ден“ в Народния и София Бобчева  в „Ясна поляна“ в „199“. Танев, който пък победи близките си приятели Малин Кръстев („Аз обичам, ти обичаш, тя обича“) и Тончо Токмакчиев („Мрак“ в Бургас) се класира вече на финала на зрелището, защото, естествено, имаше представление. Както се очакваше, режисьор номер едно стана самият Москов, който не успя лично да прибере приза.   Христина Джурова, студентка на Атанас Атанасов в НАТФИЗ, отнесе „Златен кукерикон“ за дебют - за ролята си в „Семеен съвет“ в „199“, режисирана от своя професор. Нейни конкуренти бяха Каталин Старейшинска и Стелиан Радев, който е изключително смешен в „Един безумен ден“ на Народния. Най-добър спектакъл стана „Защото на мама така й харесва“ на Лилия Абаджиева във „Възраждане“. Другите претенденти бяха „Камъни в джобовете“ на Венцислав Асенов и „Двама съвсем голи мъже“ – невероятно смешната постановка на Николай Урумов в Русе. На номинираните бяха зададени едни и същи три въпроса, като най-изразителният от тях беше „Колко хумор може да победи тъпотията?“. Всички бяха единодушни – никакво количество хумор не може да унищожи повсеместната тъпотия в България.  Ива Тодорова, която през март спечели два Икара – за текст и за главна роля – отнесе извънредно отличие: за индивидуално постижение за авторския си моноспектакъл „Приятно ми е, Ива“ в „199“. Ученичката на Крикор Азарян обясни, че да сподели една сцена с Татяна Лолова, е най-голямото й щастие – защото великата комедиантка е нейн идол без аналог в света. Самата Лолова дефилира сред многоминутни овации, за да приеме голямата награда за цялостно творчество на името на Георги Калоянчев от ръцете на неговия син Ивайло. Лолова, както винаги, изнесе мини моно спектакъл. Възпя Калата, който като „бурлак на Волга“ е теглел спектакли, колеги, зрители, разказа как Стоянка Мутафова е падала два пъти в оркестрината.  Лолова си призна, че била с „връзки“ пред почти всички директори на театри, като не пропусна да похвали Ива Тодорова, наричайки я „хала“ и „чудо“.  Водещи на третата церемония „Златен кукерикон“ бяха Калин Сърменов и Александра Сърчаджиева. В зрелището участваше целият състав – дори и Пламен Сираков, който неотдавна се възстанови от инсулт. Сърменов демонстрира в сценария острия си език и пъргавата си и забавна  интелектуална находчивост, пренасяйки публиката в БГ действителност от 2069-а. Тогава, когато всички европейци ще са се изселили в Космоса, а тук, „на старите и новите земи“ ще сме останали само ние и англичаните, които все още се чудят дали да бъде или да не бъде Брекзит. Тогава, когато България ще е не на 3, а на 23 морета, а „Даунинг стрийт“ ще е продължение на „Солунска“. Когато ремонтът на „Графа“ няма да е приключил, а плочките за него ще се внасят от съседката Русия. Ани Вълчанова се фръцна като Тереза Мей, Албена Павлова като Йорданка Фандъкова, Кирил Ефремов като Николай Банев... Парчета на АВВА, изпълнени на живо от кадри на театъра,  качиха позитивните емоции. Бенд припомни някогашната епоха в Сатирата, когато оркестърът, дирижиран от маестро Димитър Вълчев, правеше уникални концерти.      ", "date": "2019.04.08", "title": "Теди Москов и компания разграбиха  Кукериконите"}
{"url": "https://standartnews.com/regionalni/ansambl-pirin-e-golemiyat-pobeditel-na-festivala-v-mayorka-389126.html", "text": "Ансамбъл \"Пирин\" плени с изпълненията си жури и публика в първото издание на \"Световен фолклорен фестивал Майорка\". Те представиха Благоевград изключително достойно на фестивала и спечелиха първото място. В специално подготвения за целта репертоар, те разкриха богатството на българския фолклор. В събитието, организирано от световната федерация FIDAF, участваха 15 ансамбли от България, Бразилия, Русия, Турция Румъния, Гърция, Полша, Португалия, Словакия, Литва, Индия, Колумбия. Наградата от \"Световен фолклорен фестивал Майорка\" е поредното признание за таланта и професионализма на родните творци от ансамбъл \"Пирин\". Емблемата на Пиринския край е един от най-известните български фолклорни ансамбли и посланици на българското народно изкуство по света. Ансамбълът е създаден през 1954 година. Носител е на множество награди, сред които „Кристална лира”, „Златен карагьоз”, „Златен мост”, голямата наградата на Международния фолклорен фестивал „Нестинарка” Бургас 2012 и др.", "date": "2019.04.08", "title": "Ансамбъл „Пирин“ e големият победител на фестивала в Майорка"}
{"url": "https://www.standartnews.com/sport/prandi-shche-naviva-za-posledno-kaziyski-389183.html", "text": "Матей Казийски не планира засега да се върне в националния отбор по волейбол, разкри днес новия селекционер на България Силвано Пранди. Опитният нападател е провел разговори с италианския специалист, но не е променил решението си, което беше взето през лятото на 2012 година. Матей Казийски прекрати кариерата си в българския национален тим непосредствено преди олимпийските игри в Лондон след неразбирателство с ръководството на БФВолейбол. Без него националите ни заеха престижното четвърто място. \r\n\"Посветих определено време, за да опитам да убедя Матей да се върне. Първоначално открих желание в него, но след два месеца изчакване той каза, че не може да се завърне и не е готов да направи това. Само на теория остава някакъв шанс да се върне. Би било добре за световния волейбол той да играе за българския национален отбор. Със сигурност ще проведа още един разговор с него\", коментира Пранди в \"Арена Армеец\".", "date": "2019.04.08", "title": "Пранди ще навива за последно Казийски"}
{"url": "https://standartnews.com/regionalni/vrchikha-nagradite-bez-granitsi-389140.html", "text": "\r\n    За пета поредна година старозагорското сдружение „Свят без граници“ връчи днес своите награди „Без граници“. Те са за хора, които подкрепят малцинствените групи и се връчват традиционно за Международния ден на ромите - 8 април ден и за Деня на здравния работник – 7 април. Грамота за дългогодишно успешно партньорство и сътрудничество получи кметът на община Стара Загора Живко Тодоров. „Ако не бяха кметът Живко Тодоров и общинската администрация, нямаше да бъдем това, което сме сега\", благодари председателят на управителния съвет на сдружението Ганчо Илиев. Наградата „Лекар на общността“ получи д-р Светлан Михайлов. „Медицинско лице на общността“ станаха патронажните сестри Теменужка Иванова и Желина Михайлова, а „Студент на общността“ - Кръстьо Минков, първокурсник в специалност „Медицина“ в Тракийския университет. Голямата награда за „Лоялна медия към общността“ заслужи кореспондентският екип на Нова телевизия – репортерът Георги Манев и операторът Делян Тенев. \r\n ", "date": "2019.04.08", "title": "Връчиха наградите \"Без граници\""}
{"url": "https://standartnews.com/regionalni/obshchina-blagoevgrad-s-aktsiya-za-sbirane-na-opasni-otpadtsi-389152.html", "text": "За поредна година общината в Благоевград организира кампания за събиране на опасни отпадъци от домакинствата, както и негодни за употреба батерии и акумулатори. Акцията ще бъде два дни (16 и 17 април). \r\nИнициативата е на Община Благоевград, в партньорство с „Бал Бок Инженеринг“ АД и „Скрино“ ЕООД. Безплатно ще се приемат живачни термометри, ампули и живак, лакове и бояджийски материали, домакински препарати и химикали, мастила и замърсени опаковки, негодни препарати за растителна защита, лекарства с изтекъл срок на годност. Гражданите ще могат да предават безвъзмездно своите стари печки, хладилници, телевизори, дребни домакински уреди, цифрови фотоапарати, мобилни и безжични телефони и друга електрическа и електронна техника. Мобилни пунктове ще приемат и извозват отпадъците. Те ще бъдат разположени както следва: на 16 април - на паркинга на ул. „Скаптопара“ № 1 от 10,00 до 12,30 часа на 16 април, а от 13,00 до 16,00 часа в кв. „Грамада“, паркинга пред магазин „Аско Деница“. На 17 април от 10,00 часа до 12,30 часа на паркинга на ул. „Свобода“ и „Симеон Радев“, от 13,00 часа до 16,00 часа в ж.к. „Струмско“, уширението на улица „Битоля“ срещу магазин „Звезден рай“. \r\nЦелта на кампанията е жителите на общината да бъдат улеснени, а околната среда да бъде защитена от вредното влияние на горепосочените отпадъци.", "date": "2019.04.08", "title": "Община Благоевград с акция за събиране на опасни отпадъци"}
{"url": "https://standartnews.com/regionalni/izgrazhdat-prvata-u-nas-nulevoenergiyna-kshcha-389164.html", "text": "В старозагорското с.Богомилово, което е на няколок км от Стара Загора, започна изграждането на първата у нас нулевоенергийна еднофамилна къща NEODOM. \"Строителството на бъдещето се изпълнява 5 пъти по-бързо, енергийните разходи на сградата са до 10 пъти по-ниски, а инвестицията за изграждането е същата, както при тухленото строителство\", посочи в електронния сайт stz4 управителя на NEODOM Димитър Гайдаров.  \r\n Фундаментната плоча, с площ 100м2 и двойна топлоизолация 25cm, е била изградена в рамките на 3 дни, което не било възможно при друг вид монолитно строителство. През тази седмица щял да бъде готов първият етаж на къщата. \r\n ", "date": "2019.04.08", "title": "Изграждат първата у нас нулевоенергийна къща"}
{"url": "https://standartnews.com/sport/pkolev-levski-shche-puska-poveche-yunoshi-do-kraya-na-sezona-389102.html", "text": "Изпълнителният директор на ПФК Левски Павел Колев заяви след победата на \"сините\" над Черно море с 1:0 във Варна, че не е доволен от играта на отбора. \"Доволен съм от резултата, но играта не ми хареса. Но имам съмнение, че на този терен може да се играе нещо различно. Колкото по-бързо забравим този мач, толкова по-добре. 90 минути битка, беше необходимо да покажем характер и мъжество. За Черно море това е трети мач в рамките на една седмица и умората си оказа влияние\", коментира Колев. Той разкри, че в оставащите мачове до края на сезона ще се дава повече шанс за изява на момчета от школата. Колев потвърди, че Джовани Бекали ще помага за селекционния процес в Левски, а Богдан Патрашку ще бъде главен скаут в клуба. \"Силно се съмнявам да има 10 милиона евро за селекция, каквито информации се появиха. Имаме други приоритети. Джовани Бекали е дългогодишен приятел лично на Васил Божков. Имахме доста разговори, видяхме се и с Богдан Патрашку, той познава българския футбол, играл е малко тук. Беше ни предложен като вариант, имаме сходни разбирания за футбола и може да ни помогне как да конструираме отбора занапред\", каза още изпълнителният директор на Левски", "date": "2019.04.08", "title": "П.Колев: Левски ще пуска повече юноши до края на сезона"}
{"url": "https://standartnews.com/sport/grisho-bez-promyana-v-svetovnata-ranglista-389123.html", "text": "Първата ракета на България по тенис Григор Димитров запази 29-ата си позиция и в новата световната ранглиста. В класацията няма значими промени, защото заради Купа „Дейвис“ нямаше турнири от календара на АТР Тур. Хасковлията ще открие сезона на клей на Мастърс 1000 турнира в Монте Карло, който започва на 14 април. Втората ни ракета Димитър Кузманов отстъпи с една позиция и е №323. Останалите българи с точки в подреждането на АТР са Александър Лазов (№476), и Александър Лазаров (482). Лидер продължава да е Новак Джокович (Сърбия), следван от Рафаел Надал (Исп), Александер Зверев (Гер), Роджър Федерер (Швейц) и Доминик Тийм (Ав). При дамите Виктория Томова запазва 150-ото си място в ранглистата, а Сесил Каратанчева се изкачи шест места до №191. В ранглистата води Наоми Осака, пред Симона Халеп и Петра Квитова.", "date": "2019.04.08", "title": "Гришо без промяна в световната ранглиста"}
{"url": "https://standartnews.com/sport/sportt-po-tv-za-8-april-389148.html", "text": "17,50 Спорт тото 17,30 Футбол, България, Втора лига: Черноморец Бч - Арда (пряко) 20,00 Футбол, България, Първа лига: Дунав - Септември (пряко) 22,00 Футбол, Англия, Висша лига: Челси - Уест Хям (пряко) 21,30 Футбол, Италия, Серия А: Болоня - Киево (пряко) 21,15 \"Спорт в обектива\" 16,30 Колоездене: Обиколка на Баския, първи етап (пряко) 19,30 Вдигане на тежести: Европейско първенство в Грузия, 67 кг, мъже (пряко) 17,00 Вдигане на тежести: Европейско първенство в Грузия, 59 кг, жени (пряко)", "date": "2019.04.08", "title": "Спортът по тв за 8 април"}
{"url": "https://standartnews.com/sport/bfs-zove-za-mir-389149.html", "text": "Ръководството на БФС излезе с обръщение към клубовете по повод зачестилите скандали в българския футбол. \"Във връзка със зачестилите публични изказвания, сериозно преминаващи границите на добрия и приемлив тон, ръководството на Българския футболен съюз призовава треньорите, функционерите, футболистите и всички представители на професионалните ни клубове към уважително поведение както спрямо опонентите, така и спрямо институциите, отговорни за безпроблемното провеждане на първенствата у нас. Всички ние сме наясно със спецификите на конкуренцията в спорта; именно затова вярваме, че тя би следвало да бъде здравословна и почтена, както подобава на традициите и претенциите на клубовете и лицата, участници в оспорваното съперничество на всички нива в професионалния ни футбол. Противно на налаганото в общественото пространство мнение, Българският футболен съюз и компетентните комисии към него не разглеждат налагането на финансови и дисциплинарни санкции като приятна активност, точно обратното – категорични сме, че прогресът на футбола у нас е правопропорционален на по-малкия брой спорни казуси. Когато обаче налице е съзнателно наслагване на напрежение преди, по време или след дадена футболна среща, БФС е длъжен да прибягва до най-строги мерки според правилниците и наредбите, с които всички клубове са добре запознати. Намираме се във финалната права на един от най-интригуващите и атрактивни сезони в последните години; факт, който най-добре може да бъде потвърден от все по-големия публичен интерес към шампионата. Затова и призоваваме всички участници в него към феърплей и джентълменско държание както на терена, така и извън него\", се казва в документа от футболната централа.", "date": "2019.04.08", "title": "БФС зове за мир"}
{"url": "https://standartnews.com/sport/grisho-se-puska-v-barselona-389153.html", "text": "Григор Димитров зарадва феновете си, след като стана ясно, че е включил още един силен турнир в графика си по време на сезона на клей, който започва през тази седмица. Българинът ще участва в надпреварата от категория АТР 500 в Барселона, която стартира на 22 април, в седмицата след Мастърса в Монте Карло. Димитров първоначално не бе заявил участие на турнири в двете седмици между Мастърсите в Монте Карло и Мадрид, но сега явно е променил желанието си и ще се включи в надпреварата в каталунската столица, благодарение на покана от организаторите. През миналата година Григор също участва в Барселона и достигна до четвъртфиналите, където отпадна от Пабло Кареньо Буста. Турнирът е любим за българина, който в юношеските си години живя известно време в Барселона. Тазгодишното издание на надпреварата се очертава да бъде изключително силно. Заявка за участие са дали четирима от топ 10 - носителят на 11 трофея Рафаел Надал, Доминик Тийм, Кей Нишикори и Стефанос Циципас, както и още силни имена като Карен Хачанов, Даниил Медведев, Марко Чекинато, Фабио Фонини, Денис Шаповалов, Давид Гофен и Алекс де Минор.", "date": "2019.04.08", "title": "Гришо се пуска в Барселона"}
{"url": "https://standartnews.com/sport/prandi-matey-vse-oshche-ne-iska-da-se-vrne-389151.html", "text": "Матей Казийски няма да се връща в националния отбор по волейбол, обяви селекционерът на \"трикольорите\" Силвано Пранди по време на пресконференция.  Опитният посрещач е провел разговори с италианския специалист, но не е променил решението си, което беше взето през лятото на 2012 година. \"Посветих определено време, за да опитам да убедя Матей да се върне. Първоначално открих желание в него, но след два месеца изчакване той каза, че не може да се завърне и не е готов да направи това. Само на теория остава някакъв шанс да се върне. Би било добре за световния волейбол той да играе за българския национален отбор. Със сигурност ще проведа още един разговор с него\", коментира Пранди в \"Арена Армеец\". Матей Казийски прекрати кариерата си в българския национален тим преди олимпийските игри в Лондон след неразбирателство с ръководството на БФВолейбол", "date": "2019.04.08", "title": "Пранди: Матей все още не иска да се върне"}
{"url": "https://standartnews.com/svyat/es-udlzhi-sanktsiite-sreshchu-iran-s-1-godina-389163.html", "text": "Забраняват и доставки на оборудване за \"репресии\" Санкциите предвиждат забрана за доставки на оборудване, което може да бъде използвано за репресии, а също така забрана за пътуване в страните от ЕС на 82 души. Евросъюзът продължи с една година ограничителните мерки по отношение на Иран, които бяха въведени „във връзка с нарушаване на човешките права“ в тази страна. Това се казва в заявление на Съвета на ЕС, разпространено в понеделник в Брюксел. „Днес Съветът на ЕС продължи до 13 април 2020 г. ограничителните мерки в отговор на на нарушаване на човешките права в Иран“, се казва в него. Съветът напомня, че санкциите са били въведени през 2011 г. заради нарушаване на правата на гражданите на Иран. Те важат за 82 души и една организация. На фигуриращите в черния списък е забранено влизането на територоия на Евросъюза, а финансите им подлежат на замразяване, ако бъдат открити в европейски банки. Освен това се забраняват доставки в страната на оборудване, което може да се използва за репресии вътре в нея или за следене на телекомуникациите.", "date": "2019.04.08", "title": "ЕС удължи санкциите срещу Иран с 1 година"}
{"url": "https://standartnews.com/sport/prandi-shche-naviva-za-posledno-kaziyski-389183.html", "text": "Матей Казийски не планира засега да се върне в националния отбор по волейбол, разкри днес новия селекционер на България Силвано Пранди. Опитният нападател е провел разговори с италианския специалист, но не е променил решението си, което беше взето през лятото на 2012 година. Матей Казийски прекрати кариерата си в българския национален тим непосредствено преди олимпийските игри в Лондон след неразбирателство с ръководството на БФВолейбол. Без него националите ни заеха престижното четвърто място. \r\n\"Посветих определено време, за да опитам да убедя Матей да се върне. Първоначално открих желание в него, но след два месеца изчакване той каза, че не може да се завърне и не е готов да направи това. Само на теория остава някакъв шанс да се върне. Би било добре за световния волейбол той да играе за българския национален отбор. Със сигурност ще проведа още един разговор с него\", коментира Пранди в \"Арена Армеец\".", "date": "2019.04.08", "title": "Пранди ще навива за последно Казийски"}
{"url": "https://standartnews.com/sport/trenort-na-sevilya-strada-ot-levkemiya-389155.html", "text": "Настоящият треньор на Севиля - Хоакин Капарос, обяви, че страда от тежката болест хронична левкемия. Той обяви лошата новина след успеха на севилци над Валядолид (2:0) на \"Хосе Сориа\" в неделя следобед. \"Искам да го обявя публично, тъй като ще има серия от коментари. Страдам от хронична левкемия. Все пак мога да продължа да работя и да тренирам отбора. Трябва да благодаря на всички\", заяви емоционално 63-годишният Капарос. \"В момента не се лекувам. Радвам се единствено на възможността да водя отбора. Няма да говоря повече на тази тема\", добави той. Преди време бившият вече треньор на Севиля - Едуардо Берисо, обяви, че страда от рак на простатата, който обаче бе преборен от специалиста. ", "date": "2019.04.08", "title": "Треньорът на Севиля страда от левкемия"}
{"url": "https://standartnews.com/sport/kralev-podkrepi-uchenicheski-lideri-ministri-i-poslanitsi-za-den-389174.html", "text": "Министърът на младежта и спорта Красен Кралев подкрепи инициативата „Ученически лидери – министри и посланици за един ден“, която се организира от Център за междуетнически диалог и толерантност „Амалипе“. Нейна основна цел е да предостави възможност на най-добре представилите се ученици в конкурса „Да превърнем езика на омразата в език на толерантността!“ да се запознаят с дейността на основните институции и дипломатически мисии в България. Инициативата се провежда по повод Международния ден на ромите – 8 април. Красен Кралев се срещна с Антон Ахмедов от село Равна гора, който бе министър за един ден в ММС. Той е ученик от ОУ „Отец Паисий“, Община Созопол и е член на Ученическия съвет към училището. Министърът запозна ученика с основните си дневни задължения, както и с отговорностите на ММС. На срещата присъства и координаторът на Център „Амалипе“ Иван Тодоров и председателят на Ученическия съвет на ОУ „Отец Паисий“ Миглена Герчева, които благодариха на министър Кралев за топлото посрещане. Антон пък сподели, че футболът е неговата страст и би се радвал някой ден да работи в Министерството на младежта и спорта. След  срещата Антон имаше възможност да се запознае и с дейностите на зам.-министър Николай Павлов, който го посрещна в кабинета си. Посещението на ученика завърши с обиколка на сградата на ведомството, като се запозна със структурата и функциите на министерството.", "date": "2019.04.08", "title": "Кралев подкрепи „Ученически лидери – министри и посланици за ден\""}
{"url": "https://standartnews.com/kultura/kamen-donev-ne-priemam-kritiki-ot-muncho-i-maymuncho-389141.html", "text": "Това каза актьорът и режисьор Камен Донев в предаването „Преди обед“ по бТВ. Той коментира отзвука от отвореното писмо, което публикува в сайта \"Интервюто\". То е отговор на полемиката сред критици и зрители по повод филма му \"Уют\", който скоро излезе по кината.  , чуди се Донев. И допълни, че изразява своето възмущение от дърдорщината. Той обясни, че филмът \"Уют\" атакува слабите места на обществото, лошото управление, манталитета на българина.  отсече актьорът.  Според него проблемът е, че хора, които не могат, говорят на висок глас. \", каза още Донев. И допълни, че за разлика от много негови колеги, които , той казва публично какво мисли.   , коментира големият актьор.  И отново постави въпроса за жълтата преса, която бълва безнаказано фалшиви новини.   \", попита Донев. Той призна, че не е очаквал писмото му да предизвика такива сътресения и попита кое в него не е вярно.  , категоричен е изпълнителят на моноспектакъла \"Възгледите на един учител за народното творчество\", който е най-гледаното театрално представление у нас. В ефира на bTV Донев заключи, че повече няма да се занимава с тази тема. Ето и писмото на Камен Донев от 27 март 2019 г., което взриви духовете. Публикуваме го без редакторска намеса. \r\n  През последните години се нагледах и наслушах на какво ли не по мой адрес… Слава Богу, живеем в относително свободна среда и всеки може да мисли, говори и пише, каквото му е на сърце. Но тук се появява един много интересен парадокс. А именно, че пишат и говорят ония, които най-малко могат или изобщо не могат. А можещите просто градят и вървят напред.  Затова се обръщам към тези  . Мухлясали интелектуалци с разбити мечти за творческа кариера в театъра и киното. Хонорувани лелички и чичковци с треперещи сърчица покрай всяка заплата. Критици, разбирачи, специалисти, дипломирани и недипломирани изпаднали от борда дърдорковци, псевдодиректори на театри, авангардни режисьори, неразбрани актьорски гении и цялата плеяда попарени печурки на майка България, които си кютате на държавната хранилка, харчите парите на народа и го плюете, че не ви разбира.  Я ми кажете, душички мили, през целия си мъждукащ животец какво направихте? Какво измислихте? Какво написахте? Кого зарадвахте? Кого разплакахте? Кого провокирахте? Кого запленихте, развълнувахте, променихте и окрилихте??? Кого замислихте? Колко човека са ви прегърнали, ръкостиснали, заобичали? Колко пъти са ви чакали с цветя? Колко човека сте вдъхновили? \r\nКолко човека са си отделили от времето и парите, за да са с вас? Колко часа в живота си сте танцували, свирили и пяли? Колко страници сте научили наизуст? Колко сценична прах сте погълнали? Колко човека вярват във вас и ви чакат? Колко човека ви спират на улицата, за да ви прегърнат? Колко бебета са кръстени на вас? Колко пари извадихте от джоба си, рискувахте и създадохте нещо, каквото и да било? А??? КОЛКО??? Колко пъти се изиграха представленията ви? А колко народни пари се изхарчиха за тях? Парите на тези, които не влизат да ви гледат, защото не ставате за гледане. А вие, душици жални…  \r\nКолко пъти плюхте на себе си, за да работите в жълтата преса? Доживот ще триете клавиатурите, ще пиете безплатно кафенце в пластмаса и ще се оглеждате от страх, да не ви надуят главите от бой. Вечер, като загасите лампата, знаете много добре какво сте… Вие сте нищо! И това е тъжната констатация за вашето съществуване. Едно голямо нищо.  Една звучно или колебливо изригнала пръдня на житието, която ще позамирише и ще изчезне безследно. Вас ви е нямало, няма ви и няма да ви има, защото вас не ви боли. Не състрадавате, не мечтаете, не променяте, не копнеете, не давате, не помагате, не съпреживявате и не създавате.  Вие сте машини за лайна. В буквалния и преносния смисъл на думата. Вие сте срамът на това общество и някой ден децата ви ще навеждат глави заради вас. Кой ще ви помогне? Кой ще ви погали? Кой ще ви изслуша? Кой ще ви подкрепи? Кой ще ви подаде ръка? КОЙ? НИКОЙ. Всички вие, злобни, завистливи, ядосани, сломени духом, бездарни, дрънчащи анатомични парадокси. Всички вие трябва да знаете едно: Моят учител Крикор Азарян казваше: „Майна, няма нищо по-страшно от организираната посредственост.“ Така е. Прав сте, Професоре. Колко често се оказвате прав! Тодор Колев казваше на такива, като вас: „Оди дроби зеле!!!“ Ицо Хазарта го изпя много добре: „Браво, господине! Хубаво ли ти е? А дано ти мине!“ ПРИЯТНО ЖИВУРКАНЕ, НЕПРИЯТЕЛИ МОИ!!! \r\n ", "date": "2019.04.08", "title": "Камен Донев: Не приемам  критики от Мунчо и Маймунчо"}
{"url": "https://standartnews.com/kultura/kareras-stava-doktor-khonoris-kauza-v-sofiya-389144.html", "text": "Хосе Карерас, един от най-легендарните оперни певци на нашето време, прие поканата на Националната музикална академия „Професор Панчо Владигеров“ да бъде удостоен със званието „Доктор хонорис кауза“ – най-високото отличие на престижната образователна  институция. Специалната церемония ще се състои при пристигането на Хосе Карерас  за последния му концерт в София на 11 май в „Арена Армеец“, с който великият тенор ще се сбогува с българската и балканската публика.  Ректорът на Академията, професор Димитър Цанев, ще връчи отличието на маестрото. Както вече стана ясно, в концерта ще участват 120 души сценичен, технически и музикален екип. Между тях ключови са ролите на младия тенор Росен Ненчев и на сопраното Илина Михайлова, които ще изпълнят с Карерас някои от най-популярните арии в класиката. Оркестърът на Софийската опера  пък е лично избран от Карерас в конкуренция с други не по-малко престижни формации заради богатия си опит.", "date": "2019.04.08", "title": "Карерас става Доктор хонорис кауза в София"}
{"url": "https://standartnews.com/kultura/top-aktori-v-unikalna-izlozhba-389146.html", "text": "Топ актьори влизат в ролите на богове и герои в уникална изложба с фотографии, видеа, рисунки и макети. Снежина Петрова позира като чудовищната Медея, а Владо Пенев като владетеля Креон пред майстора на обектива Павел Червенков. Койна Русева, Станка Калчева, Петър Дочев, Ася Иванова, Ивайло Драгиев и Георги Гоцин също се превръщат в персонажи от древногръцката митология. Въздействащите им портрети, придружени с текстове от Еврипид са от проекта „Терен Медея“, който ще бъде представен на 17 април от 18 часа в Софийската градска художествена галерия. Мащабната експозиция разкрива всички етапи от реализацията и надграждането на театралния и социален проект „Медея“ от артистичната програма на Пловдив – Европейска столица на културата 2019. Основен акцент в него е едноименното театрално представление на режисьорката Десислава Шпатова, представящо трагичния конфликт между митологичните Майка и Баща – Медея и Язон. Официалната премиера на спектакъла ще бъде в Античния театър в Пловдив на 28 юни. Освен известните актьори, в представлението участват деца от различните етнически общности в Града под тепетата и студенти от НБУ. Всички те ще ни пренесат в зрелищната трагедия на Еврипид под музиката на Асен Аврамов, изпълнена на живо. В рамките на проекта „Медея“ децата създават рисунки, които разказват за основния конфликт между майката и бащата, и изработват макети. Всички техни произведения ще бъдат представени на изложбата в СГХГ заедно с документални снимки, предмети, видеа и звуци от обученията им в психодраматични работилници и художествени ателиета. Куратори на изложбата, която продължава до 22 април, са Снежина Петрова и Весела Ножарова.  ", "date": "2019.04.08", "title": "Топ актьори в уникална изложба"}
{"url": "https://standartnews.com/kultura/skandali-v-otkradnat-zhivot-389145.html", "text": "Един от най-интересните и редки медицински казуси ще бъде представен в новите епизоди на „Откраднат живот: Любовта лекува“. С помощта на вирус лекарите в „Света Анастасия“ ще спасят пациент, предотвратявайки тежко онкологично заболяване. „Човешки живот ще бъде спасен чрез парадокс – с помощта на вирус ще възникне спонтанна регресия на болестта. Това, което може да наречем чудо, е свързано с уникалното взаимодействие на медицината с човешкото тяло“, разказват от екипа. Борбата за надмощие в болницата ще продължи със задкулисни игри, а при някои от лекарите ще прерасне в явни сблъсъци. Напрежението между доцент Банков и Христо Карагьозов ще ескалира, достигайки до преки обвинения. Несигурността в бъдещото състояние на Пепе ще върне доцент Банков към най-тежките му спомени, които ще изникнат в откровен разговор с професор Цонев. Доктор Хинова ще се превърне в жертва на доцент Мазов и машинациите му срещу Ина Фотева. Флашката с компрометиращи еротични кадри ще се превърне в ябълката на раздора, а ползите от нея ще бъдат дивиденти за някои от силните личности в болницата.", "date": "2019.04.08", "title": "Скандали в „Откраднат живот“"}
{"url": "https://standartnews.com/svyat/arktika-teritoriya-na-dialoga-389147.html", "text": "най-краткият маршрут по вода между   и  -  регион и най-значимата морска транспортна магистрала в  .  Идеята да се използва Северния морски път хрумва първо на дипломата   през   година. През втората половина на XV   много   и     се отправят на експедиции в Северния ледовит океан, в търсене на пряка връзка с Азия и особено с   която те наричат   (известен така до началото на  ). Странното при този т.н. път е , че той всъщност не Поради суровите условия, оптималните варианти за плавания по него рязко варират. Northern Sea Route Дължината му от   до   възлиза на 14 280 км. Потенциалът за превоз на стоки по този маршрут се оценява на 50 млн. тона годишно. Връзката му с плавателните реки на   го окачествява и като общоруска транспортна система В последните години любопитството на нашите съвременници към всички неусвоени все още световни територии нарастна. Започна експлоатация на арктическите находища и развитие на транзитното корабоплаване. Увелиха се експедициите в тези климатично трудни и негостоприемни райони. Туристическите пътувания до Арктика също започват да набират популярност и всичко това  съживи интереса към  . Сега пред човечеството е поставен деликатния въпрос как да се развие икономиката на Арктическия регион без да се промени  уникалната природа на Арктика. Работата върви в различни направления – създава се подходяща правна уредба, развива се  инфраструктурата на Северния морски път, подобрява се тарифното регулиране и организация на корабоплаването на плавателните съдове в акваторията на  . По време на предстоящия Арктически форум в Русия, представители на арктическите държави (Норвегия, Швеция, Исландия и др.), ще обсъдят такива важни теми като . Представители на бизнеса и международни компании ще могат да използват платформата, предоставена от Русия за сключване на споразумения и осъществяване на международни инвестиционни проекти в Арктика. България, като страна, която транзитира руски енергийни ресурси в Европа, е изключително заинтересована да създаде допълнителни възможности за участие в световната система за енергийни доставки. Изключително важно е страната да запази позицията си на газовия пазар в Европа, затова в България винаги се обръща по-голямо внимание на руската енергийна политика. Развитието на Арктическия регион е важно от гледна точка на „огромният склад“ на Русия, която е в състояние да посрещне нарастващите нужди на световната икономика от енергийни ресурси. България трябва да намери своето място в тази верига, така че националните интереси на страната да останат винаги приоритетни, независимо от външните условия. Събития като Международния арктически форум, проведен в Русия, позволяват на най-добрите специалисти, учени, бизнесмени и политици да намерят общи позиции и точки за прилагане на съвместното развитие на глобалната енергетика, логистиката и икономиката като цяло. Съвременният свят, с цялото си разнообразие от интереси, със сигурност се интересува от едно - устойчиво развитие и просперитет. Надяваме се, че стъпките в тази посока ще бъдат направени в Санкт Петербург.", "date": "2019.04.08", "title": "“Арктика - територия на диалога”"}
{"url": "https://standartnews.com/svyat/nad-22-khilyadi-byagat-ot-domovete-si-v-tripoli-389158.html", "text": "Хуманитарните организации с помощ за 210 хил.   Повече от 2200 души бяха принудени да напуснат домовете си в южната част на Триполи от 4 април насам заради започналото настъпление на либийската национална армия (LNA) на маршал Халифа Хафтар в столицата на страната, съобщава Ройтерс, цитирайки доклад на ООН. Документът подчертава, че \"бързото разполагане на силите може да доведе до значително намаляване на населението\". В същото време организацията отбелязва, че хуманитарните организации в областта разполагат с достатъчно ресурси, за да подпомогнат около 210 хиляди души. На 4 април Хафтар обяви началото на атаката срещу Триполи. Както се съобщава, неговите войски щурмуват столицата главно в южната й част, където сега водят ожесточени битки с въоръжените формирования на намиращото се в Триполи правителство на националното съгласие на министър-председателя Фаиз Сарадж. Беше получена информация за използване на бойна авиация и от двете страни. Според Министерството на здравеопазването на Министерския съвет на Триполи 32 души вече са станали жертва на сблъсъци по подходите към града, около 50 са ранени.", "date": "2019.04.08", "title": "Над 2,2 хиляди бягат от домовете си в Триполи"}
{"url": "https://standartnews.com/svyat/putin-i-erdogan-otnovo-ramo-do-ramo-389120.html", "text": "Турският президент Реджеп Тайип Ердоган заминава днес за Москва за разговори с руския президент Владимир Путин. Формалният повод за поредната, трета визита от началото на тази година на Ердоган в Москва е откриването на инициативата \"2019 - година на турско-руската дружба\". Тържественото откриване ще бъде не къде да е, а в символа на руската култура и изкуство, Болшой театър, безспорно един многозначителен жест на Владимир Путин към турския му колега. И не само това, за пръв път на сцената на Болшой театър ще бъде представена турска опера - операта \"Троя\", смятана за най-мащабната постановка на Турския държавен театър за опера и балет. Турските медии в коментарите си подчертават значението на изявите като следващи крачки на укрепване на връзките между Анкара и Москва извън сферата на енергийното сътрудничество. Културно-информационната програма в руската столица е само фонът, на който предстоят разговори между двамата лидери по най-горещите теми на региона и света. На първо място е проблемът със закупуването от турска страна на руските ракети С-400, който обтегна отношенията на Анкара с Вашингтон. Помощникът на Владимир Путин Юрий Ушаков обяви, цитиран от турските медии, че Владимир Путин и Ердоган ще обсъдят днес ситуацията в Сирия в контекста на изтеглянето на американските войници от тази страна и доставката на руските ракети С-400 на Турция, които Анкара обяви, че вече изплаща. Руският посланик в Анкара Алексей Ерхов в интервю за вестник \"Хюриет\" тези дни посочи, че трябва да се вярва на думите на Ердоган във връзка със закупуването на ракетите. \"Аз не бих могъл да кажа кога точно ще стане предаването на ракетите С-400 на турската страна. Президентът Ердоган направи изявление по този повод. Смятам, че трябва да го послушаме и да му се доверим. Когато Ердоган каже нещо, аз му вярвам, така направете и вие\". В интервюто руският посланик Алексей Ерхов заявява още: \"Категорично Русия и Турция са на еднакви позиции по въпроса за Сирия. Нещо повече, ние даже сме в една лодка. Руско-турското сътрудничество във връзка със Сирия се оказа много ползотворно, като заедно с Иран станаха гаранти на процеса от Астана, това е един от успехите, постигнати досега\". Ердоган ще участва и в 8-ото заседание на Съвета за стратегическо сътрудничество на високо равнище между двете държави. Днешното посещение в Москва ще бъде първата задгранична визата на турския президент след местния вот на 31 март т.г., на който неговата партия претърпя поражение, загубвайки контрола над най-големите 5 метрополии на Турция начело с Истанбул според неокончателните резултати. Спечелването на кметския пост от кандидата на опозиционната НРП Екрем Имамоглу се оказа удар върху ПСР - първият от 25 години насам. За да отклони или смекчи последиците от удара, ПСР обяви, че ще поиска повторно преброяване на всички бюлетини, подадени в Истанбул. Според последна информация опозиционният кандидат за кмет на Истанбул Екрем Имамоглу води с 16 380 гласа пред Бинали Йълдъръм. Разбира се, несериозно е да се мисли, че при такава ситуация Ердоган ще стои със скръстени ръце или ще се оттегли, както се опитват да прогнозират някои анализатори, живеещи извън Турция. Ердоган вече подсказа, че ще води битката срещу опозицията. В първото публично изявление преди два дни, подчертавайки, че в общинските парламенти ПСР има мнозинство, Ердоган заяви \"ситуацията не е такава, каквато се представя на книга. Ако даден кмет няма мнозинство, на което да се опре, той няма да сформира комисиите, както му се иска, а също и да направи бюджета си\". Ердоган прикани съпартийците си в общинските органи всячески да контролират кметовете на опозицията. Отсега се говори, че ще има опити за спиране на водата, за проблеми с чистотата поради липсата на финансови средства. Въпреки това обаче на ПСР и на Ердоган няма да им е лесно. Опозицията в Турция за пръв път от 25 години насам демонстрира решимост да опази вота си, показа желание и готовност да управлява, макар и на местни нива. Забележителна гледка тези дни са хората на опозицията от секционните избирателни комисии, които спят върху чувалите с бюлетините, докато тече повторното преброяване на гласовете по искане на управляващата ПСР, за да не допуснат евентуална кражба. Прави впечателение конструктивното поведение на турската опозиция, която се държи спокойно и призовава своите хора да не се поддават на провокации и да запазят спокойствие при повторното броене на бюлетините, а в изявленията на лидерите на опозицията лъха увереност, че са на прав път. От друга страна вече има сигнали, че на фона на поражението от местния вот Ердоган подготвя нови инициативи в правителството и структурите на ПСР по места. Анализатори, които добре познават маниера на президента да отстранява без колебание свои доверени хора заради спад в рейтинга или \"износване\" (както преди време отстрани кметове, смени министри), твърдят, че вече има набелязани имена и структури. Прогнозира се, че някои министри ще бъдат наказани заради вота, като изгубят досегашните си постове, други ще бъдат разместени, ще бъдат назначени нови. Твърди се, че числото на министрите в кабинета от 16 ще бъде увеличено на 19, но ще се запази тежестта на специалистите-технократи. Строителните правомощия на общините се предвижда да прехвърлени върху министерството на околната среда и урбанизацията, малка е вероятността нови министри да бъдат назначени от средите на депутатите. Вероятно и в Москва вниманието на Ердоган ще бъде обсебено от ситуацията в Турция.", "date": "2019.04.08", "title": "Путин и Ердоган отново рамо до рамо"}
{"url": "https://standartnews.com/svyat/mey-se-sreshcha-s-merkel-i-makron-za-brexit-389156.html", "text": "Иска срок за напускане на ЕС до 30 юни Германската канцлерка Ангела Меркел ще се срещне утре в Берлин с министър-председателката на Обединеното кралство Тереза Мей. Двете ще разговарят ден преди срещата на върха на ЕС, на която блокът трябва да се произнесе по искането на Лондон за отлагане на Брекзит, съобщи Франс прес. \"Има добри основания да си говорим в момент, когато Великобритания и 27-те от ЕС се намират в трудна ситуация\", заяви говорителят на германското правителство Щефен Зайберт, цитиран от БТА. Мей ще разговаря утре и с френския президент Еманюел Макрон в Елисейския дворец в Париж, съобщи днес негов говорител, цитиран от Ройтерс. Въпреки че Обединеното кралство трябва да напусне ЕС на 12 април, Мей ще поиска на срещата на върха в сряда удължаване на срока за излизане на страната от Евросъюза до 30 юни. От ЕС чакат от Мей конкретен план, за да й се даде такава отсрочка.", "date": "2019.04.08", "title": "Мей се среща с Меркел и Макрон за Brexit"}
{"url": "https://standartnews.com/svyat/khvanakha-piton-kolkoto-ednoetazhna-postroyka-389117.html", "text": "Заловеният женски питон е по-дълга от едноетажна постройка и тежи над 140 килограма. Това е един от най-големите питони, уловени в южната част на Флорида, съобщи АФП. \"Екипът не само премахва инвазивните змии, но и събира данни за научни изследвания, разработва нови инструменти за премахването им и научава как питоните се размножават“, казаха учените. Змиите могат да унищожат част от местната дива природа, като убиват не само малки животни като зайци, птици и опосуми, но също алигатори и възрастни елени. Сега броят на питоните наближава рекордните 300 000, въпреки че Министерството на вътрешните работи на САЩ забранява вноса им в страната през 2012 г. Те вече са засичани и в щатите северно от Флорида. Сред идеите, които жителите на южна Флорида са предложили има доста екстравагантни като внасянето на австралийски кучета-териери, които убиват змии, и опъване на бодлива тел около дърветата, за да се защитят птиците.", "date": "2019.04.08", "title": "Хванаха питон колкото едноетажна постройка"}
