{"url": "https://standartnews.com/regionalni/yovchev-napravi-prva-kopka-na-striyt-fitnes-v-blagoevgrad-404576.html", "text": "Най-добрият български гимнастик за всички времена Йордан Йовчев направи първа копка на поредния спортен проект, който ще бъде реализиран в Благоевград. Церемонията се проведе днес в парк „Македония”, където ще бъде една от трите стрийт и крос фитнес площадки. Многофункционалното съоръжение ще бъде изградено на площ от 110 квадратни метра. Другите две площадки ще са с площ от по 49 квадратни метра, те ще са в парк „Даме Груев” и в парк „Бачиново”. Общата стойност на проекта е 72 000 лева. За успеха на начинанието и за здравето на всички водосвет отслужиха свещеници от благоевградския катедрален храм „Въведение Богородично”. Сред присъстващите на церемонията бяха още народният представител Даниела Савеклиева, вр. и. д. кмет Иво Николов, заместник-кметовете Христина Шопова, Зорница Кралева и Емилия Тунева, както и Марио Богданов, вицепрезидент на Световната федерация по таекуондо. Парк „Македония” ще бъде не само дом на световната музика, но и дом на спорта. Тук вече има зала за практикуване на таекуондо и бокс. Новата стрийт площадка ще се използва от всички спортисти и посетители. Те ще са за подготовка и провеждане на състезания и турнири от национално и европейско ниво. „Изказвам благодарност на община Благоевград за отношението към спорта, за всичко, което се прави за развитието на масовия и елитния спорт, за да живеем всички много по-добре. Радвам се, че гимнастиката се развива с пълна сила в Благоевград”, заяви Йордан Йовчев.           ", "date": "2019.10.21", "title": "Йовчев направи първа копка на стрийт фитнес в Благоевград"}
{"url": "https://standartnews.com/regionalni/avdzhii-otstrelyakha-245-kilogramov-gligan-404587.html", "text": "С нов голям успех се похвалиха ловджиите от гърменското село Дебрен. Съботният ловен излет им донесе новия трофей – 245-килограмово диво прасе. Слуката този път се усмихна на опитния ловец Исмет Вълков. След дълго преследване и благодарение на гончетата Вихър и Гаро той успя да повали глигана от втората гонка. Доволни от „урожая“, авджиите претеглили животното и кантарът ударил 245 килограма, пише struma.bg \r\n \r\nЛовната дружинка в Дебрен счупи рекорда в региона преди две години. Тогава техният колега Орхан Гавазов успя с един изстрел да повали 330-килограмово прасе в местността Шейнското. А бивните му бяха с дължина 22 сантиметра. Иначе местните ловджии са се разписвали и с ловни трофеи, тежащи от 240 до 280 килограма. Със слука се похвалиха и ловджиите от Сатовча. Техният екземпляр обаче е по-скромен, около 100 килограма.  \r\n ", "date": "2019.10.21", "title": "Авджии  отстреляха 245-килограмов глиган"}
{"url": "https://standartnews.com/regionalni/chetirima-padnakha-ot-pokriv-na-kshcha-pri-remont-404581.html", "text": "В чепеларското село Орехово четирима мъже са паднали от покрив при ремонт на къща. Трима от тях са пострадали, като по първоначална информация двама са със сериозни травми, съобщи bTV. За инцидента, който станал днес след обяд, потвърдиха и от полицията. Четиримата работници извършвали ремонт на двуетажна къща, собственост на чужд гражданин. Пострадалите са били наети на частни начала за ремонта, като повечето от тях са жители на Чепеларе, на възраст между 50 и 60 години. Инцидентът е станал, докато мъжете ковали челна дъска. Пострадалите са транспортирани в лечебно заведение. Полицията извършва оглед, образувано е досъдебно производство.", "date": "2019.10.21", "title": "Четирима паднаха от покрив на къща при ремонт"}
{"url": "https://standartnews.com/kultura/i-kopola-otreche-marvel-404528.html", "text": "Само няколко дни, след като Мартин Скорсезе разби с критичните си коментари филмите за супергерои на Marvel Studios, към него се присъедини и  Франсис Форд Копола, който заяви, че е съгласен с позицията на Скорсезе.  80-годишният кинорежисьор беше в Лион, Франция, където прие наградата Prix Lumiere за приноса му към киното. Тогава беше попитан за противоречивите коментари на Скорсезе. Копола, който режисира класиките „Кръстникът“ и „Апокалипсис сега“, коментира: \"Когато Скорсезе казва, че лентите на Marvel не са кино, той е прав, защото очакваме да научим нещо от киното, очакваме да спечелим нещо, просветление, известно знание, някакво вдъхновение. Не знам някой да се е обогатил от гледането на един и същ филм отново и отново“. Той дори нарече филмите на Marvel „отчайващи“. „Мартин беше доста мил – дори не ги нарече отвратителни. Аз пък твърдя, че са точно такива“, допълва Копола. В интервю  за Empire Скорсезе споделя, че в интерес на истината се е опитал да гледа филмите за супергерои на Marvel Studios. „Но е невъзможно. Честно казано, увеселителните паркове са по-интересни от тях. Макар че филмите са като добре направени забавления с добри актьори, играещи по възможно най-добрия начин при дадените обстоятелства“, продължава той. „Но това не е киното , в което едни човешки същества се опитват да предадат емоционални и психологически преживявания на други“, добавя Скорсезе. Копола не е режисирал филми от Twixt от 2011 г., но продължава да работи върху проекта Megalopolis.", "date": "2019.10.21", "title": "И Копола отрече Марвел"}
{"url": "https://www.standartnews.com/sport/slaviya-si-trgna-s-3-tochki-ot-stara-zagora-404592.html", "text": "Славия победи с 2:1 като гост Берое в последния мач от 13-ия кръг на efbet Лига. И трите попадения в мача паднаха през втората част, след като през първото полувреме отборите не успяха да отправят точен удар към противниковата врата. Георги Йомов (50) изведе белите напред, а Иван Минчев (67) изравни с глава. Галин Иванов (75) върна набързо аванса на Славия. След днешното поражение Берое се смъкнаха на 8-ото място в класирането, а Славия влезе в Топ 6.", "date": "2019.10.21", "title": "Славия си тръгна с 3 точки от Стара Загора"}
{"url": "https://standartnews.com/kultura/karamazov-prez-noemvri-v-otkradnat-zhivot-404534.html", "text": "Владо Карамазов ще се завърне в „Откраднат живот“ през ноември. В болница „Света Анастасия“ все по-често споменават неговия герой. В края на миналата седмица сестра Кая Райкова, с която д-р Христо Карагьозов има трудна, но не и забранена любов, обясни, че той съвсем не е измислен, а реален образ. А това означава само едно – че поредното влизане на Карамазов в медицинския екшън предстои. Говори се, че топ актьорът излезе от вече култовата сага не само заради много други ангажименти, но и заради временни, но досадни проблеми, провокирани от дископатия – диагноза, която няма нищо общо нито с възраст, нито с килограми, нито с начин на живот.  Карамазов, който напоследък е изключително увлечен по фотографията, ще разкаже за 7 пиеси чрез 7 снимки в седмата Нощ на театрите през ноември, като във фокуса на арт акцията е една от най-известните безалкохолни напитки в света. „В проекта виждам дори образoвателен елемент. Да провокираме любопитството и хората да прочетат текста, да гледат пиесата в някой театър, знанията им за театъра да се обогатят. И всичко това чрез седем фотографии, направени от мен. Бизнесът и изкуството може да вървят ръка за ръка, важното е всичко да става с желание, мисъл и въображение”  – споделя Владо. Предизвикателството към зрителите ще бъде да познаят кои са пиесите, тъй като дума в заглавията им ще бъде сменена от въпросния бранд. Карамазов е посланик на седмото издание на европейската инициатива „Нощ на театрите“, която тази година ще се проведе на 16 ноември. Историята на актьора с театралната платформа е вече на 6 години, като по традиция Владо участва във фотографския проект „Нощни персонажи“. През 2019-а посланието но Нощта е „Ти променяш играта. Играта променя теб“.  ", "date": "2019.10.21", "title": "Карамазов през ноември в „Откраднат живот“"}
{"url": "https://standartnews.com/kultura/orlin-goranov-pee-v-mladost-na-25-oktomvri-404537.html", "text": "Обичаният от много поколения Орлин Горанов ще пее напълно безплатно в „Младост”, в края на тази седмица. На 25 октомври той излиза на сцената в парка в „Младост” 3. Концертът започва от 18:00 часа. В програмата са включени още Народен оркестър „Шопите”, със солист Росина Дечева, групата за автентичен фолклор „Армаган” и ансамбъл „Български ритми”. Организатор е архитект Стефан Стефанов, който е кандидат за кмет на „Младост. Стефанов проведе кампания с акцент върху културните събития – изложби и концерти. Самият той декларира, че съживяването на културния живот в района е основен акцент в програмата му. „В „Младост” културата е ударила дъното. Нямаме културен център, нямаме събития, не може да създадем програми, за да събудим хората. В района има страшно много хора, за които културата е важен приоритет в живота”, смята Стефанов. „Културата е тази, която ни е създала и тази, която ще ни спаси. „Младост\" е със 120 000 души население, това е цял град, а нямаме културен живот в квартала. Обичам да ходя на концерти, на изложби, на театър, но всички те се случват в центъра на София. Това ще се промени\". С тези думи гл. архитект на „Младост\" Стефан Стефанов обяви още на откриването на предизборната си кампания, че през следващите четири години в квартала ще бъде изграден културен център. Арх. Стефан Стефанов заявява, че ще работи много отблизо и с директорите на училищата и детските градини. Ще бъде засилена самодейната дейност на читалищата в района.", "date": "2019.10.21", "title": "Орлин Горанов пее в „Младост” на 25 октомври"}
{"url": "https://standartnews.com/kultura/muzika-i-teatr-v-ndk-404548.html", "text": "В ДНК-пространството за съвременен танц и пърформанс в НДК на 21 октомври от 19 и от 20 часа публиката я очаква френският спектакъл „Н“. „H” е триизмерна скулптура, дегизирана като интимно аудиовизуално представление. Д’Аселер и Вигру следват своето проучване на виртуализацията на физическия свят и създават завладяващо и хипнотично изживяване. С помощта на видеопрожекция, „H“ поставя под въпрос възприятието на зрителя и създава илюзията за реално физическо присъствие. Кога и как образът става реалност? На 21 октомври от 18, 30 часа в Литературен клуб „Перото“ ще бъде представена книгата „Слънчогледова нива” на Людмила Балабанова. Творбата разкрива чувствителност и умение в сбирка с 21 хайбуна, които могат да бъдат разделени на метафизически медитации и преживявания, свързани с отношението на авторката към любовта. На 22 октомври Мария Илиева представя новия си албум „Всичко – най-доброто” на концерт в зала 1 от 20 часа. По нов начин ще звучат някои от най-големите хитове на певицата от началото на кариерата ѝ до днес. Публиката ще чуе емблематичните „Лунен сън”, „Нищо”, „Alright”, „Сама”, „Крадена любов”, „Чуваш ли ме”, „I Like”, „Играя стилно”, „Нека вали”, „Всичко”... Българският спектакъл „Hating machine“ ще можете да гледате на 22 октомври от 20 часа в ДНК. Пърформансът на Марион Дърова направи своята премиера през април отново в ДНК. „Hating machine“ ни казва, че да мразиш е по-лесният начин да формираш идентичност и значимост в свят на скорости и противоречива информация. „Машината за омраза“ работи по-добре на бързи обороти, за да няма време за мислене. Така омразата покълва лесно, прераства в епидемия, гарантира комфорта на групата и съществуване без съмнения. Омразата носи неизчерпаема самогенерираща се енергия, а въпросът, който спектакълът задава е „ще се включиш ли към световния двигател?“. На 23 октомври в зала 1 от 20 часа за първи път ценителите ще гледат балет на Борис Ейфман - „Евгений Онегин“,  хореографската версия на романа в стихове на Пушкин. В постановката великият хореограф съединява класика и съвременност. Героите на Пушкин са превърнати в знакови персонажи на нашето време, минали през тревожната епоха на промени, живущи на ръба на преломление на вековете. Неочакваната комбинация от творби на Пьотър Чайковски и рок музиката на композитора Александър Ситковецкий позволява на зрителите да се усетят по-дълбоко замисъла на хореографа. Спектакълът „Цикадите” е на 23 октомври от 18, 30 часа в Театър Азарян, сцена Backstage. Една история за мъжкото и женското начало, за несломимата любовна хватка между двама души. Всичко ги разделя и всичко ги събира. За любовта като машина на времето и митичен сблъсък между мъжа и жената. Желание да се бориш за непостижимото срещу желание да рискуваш, скачайки в неизвестното. Сблъсък на живот и смърт. Емоционално срещу рационално. Тяло срещу тяло. Да се довериш на съдбата или да си поемеш въздух и да се откъснеш напред? Последен в програмата на АСТ Фестивал за свободен театър е  хореографският концерт „SIX LOVE SONGS“ на Жана Пенчева - на 23 октомври от 20 в ДНК. Проектът е резултат от сътрудничеството между музика и танц, провокирано от идеята, как може да се визуализира провалената любов. На 24 октомври в зала номер 1 е ред на „Забраненото шоу на Рачков“ – комедиен моноспектакъл, който въвежда в кухнята на телевизията. Как се правят новините? Лъжат ли ни рекламите? Какво работи продуцентът? Свършват ли някога сапунените сериали? Това са само част от въпросите, на които дава отговор един от най-обичаните шоумени в България. Най-популярният и успешен гръцки изпълнител Йоргос Даларас гостува за първи път в София с грандиозен концерт в зала 1 на 25 октомври от 20. Иконата на гръцката музика ще разтопи сърцата на всичките си български почитатели с великолепен спектакъл, част от новото му турне „Classics”, събиращо най-доброто от многогодишното му и огромно творчество. Мива Матрейек – аниматор, дизайнер и пърформанс артист ще гостува на сцената на ДНК-пространство за съвременен танц и пърформанс на 26 октомври от 19, 30 часа. Благодарение на опита си в анимацията, Мива Матрейек създава спектакли на живо, в които тя е силует, сянка, взаимодействаща със създадените от нея подвижни образи, които изследват пресечната точка между кино и театър, фанатично и физическо.  ", "date": "2019.10.21", "title": "Музика и театър в НДК"}
{"url": "https://www.standartnews.com/sport/oshche-2-medala-za-blgariya-ot-evro-2019-po-shchangi-404578.html", "text": "Нови два медала спечели България в двубоите на продължаващото в Букурещ \r\nевропейско първенство за младежи. При 20-годишните в кат. 67 кг Стилян \r\nГроздев грабна среброто, а Валентин Генчев извоюва бронза в общото \r\nкласиране. Освен това двамата спечелиха по още съответно два сребърни и \r\nдва бронзови медала от представянето си в отделните движения, съобщава \r\nсайтат на БФВТ  . \r\n \r\nВ изхвърлянето Гроздев стартира от 130 кг, след това не успя на 134 и в \r\nпоследния си опит вдигна 135 кг. Генчев се справи без грешка със 129, \r\n132 и 134 кг. В изтласкването Стилян бе перфектен със 160, 165 и 167 кг, \r\nдокато Валентин тръгна от 160, мина през 165 и еденствено не успя на 169 \r\nкг. В крайна сметка Гроздев завърши с двубой 302 кг, а Генчев с 299 кг. \r\nШампион е руснакът Зулфат Гараев с 314 кг (144 и 170). \r\n \r\nТака, на европейското за млади щангисти в румънската столица България \r\nвече има общо девет медала (три от които в двубоите), след като в събота \r\nАнгел Русев стана шампион в двубоя и грабна още две отличия в кат. 55 кг \r\nпри 20-годишните – бронз в изхвърлянето и злато в изтласкването. \r\n \r\nПървенството в румънската столица е квалификация за олимпийските игри в \r\nТокио следващото лято.", "date": "2019.10.21", "title": "Още 2 медала за България от Евро 2019 по щанги"}
{"url": "https://www.standartnews.com/sport/rafa-shche-igrae-za-ispaniya-v-kupa-deyvis-404565.html", "text": "Само 2 дни след като се ожени Рафа Надал обяви, че ще играе за Испания във финалите на новия формат за Купа „Дейвис“, който започва на 18 ноември в Мадрид. Новината е на Франс прес. Левичарят от Манакор се оттегли от турнира в Шанхай заради контузия в китката и оттогава не е играл.Капитанът Сержи Бругера е повикал още Роберто Баутиста Агут, Пабло Кареньо Буста, Фелисиано Лопес и Марсел Гранойерс. Останалият извън състава Фернандо Вердаско остана неприятно изненадан.. \r\n„Изключително тъжен и разочарован съм, че Сержи Бругера не разчита на мен за Купа „Дейвис“. Бях много развълнуван да изляза за последен път в двубой за този турнир в родния ми град Мадрид. Благодаря на всички, които вярват в мен. И тези триумфи за Купа „Дейвис“, спечелени през 2008, 2009 и 2012 г. винаги ще останат с мен. Напред, Испания“, написа Вердаско във Фейсбук. Испания е в група „В“ на Купа „Дейвис“ заедно с отборите на Русия и Хърватия. Съставите са раздени в шест групи по три. Победителите във всяка от тях и двата най-добри втори тима се класират за четвъртфиналите. Всеки мач се състои от два мача на единично и един на двойки.", "date": "2019.10.21", "title": "Рафа ще играе за Испания в Купа \"Дейвис\""}
{"url": "https://standartnews.com/sport/rafa-shche-igrae-za-ispaniya-v-kupa-deyvis-404565.html", "text": "Само 2 дни след като се ожени Рафа Надал обяви, че ще играе за Испания във финалите на новия формат за Купа „Дейвис“, който започва на 18 ноември в Мадрид. Новината е на Франс прес. Левичарят от Манакор се оттегли от турнира в Шанхай заради контузия в китката и оттогава не е играл.Капитанът Сержи Бругера е повикал още Роберто Баутиста Агут, Пабло Кареньо Буста, Фелисиано Лопес и Марсел Гранойерс. Останалият извън състава Фернандо Вердаско остана неприятно изненадан.. \r\n„Изключително тъжен и разочарован съм, че Сержи Бругера не разчита на мен за Купа „Дейвис“. Бях много развълнуван да изляза за последен път в двубой за този турнир в родния ми град Мадрид. Благодаря на всички, които вярват в мен. И тези триумфи за Купа „Дейвис“, спечелени през 2008, 2009 и 2012 г. винаги ще останат с мен. Напред, Испания“, написа Вердаско във Фейсбук. Испания е в група „В“ на Купа „Дейвис“ заедно с отборите на Русия и Хърватия. Съставите са раздени в шест групи по три. Победителите във всяка от тях и двата най-добри втори тима се класират за четвъртфиналите. Всеки мач се състои от два мача на единично и един на двойки.", "date": "2019.10.21", "title": "Рафа ще играе за Испания в Купа \"Дейвис\""}
{"url": "https://standartnews.com/sport/oshche-2-medala-za-blgariya-ot-evro-2019-po-shchangi-404578.html", "text": "Нови два медала спечели България в двубоите на продължаващото в Букурещ \r\nевропейско първенство за младежи. При 20-годишните в кат. 67 кг Стилян \r\nГроздев грабна среброто, а Валентин Генчев извоюва бронза в общото \r\nкласиране. Освен това двамата спечелиха по още съответно два сребърни и \r\nдва бронзови медала от представянето си в отделните движения, съобщава \r\nсайтат на БФВТ  . \r\n \r\nВ изхвърлянето Гроздев стартира от 130 кг, след това не успя на 134 и в \r\nпоследния си опит вдигна 135 кг. Генчев се справи без грешка със 129, \r\n132 и 134 кг. В изтласкването Стилян бе перфектен със 160, 165 и 167 кг, \r\nдокато Валентин тръгна от 160, мина през 165 и еденствено не успя на 169 \r\nкг. В крайна сметка Гроздев завърши с двубой 302 кг, а Генчев с 299 кг. \r\nШампион е руснакът Зулфат Гараев с 314 кг (144 и 170). \r\n \r\nТака, на европейското за млади щангисти в румънската столица България \r\nвече има общо девет медала (три от които в двубоите), след като в събота \r\nАнгел Русев стана шампион в двубоя и грабна още две отличия в кат. 55 кг \r\nпри 20-годишните – бронз в изхвърлянето и злато в изтласкването. \r\n \r\nПървенството в румънската столица е квалификация за олимпийските игри в \r\nТокио следващото лято.", "date": "2019.10.21", "title": "Още 2 медала за България от Евро 2019 по щанги"}
{"url": "https://standartnews.com/biznes/erp-sever-investira-400-khlv-v-oblast-varna-404546.html", "text": "ЕРП Север извършва редица дейности по поддръжка на електроразпределителната мрежа на своята лицензионна територия. Екипите на дружеството са обединени и управлявани от пет разпределителни обслужващи центрове в Североизточна България с допълнително райониране по по-малките населени места. Дейностите по аварийни ситуации, както и по ремонтни и инвестиционни проекти се съчетават с периодични инспекции по мрежата и приоритетно предприемане на мерки за повишаване сигурността на електрозахранването на клиентите. Проекти на стойност 400 000 лева е реализирало ЕРП Север в района, обслужван от Разпределителен обслужващ център Варна. Населените места, в които е осъществена мащабна рехабилитация на въздушната електроразпределителна мрежа, включват град Долни чифлик, село Блъсково и село Осеново. Паралелно с ремонтните дейности по подмяна на съоръжения в областта през последните месеци, дружеството е инвестирало в етап от проект за изграждане на нова въздушна мрежа в местност Боровец – юг в град Варна. Вложени са общо 24 000 метра усукан изолиран проводник с висока устойчивост на резки промени в метеорологичните условия, монтирани са 150 нови стоманобетонни и железорешетъчни стълба в посочените населени места, извършени са профилактични дейности по подмяна на електрически елементи от въздушната мрежа и допълнително са обезопасени съоръженията. Проектите са част от програмите за инвестиции и ремонти на ЕРП Север за 2019 г, изпълнението на които гарантира качество на доставяната услуга на клиентите. Електроразпределение Север АД притежава лицензия за дейността разпределение на електрическа енергия. Лицензионната територия на дружеството е с размер от близо 30 000 кв. км и обхваща 9 административни области в Североизточна България - Варна, Велико Търново, Габрово, Добрич, Разград, Русе, Силистра, Търговище и Шумен. ЕРП Север управлява и поддържа електроразпределителна мрежа с обща дължина от 42 626 км и 26 подстанции.  ", "date": "2019.10.21", "title": "ЕРП Север инвестира 400 х.лв. в област Варна"}
{"url": "https://standartnews.com/biznes/dimitr-ivanov-realnata-inflatsiya-v-blgariya-e-6-7-404567.html", "text": "България няма как да не бъде засегната от новата световна икономическа криза, предупреди днес в интервю за БНР макроикономистът проф. Димитър Иванов. По думите му в изнесените положителни данни за икономиката ни има и предизборни нюанси. „Нямаме нови инвестиции, нямаме подновяване на индустрията. Огромни стратегически проекти в страната са забавени…. Ако погледнем и социалната картина в икономиката – тя е трагична. Над 50% от българското население получава под минималната работна заплата. Нищо не се случи в областта на новия икономически модел, нова реиндустриализация“, каза Иванов. Според него в страната ни се създава климат, който отблъсква чуждите инвеститори. Той смята, че статистиката не отразява и реалната картина на инфлацията в страната. По думите му тя върви към 6-7%. Проф. Иванов е категоричен, че трябва да се мисли за нов социален и индустриален пакт за развитие на България и той да е между всички политически сили. Първите признаци за световна финансова криза бяха налице още през пролетта, подчерта макроикономистът. „Над 90% от световната икономика е с намаляващ растеж. Очаква се растежът за цялата световна икономика тази година да бъде не повече от 3%, а за Европа и особено за еврозоната – между 1 и 1,5%. Тази рецесия, тази криза, която идва със забавяне на растежа, тя има различни характеристики от тези на кризата от 2008 г.. Докато предишната беше криза на търсенето, новата криза, която се очертава, ще бъде криза на предлагането, защото тя носи в себе си изключително остри геополитически проблеми, проблеми на регулирането на световната търговия“, обясни той. Проф. Димитър Иванов коментира и темата Брекзит. Според него умората е голяма, което води до голямо вътрешно разцепление в цялото британско общество. Драмата не е само във Великобритания, но тя е и в ЕС, рисковете са големи, подчерта той и изказа мнението си: „Европейските лидери ще се забавят, но няма как да не дадат продължаване на периода за преговори по излизането на страната от ЕС. Датата 31 октомври Борис Джонсън може да я представи като успех за сключването на политическата сделка, но до 31 октомври не виждам как ще бъдат гласувани закон по закон всички нови промени, произтичащи от този нов план за излизане от ЕС“. „Разводът с ЕС стана дълъг, сложен, превърна се в една драма, фарс и скандали в цялата политическа система във Великобритания. Той започна да се превръща вече и в една опасна битка за запазването на самото Обединено кралство. Дебатите в т.нар. суперсъбота в парламента бяха толкова изострени, толкова политически значими, че нищо не се знае – какво ще стане в следващите седмици и месеци“, коментира проф. Димитър Иванов. Тази седмица е критично важна, подчерта проф. Иванов: „Правителството на Борис Джонсън ще се опита да направи втори опит за т.нар. съществено дискутиране и гласуване на неговия план. Не се знае този втори опит дали ще бъде приет, защото той вече беше гласуван и всичко зависи от решението на спийкъра на парламента – дали той ще приеме подобно гласуване“. На Джонсън му трябват 320 гласа, за да мине неговият план, обясни икономистът и добави каква е ситуацията към момента: „Той е на острието – има около 314 – 315 гласа. Нещата в британския парламент са разделени почти наполовина. Ако днес има второ гласуване и постигне 320 гласа, това няма да е краят. Това само ще е началото на края. Предстои изключително сложна дискусия по самото законодателство. Тя може да продължи с месеци“. По думите му независимо дали днес ще има или не гласуване, опасността от предсрочни избори не е изчезнала: „Днес почти е налице консенсус в британския парламент, че трябва да се върви към нови избори“.", "date": "2019.10.21", "title": "Димитър Иванов:Реалната инфлация в България е 6-7%"}
{"url": "https://standartnews.com/sport/tsarsko-selo-udari-botev-vr-404591.html", "text": "Новакът в efbej Лига Царско село постигна категорична победа с 3:0 срещу състава на Ботев Враца в опашкарското дерби на 13-тия кръг.  Головете за домакините бяха отбелязани от Антон Карачанаков в 28-та минута, както и от Родни Антуи в 48-а и 68-а победа. Загубата бе трета поред като гост за Ботев (Вр) и е на 12-о място с 12 т. Царско село е 11-и с 12 точки. ", "date": "2019.10.21", "title": "Царско село удари Ботев (Вр)"}
{"url": "https://standartnews.com/sport/grisho-veche-s-300-pobedi-v-tenisa-404590.html", "text": "Победите на Григор Димитров в професионалния тенис вече са 300. Тази вечер Гришо започна ударно участието си във Виена, след като в мач от I кръг надделя над босненския квалификант Дамир Джумхур след 6:3, 7:5. Победата е под №4 на българина над този противник в тура. Следващият противник на хасковлията ще бъде италианеца Матео Беретини, който имаше доста проблеми срещу намиращия се в трагична форма Кайл Едмънд, но все пак оцеля и стигна до крайния успех в срещата. Григор проби във втория гейм на първия сет подаването на своя противник и след това успя да си затвърди пробива аванс и да поведе с 3:0 гейма. Последва истински рецитал на българина, който проби за втори път в шестия гейм. Силите на босненеца стигнаха за връщане на един от пробивите и спечелване на още един гейм. В деветия гейм българинът не сгреши и си спечели подаването, за да вземе първия сет. Във втория сет Григор проби в петия гейм за 3:2, но след това босненецът върна моментално пробива. Все пак българинът стигна до решителен пробив за 6:5 и при своето подаване не сгреши.", "date": "2019.10.21", "title": "Гришо вече с 300 победи в тениса"}
{"url": "https://standartnews.com/svyat/slovenka-si-rezhe-rkata-za-380-bona-zastrakhovka-404583.html", "text": "Първите изслушвания преди старта на делото за шокиралата цяла Словения застрахователна измама се проведоха в Любляна . Млада жена и нейният приятел са подсъдими, след като стана ясно, че тя е отрязала ръката си с циркуляр с цел да получи голямо застрахователно обезщетение, съобщава местната \"Поп ТВ\". Според прокурорите 29-годишният Себасиен Абрамов е убедил 21-годишната Юлия Адлесич, че ако предизвика инцидент, който да ѝ докара 100% инвалидност, ще получи от застрахователя 380 000 евро, както и 3000 евро на месец за цял живот. В схемата са замесени още трима души от семейството на Адлесич. Разследването хвърли нова светлина и върху случай от преди 4 години с участието на нейния приятел. Полицията вече подозира, че Абрамов не е застрелял тогавашната си приятелка по непредпазливост, а всъщност е било извършено добре планирано престъпление.", "date": "2019.10.21", "title": "Словенка си реже ръката за 380 бона застраховка"}
{"url": "https://standartnews.com/svyat/vtori-opit-za-glasuvane-na-sdelkata-za-brekzit-be-osueten-404584.html", "text": "\r\n  Джон Бъркоу, председател на Камарата на общините на британския парламент, осуети опита на британското правителство да внесе отново за гласуване днес споразумението за Брекзит, договорено от премиера Борис Джонсън с ЕС миналата седмица, предадоха световните агенции. \r\n \r\nПърви опит в тази насока бе направен в събота, но тогава депутатите приеха поправка, с която де факто отложиха гласуването по сделката  Правителството поиска днес да се състои нов вот, но Бъркоу отказа с аргумента, че това би представлявало нарушение на парламентарните правила. \r\n \r\n\"Сегашната инициатива на правителството по същество повтаря съботната му инициатива, по която Камарата на представителите вече се произнесе. Външните обстоятелства от събота досега не са се променили. Имайки предвид това, реших, че предложението на правителството днес няма да се обсъжда, защото това би било повторение на вече проведените дебати и нарушение на правилата за работа на парламента\", каза Бъркоу, цитиран от световните агенции. \r\n \r\nТози отказ да се организира нов вот означава, че правителството ще трябва сега да продължи да работи за прокарване в парламента на законодателството, необходимо за ратификацията на сделката за Брекзит. Опоненти на Джонсън обаче имат намерение да провалят този опит чрез внасяне на поправки, които ще съсипят договорената от Джонсън с ЕС сделка, отбелязва Ройтерс. \r\n \r\nПравителството планира да внесе по-късно днес за обсъждане и гласувания ключов законопроект за Брекзит, а първият кръг дебати и гласувания по него ще се състои утре, предаде Асошиейтед прес. Борис Джонсън се надява законопроектът да бъде одобрен от парламента преди 31 октомври, датата на планирания Брекзит. Не е ясно дали правителството ще има време да спази този срок.", "date": "2019.10.21", "title": "Втори опит за гласуване на сделката за Брекзит бе осуетен"}
{"url": "https://www.standartnews.com/sport/grisho-veche-s-300-pobedi-v-tenisa-404590.html", "text": "Победите на Григор Димитров в професионалния тенис вече са 300. Тази вечер Гришо започна ударно участието си във Виена, след като в мач от I кръг надделя над босненския квалификант Дамир Джумхур след 6:3, 7:5. Победата е под №4 на българина над този противник в тура. Следващият противник на хасковлията ще бъде италианеца Матео Беретини, който имаше доста проблеми срещу намиращия се в трагична форма Кайл Едмънд, но все пак оцеля и стигна до крайния успех в срещата. Григор проби във втория гейм на първия сет подаването на своя противник и след това успя да си затвърди пробива аванс и да поведе с 3:0 гейма. Последва истински рецитал на българина, който проби за втори път в шестия гейм. Силите на босненеца стигнаха за връщане на един от пробивите и спечелване на още един гейм. В деветия гейм българинът не сгреши и си спечели подаването, за да вземе първия сет. Във втория сет Григор проби в петия гейм за 3:2, но след това босненецът върна моментално пробива. Все пак българинът стигна до решителен пробив за 6:5 и при своето подаване не сгреши.", "date": "2019.10.21", "title": "Гришо вече с 300 победи в тениса"}
{"url": "https://www.standartnews.com/sport/tsarsko-selo-udari-botev-vr-404591.html", "text": "Новакът в efbej Лига Царско село постигна категорична победа с 3:0 срещу състава на Ботев Враца в опашкарското дерби на 13-тия кръг.  Головете за домакините бяха отбелязани от Антон Карачанаков в 28-та минута, както и от Родни Антуи в 48-а и 68-а победа. Загубата бе трета поред като гост за Ботев (Вр) и е на 12-о място с 12 т. Царско село е 11-и с 12 точки. ", "date": "2019.10.21", "title": "Царско село удари Ботев (Вр)"}
{"url": "https://standartnews.com/svyat/opasni-khimikali-v-samolet-go-prizemikha-izvnredno-404588.html", "text": "Самолет на American Airlines. летящ от Лондон до Филаделфия, кацна в Ирландия, след като в понеделник почистващи химикали изтекоха в кабината на самолета. \"Полет 729 на American Airlines от Лондон Хийтроу до Филаделфия се отклони към Дъблин поради миризма, причинена от разлято почистващо вещество в кабината\", се казва в съобщението на говорител на American Airlines. Кейти Филипс, пътник на борда на отклонения полет, туитира, че \"химическо разливане\" е довело до \"огнище на болест\" в самолета. Филипс каза пред CNN, че миризмата е \"леко по-сладка от гориво\". \r\n\"Закъсняхме с близо час на Хийтроу, когато усетихме странна миризма\", каза Филипс и добави, че самолетът е излетял така или иначе. Хората в самолета започнали да се чувстват неразположение след излитането и една от стюардесите се почувствала зле. Самата Филипс не се почувствала зле и не проявила никакви симптоми. \"Стюардесата беше заобиколена от други служителки\", добави пътничката. От American Airlines заявиха: \"Обстойно проучваме спецификата на случилото се на този полет.\" \r\n \r\nСамолетът кацнал в Дъблин в 1.15 ч. местно време, съобщиха от авиокомпанията. \"Медицински лица пристигнаха, за да оценят състоянието на всички членове на екипажа или пътниците, които можеше да се нуждаят от допълнителна помощ\", заяви говорителят на авиокомпанията. \r\n \r\nДвама членове на екипажа и един клиент бяха откарани в болница за оценка, потвърдиха от авиокомпанията. Говорител на летището в Дъблин каза, че полетът е отклонен там за спешна медицинска помощ. \r\n \r\n ", "date": "2019.10.21", "title": "Опасни химикали  в самолет го приземиха извънредно"}
{"url": "https://standartnews.com/sport/slaviya-si-trgna-s-3-tochki-ot-stara-zagora-404592.html", "text": "Славия победи с 2:1 като гост Берое в последния мач от 13-ия кръг на efbet Лига. И трите попадения в мача паднаха през втората част, след като през първото полувреме отборите не успяха да отправят точен удар към противниковата врата. Георги Йомов (50) изведе белите напред, а Иван Минчев (67) изравни с глава. Галин Иванов (75) върна набързо аванса на Славия. След днешното поражение Берое се смъкнаха на 8-ото място в класирането, а Славия влезе в Топ 6.", "date": "2019.10.21", "title": "Славия си тръгна с 3 точки от Стара Загора"}
