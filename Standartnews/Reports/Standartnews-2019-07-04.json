{"url": "https://www.standartnews.com/sport/ludogorets-specheli-superkupata-v-nelep-mach-video-396307.html", "text": "Лудогорец спечели за четвърти път в историята си Суперкупата на България. Във финала на ст. \"Васил Левски\", \"орлите\" надиграха с минималното 2:0 Локомотив Пловдив в комичен мач дори за родните стандарти. Първият гол \"вкара\" новото попълнение Мавис Чибота рано в 3-ата минута. Крилото стреля в единия ъгъл на вратата пазена от Луков, но след нелеп рикошет в гърдите на нигериеца Стивън Езе, тя промени тотално траекторията си и влетя в мрежата. При гола си Чибота се направи на драскаща котка. \r\nВ продължението на двубоя \"смърфовете\" явно изморени от \"тежката\" подготовка оставиха Чибота да напредне сам и да подаде малко случайно към Джоди Лукоки, който прониза Луков за 2:0. \r\nПрез останалото време футболът, който двата тима предложиха бе меко казано нелеп. Нескопосаните отигравания властваха, като малкото зрители по трибуните и тези преди телевизионните екрани се забавляваха. Локо Пловдив имаше доста шансове за гол, но Карагарен, Аралица и Димитър Илиев направиха пропуски. Лудогорец има доста до поправя до мачовете с Ференцварош. В този мач си пролича, че тимът определено не играе добре. \r\nТова е четвърта Суперкупа на България за Лудогорец. \"Орлите\" се изравниха на върха с ЦСКА, който също има толкова отличия. ВИЖТЕ ВИДЕО ТУК", "date": "2019.07.03", "title": "Лудогорец спечели Суперкупата в нелеп мач (ВИДЕО)"}
{"url": "https://standartnews.com/mneniya/pernik-na-kolela-i-sireneto-na-shrodinger-396309.html", "text": "Две знаменити годишнини отбелязахме, прелюбезни! 200 години от патентоването на велосипеда и 90 на Перник като град. Прозрението, че колелото на историята се върти от редуването на леви и десни педали (поради пролетарския състав на населението в Перник са предимно леви) е възможно, благодарение на патентното свидетелство, издадено на името на Денис Джонсън в Лондон на 26 юни 1819 година.   – писах я за пръв път през 1996-а в началото на Виденовата зима, когато противоборството между леви и десни в България беше все още основен исторически наратив,  . На един от спектаклите на „Каналето“ в Театър „София“, актьорът Стефан Рядков, покачен на велосипед „Балканче“, произнасяше монолога за редуването на десните и левите педали. Контестации имаше само в редиците на левите и десните, ЛГБТ-обществото остана безразлично към политнекоректната смешка, защото беше заето да оцелява както целия български народ, шашнат от галопиращата инфлация. Защо тези тръпчиви спомени по никое време? Или по-скоро по време, когато – заради летните дъждове - паметливите  българи са заети да събират по две животни от всеки вид. Така е и с тавана на  пенсиите, и с ограничението на вноса на дизелови коли,  и с намаляването на ДДС за различни стоки, а най-забавно е положението със субсидиите на партиите. Принципът там не е нито ляв, нито десен – както и да го въртим, в крайна сметка  . Дали през парите на бизнеса, които са взети пак от тях, или директно през данъците си и бюджета – резултатът е един и същ. Само че при плащането през дарения на бизнеса развращаващият и корупционният ефект е много по-голям. Тук би следвало да важи принципът  „колкото по-прозрачно, толкова по-добре“. Най-прозрачно би било, ако при плащане на данък общ доход, например, всеки би могъл да посочи за коя от действителните политически сили иска да отидат част от парите му. Така, практически, с края на всяка фискална година ще имаме избори, доста по-реални от машинното, дистанционното или всяко едно друго гласуване. Да, има хора с право на глас, които не плащат реално ДОД по различни причини, но техният брой е пренебрежим спрямо плащащите. Мисля, че подобен подход би имал благотворно влияние и върху традиционната абстинентност на голяма част от българите към политиката. Искат - не искат, когато плащат данъци, ще трябва да вземат отношение. . Мисля, че подобен подход ще налее допълнително гориво не само в неговия граждански патос, защото всеки плащащ данъци ще може да се обръща към своите политически избранници със справедливото: Аз ви издържам, хайде малко по-отговорно, ако обичате. Разбира се, не е толкова просто. Изобщо в политиката простите и уж очевидни решения обикновено са най-грешните. Да не се обиди някой, ама когато си чук, нормално е всички проблеми да ти изглеждат прости като пирони... \r\nМога смело да заявя, че в момента няма нито един прост проблем за решаване пред българските политици. От спора със северомакедонците за Гоце Делчев до нулевата или намалена ставка на ДДС върху печатните произведения (надявам се поне тя да бъде приета). Дори знаменитото Бойково „аз съм прост и вие сте прости, значи ще се разберем“, отправено към металурзите, си беше чиста метафора. И тогава, и сега нито един от техните проблеми няма просто решение.  В политиката за разлика от бизнеса всяко решение е предмет на сложни съобразявания с възможно най-широк кръг от заинтересовани граждани. Поне в демокрацията е така. По тази причина често политическите решения изглеждат непоследователни и дори противоречиви, а пък да бъдат разпънати в простата координата „ляво-дясно“ е понякога съвсем невъзможно. Станишев въвежда плосък данък, Бойко вдига пенсиите, ДПС иска безплатни детски градини...   Преди време, когато казах, че в хладилника няма ляво и дясно сирене, отнесох куп дюдюкания. Но това също може да е сложен въпрос, ако го разгледаме не просто като има или няма сирене, а от позициите на квантовата физика. Защото, според нея, също като една котка на Шрьодингер, сиренето може хем да го има, хем да го няма. И според Влади Горанов е така, без да е учил квантова физика. А пък за Дянков сиренето вървеше направо с пицата, ще добавят по-паметливите.   И в Европарламента ляво-дясната ориентация потъна в пазърлъците около новото ръководство. Ние вече сме европейци, не може да не ги отчитаме тези неща. Европейци сме, ами! Дори в Перник си имат пикаещо момченце в шадраван. С тази разлика от Брюксел, че  .. Защо ги приказвам всички тези неща за лявото и дясното? Защото опитът да се набута противостоянето между ГЕРБ и БСП в това русло е сравним с опита да се прибере дъждовната вода от „Солунска“. Големият проблем е, че дори да дойдат по магичен начин на власт, БСП в момента нямат кадри, с които да управляват. А политическата история на лидерката им Корнелия до този момент по никакъв начин не издава желания за колаборация с други сили или дори  експерти от гражданския сектор. Тя се е затворила във вътрешнополитическия си диалог, който все повече заприличва на шизофрения.  При ГЕРБ нещата са доста по-добре по отношение на кадрите, а и те напоследък ясно дават заявка, че искат да разширяват кръга от сподвижниците си и винаги са готови да делят властта. Няма голяма драма и в това с ДПС ли ще я делят, или с патриотите, или с т.нар. десница -все едно от кого ще е представлявана. До степен, че са застрашени очните прегледи – в смисъл не че не виждат подрастващите, а не знаят буквите, които трябва да кажат, че са видели на таблото...  Абе, не е розово положението. Ето – през изминаващата седмица 25 хиляди мълнии паднали в България само за един ден, съобщават метеоролозите. Дали пък някой не иска да ни каже нещо?! Но, както твърдят, че бил възкликнал  Ной – „Не се притеснявайте, само на облак е...“ Малко песимистично звучи всичко до тук, затова се връщам към радостната новина, че  . Наистина обичам това държеливо и насмешливо население и неговите многобройни таланти във всяка една област, които толкова години не позволяват на културния империализъм на София да ги погълне. Даже ще си позволя накрая съвсем открита реклама на един забележителен сборник – знам, че вече е библиографска рядкост, така че съвестта ми е чиста.   Този човек, който цял живот пише мъдрости с пръст по водата е истинско съкровище. Той принадлежи на Перник, на жена си (безумно талатнливата режисьорка Диана Добрева) и на цялото българско човечество. Ето един негов стих, който казва всичко:", "date": "2019.07.03", "title": "Перник на колела и сиренето на Шрьодингер"}
{"url": "https://www.standartnews.com/sport/braziliya-e-na-final-v-kopa-amerika-396241.html", "text": "Бразилия победи Аржентина с 2:0 и се класира за финала на Копа Америка. Головете на \"Естадио Минейрао\" в Бело Оризонте отбелязаха Габриел Жезус в 19-ата и Роберто Фирмино в 71-ата минута. На два пъти гредата спаси \"селесао\" от попадение след удари на Агуеро (30) и Меси (57). Нервите на футболистите на няколко пъти не издържаха и Бразилия завърши мача с 2 жълти картона, а Аржентина с 5. За Меси и компания това бе поредното разочарование. Звездата на Барса все още няма спечелен трофей с Аржентина. Той има 3 загубени финала на Копа Америка и един на Мондиал 2014. На 18 май се навършиха точно 100 години от първата победа на Бразилия срещу Аржентина. Тогава \"селесао\" печелят в Рио де Жанейро с 3:1. Последната среща между двата властелина в Южна Америка отново беше спечелена от бразилците. В Джеда (Саудитска арабия), на 16 октомври 2018-а Аржентина отстъпи с 0:1 след гол на Миранда в третата минута на допълнителното време в края на мача. На финала на Копа Америка Бразилия ще играе с победителя от втория полуфинал, който ще се играе днес между Перу и актуалния шампион в турнира Чили.", "date": "2019.07.03", "title": "Бразилия е на финал на Копа Америка"}
{"url": "https://standartnews.com/regionalni/55-s-patronazhna-grizha-v-ardino-396291.html", "text": "Патронажна грижа за възрастни хора и лица с увреждания стартира в община Ардино. Потребители на услугите ще бъдат 55 души, които ще бъдат обгрижвани от лекар, рехабилитатор, психолог, лаборант, социален работник и четирима санитари. Здравно-социалните услуги ще се предоставят за срок от 12 месеца. Социалният проект бе представен от ръководителката Антония Топчиева пред кметове на населени места, граждани и заинтересовани лица. Целта е да се подобри качеството на живот и създаване на условия за социално включване на хората с увреждания и възрастните хора чрез предоставяне на почасови мобилни здравно-социални услуги. На срещата присъства и кметът на родопската община Ресми Мурад, който заяви, че това е поредният нов и иновативен проект за предоставяне на интегрирани мобилни здравно-социални услуги на уязвими групи. \r\n      \r\nПроектът се финансира по ОП „Развитие на човешките ресурси“ 2014-2020 г. и е на стойност 148 хил.лв.  ", "date": "2019.07.03", "title": "55 с патронажна грижа в Ардино"}
{"url": "https://standartnews.com/svyat/ima-otseleli-v-s-12-losharik-396288.html", "text": "Руският министър на отбраната Сергей Шойгу потвърди днес появилите се в някои местни медии догадки, че няколко членове на екипажа са оцелели при пожара, при който загинаха 14 техни колеги на борда свръхсекретен руски дълбоководен апарат, предаде Асошиейтед прес. Шойгу не уточни колко души от екипажа са били спасени при пожара в понеделник по време на дълбоководни изследвания на дъното на Баренцево море в Арктика. Министърът говори в базата на руския Северен флот в Североморск, където е и щабът на флота. Той похвали екипажа на съда, за \"героичните му действия\", като отбеляза, че те са пожертвали живота си, за да спасят цивилен експерт и самия батискаф след избухването на пожара. Министърът на отбраната, изпратен лично от президента Владимир Путин да надзирава разследването на трагичния инцидент, обаче отново не разкри колко души е имало на борда на съда, който е докаран в Североморск за оглед и за разследване на причините за пожара. Данните за инцидента остават твърде оскъдни и руските власти с явна неохота дават някоя и друга подробност. Съобщено бе само за броя на жертвите, за това, че те са загинали от отровните газове, отделени при пожара, че това е станало при изследвания на морската дълбочина в руски териториални води в Баренцево море, че жертвите са \"големи професионалисти\", двама от тях \"Герои на Русия\", и че самият пожар е бил \"геройски потушен\". Тази потайност дава поводи за всякакви спекулации в медиите. За пожара, възникнал на борда на съда в понеделник, и за трагичните му последици, бе съобщено чак във вторник вечерта - с ден и половина закъснение. Все още не е съобщено и името на свръхсекретния батискаф, който според някои руски медии се нарича \"С-12 \"Лошарик\" и е предназначен за тайни проучвания на големи дълбочини в световния океан. Предполага се, че е създаден през 2003 г. и е влязъл в експлоатация през 2010-а. Знае се, че през 2012 г. е участвал в изследване, целящо да докаже руските претенции върху обширни части от дъното на целия (Северен ледовит) океан. Събирал е образци от дъното на дълбочина 2500 м според официални руски съобщения от онова време. Обикновените подводници не могат да се потапят по-дълбоко от 600 м, отбелязва АП, цитирано от БТА. Според някои медии този руски апарат има редица сходства с американския съд за дълбоководни проучвания NR-1, който бе \"пенсиониран\" през 2008 г. след 40-годишна \"служба\". За разлика от американския батискаф, който бе проектиран да се спуска на дълбочини до 910 м, \"Лошарик\" може да се потапя много по-дълбоко - според някои спекулации до 6000 м. Най-много спекулации от вчера обаче се ширят относно това дали руският \"Лошарик\" е имал ядрен двигател. Новинарският сайт \"Газета.ру\" дава утвърдителен отговор на този въпрос. Според медията, която цитира неназован източник, пожарът вероятно е възникнал заради късо съединение. Някои руски медии сравняват руското официално мълчание по случая с ядрената катастрофа в Чернобил през 1986 г. \"Близо ден и половина без информация за инцидента с ядрен обект и нуждата да търсим съобщения от Норвегия за нивата на радиация кара да тръпнат онези, които помнят Чернобилската ядрена трагедия\", писа сайтът \"Бел\", който често е критичен към руското правителство. Норвежките власти съобщиха вчера, че не са засекли някакви необичайни равнища на радиация. А коментаторът на Радио \"Ехото на Москва\" Евгений Бунтман отбеляза: \"Ние не знаем абсолютно нищо до момента - кой, какво . . . Не разбирам едно нещо: защо трябваше да мине цял ден, преди да бъде направено съобщение за жертвите?. . Защо не знаем техните имена? Това нормално ли е?\" Днес руските медии успяха да идентифицират някои от загиналите, включително капитана на подводния съд Денис Долонски, който бе награден със званието \"Герой на Русия\" за изследователската мисия по арктическото дъно през 2012 г. Впрочем, няколко часа преди официалното съобщение, руският блогър Евгений Карпов съобщил за пожар на борда на съд на руския Северен флот, но трябвало да свали новината от блога си по искане на флота. Това каза самият той пред новинарския сайт \"Медуза\". Говорител на Ватикана съобщи днес, че папа Франциск, който утре ще се срещне с гостуващия руски президент Владимир Путин, \"е информиран за трагедията\" и \"изразява своите съболезнования\".", "date": "2019.07.03", "title": "Има оцелели в \"С-12 \"Лошарик\""}
{"url": "https://www.standartnews.com/sport/izbirat-terena-za-noviya-natsionalen-stadion-do-koleda-396252.html", "text": "Теренът, на който ще бъде построен новият национален стадион в София, ще бъде избран до края на годината. Това обяви в ефира на \"Нова телевизия\" спортният министър Красен Кралев. Очаква се до края на декември да приключат и преговорите с Гърция и Румъния по идеята за съвместна кандидатура за домакинство на голям футболен форум. Преди да се пристъпи към кандидатстване обаче, трябва да се реши дали ще искаме да приемем световно, или европейско първенство. За първия вариант е нужна нова футболна арена с 40 000 места, а за европейско първенство - 30 000 места. \"Обсъждаме няколко терена, които г-жа Фандъкова ни е предложила, но първо трябва да е ясно какъв тип съоръжение ще ни е необходимо за съвместна кандидатура за домакинство\", обясни Кралев. Относно проектът за подробен устройствен план на Борисовата градина Кралев заяви, че проектантите са направили грешка, като са вкарали спортните имоти в парка, които са собственост на държавата, в няколко урегулирани поземлени имота, в които има и друга частна собственост. Това не давало свобода на Министерството да оперира с имотите си. Затова от Спортното министерство искат проектът за план да се преработи и спортните обекти в парка да бъдат в самостоятелни УПИ-та. Друга грешка била, че се предвиждала модернизация на стадионите само с леки козирки, което не било удачно.", "date": "2019.07.03", "title": "Избират терена за новия национален стадион до Коледа"}
{"url": "https://standartnews.com/sport/ludogorets-specheli-superkupata-v-nelep-mach-video-396307.html", "text": "Лудогорец спечели за четвърти път в историята си Суперкупата на България. Във финала на ст. \"Васил Левски\", \"орлите\" надиграха с минималното 2:0 Локомотив Пловдив в комичен мач дори за родните стандарти. Първият гол \"вкара\" новото попълнение Мавис Чибота рано в 3-ата минута. Крилото стреля в единия ъгъл на вратата пазена от Луков, но след нелеп рикошет в гърдите на нигериеца Стивън Езе, тя промени тотално траекторията си и влетя в мрежата. При гола си Чибота се направи на драскаща котка. \r\nВ продължението на двубоя \"смърфовете\" явно изморени от \"тежката\" подготовка оставиха Чибота да напредне сам и да подаде малко случайно към Джоди Лукоки, който прониза Луков за 2:0. \r\nПрез останалото време футболът, който двата тима предложиха бе меко казано нелеп. Нескопосаните отигравания властваха, като малкото зрители по трибуните и тези преди телевизионните екрани се забавляваха. Локо Пловдив имаше доста шансове за гол, но Карагарен, Аралица и Димитър Илиев направиха пропуски. Лудогорец има доста до поправя до мачовете с Ференцварош. В този мач си пролича, че тимът определено не играе добре. \r\nТова е четвърта Суперкупа на България за Лудогорец. \"Орлите\" се изравниха на върха с ЦСКА, който също има толкова отличия. ВИЖТЕ ВИДЕО ТУК", "date": "2019.07.03", "title": "Лудогорец спечели Суперкупата в нелеп мач (ВИДЕО)"}
{"url": "https://standartnews.com/svyat/lichno-shoygu-shche-razsledva-smrtta-na-14-matrosi-396254.html", "text": "Владимир Путин възложи на министъра на отбраната Сергей Шойгу да отлети за Североморск и на място лично да гарантира щателно разследване на причините за пожара на дълбоководния апарат на военноморския флот, предаде ТАСС. Пожарът стана причина за гибелта на 14 матроси-военни специалисти. \"Искам веднага да тръгнете за Североморск и лично да чуете докладите и да насочите комисията към безусловно изясняване на причините за тази трагедия, а след завръщането да ми докладвате лично\", поръча Путин. Той изрази дълбоки съболезнования за гибелта на хората при пожара и поръча да бъде оказана цялата необходима помощ на семействата на загиналите. Президентът отбеляза, че трагедията се е разиграла на необикновен научно-изследователски съд с високопрофесионален екипаж, като седем от 14-те жертви са капитани първи ранг, а двама са носители на високото държавно звание \"Герой на Русия\" и добави, че това е \"голяма загуба на флота и за армията изобщо\". Шойгу информира днес държавния глава, че пожарът е възникнал в процеса на планови работи по изучаване на морското дъно в руски териториални води в Баренцово море на научно-изследователски дълбоководен апарат на Северния флот. Загиналите са се отровили от продукти на горенето. Министърът отбеляза, че благодарение на решителните действия на екипажа пожарът е бил потушен и в момента се намира във военноморската база в Североморск, където се прави негов оглед и се търсят причините за случилото се. Разследването е възложено на комисия начело с главнокомандващия военноморския флот.", "date": "2019.07.03", "title": "Лично Шойгу ще разследва смъртта на 14 матроси"}
{"url": "https://standartnews.com/svyat/prodavat-na-trg-suichr-na-dayana-396265.html", "text": "Суичър с логото на \"Върджин Атлантик\", носен от принцеса Даяна с надеждата да отклони медийното внимание от тренировъчния й режим, се предлага на търг, предаде Асошиейтед прес. \r\n  \r\nОт тръжна къща \"Ар Ар окшънс\" със седалище в Бостън, САЩ, очакват за тъмносиния суичър от памук и полиестер с логото на \"Върджин Атлантик\", подарен на принцеса Даяна от основателя на компанията Ричард Брансън, да бъде платена сума от над 5000 долара. \r\nСуичърът се предлага за продан на онлайн търга от Джени Ривет, дългогодишна лична треньорка на принцеса Даяна. Лейди Ди дава на Ривет няколко суичъра месеци преди смъртта си в автомобилна катастрофа в Париж през август 1997 г. \r\n  \r\nВ писмо, придружаващо артикула, Джени Ривет пише, че според Даяна е имало много по-неотложни теми, за които светът да се тревожи, така че носенето на еднакъв суичър на всяка тренировка ще бъде \"добър начин за отклоняване на медийното безумие\".", "date": "2019.07.03", "title": "Продават на търг суичър на Даяна"}
{"url": "https://standartnews.com/svyat/pochina-legenda-v-avtomobilostroeneto-396249.html", "text": "На 94-годишна възраст в САЩ почина  Лий Аякока – икона в света на автомобилостроенето и създател на една от най-популярните коли на света – „Форд Мустанг“. През 80-те години на миналия век аякока си спечели славата на един от най-успешните бизнесмени в света, след като успя от супер тежко положение да спаси от фалит корпорацията „Крайслер“. Аякока се присъединява към компанията „Форд“ още през 1946 г. и работи там до 1978 година. Той се счита за \"бащата\" на легендарния „Форд Мустанг“. След като през 1978 г. Хенри Форд II уволни Аякока от компанията, той заема длъжността ръководител на корпорацията \"Крайслер\", която оглавява до 1995 година. Якока е автор на няколко книги с мемоари, даващи представа за вътрешните процеси в автомобилната индустрия.", "date": "2019.07.03", "title": "Почина легенда в автомобилостроенето"}
{"url": "https://www.standartnews.com/sport/chetiri-titli-za-blgarskite-atleti-na-starta-na-balkaniadata-396267.html", "text": "Четири титли взеха българските атлети в първия ден (2 юли) на 49-ото издание на балканските шампионати за юноши и девойки под 20 години в Клуж Напока, Румъния. Състезанието бе открито на модерния стадион „Клуж арена“ от Добромир Карамаринов – президент на БФЛА и АБАФ (Асоциацията на балканските атлетически федерации), и първи вицепрезидент на Европейската атлетика. Борис Линков (скок дължина), Валентин Андреев (чук), Лиляна Георгиева и Александра Начева (троен скок) донесоха златото за България в първия ден от надпреварата, а Девора Аврамова (3000 м),  Яна Копчева (диск) и щафетата 4х100 м (Виктория Йорданова, Изабела Соколова, Никол Андонова и Мартина Писачева) са със сребърни медали. Писачева има още един медал от деня след третото място на 100 м. Валентин Андреев подобри националния рекорд, а Борис Линков си направи личен рекорд. С лични постижения са и Габриел Митов с 2.08 на скок височина и Девора Аврамова 3000 м – 9:57.59.", "date": "2019.07.03", "title": "Четири титли за българските атлети на старта на Балканиадата"}
{"url": "https://www.standartnews.com/sport/ludogorets-i-loko-pd-otkrivat-futbolniyat-sezon-dnes-396276.html", "text": "С двубоя за Суперкупата тази вечер между шампиона Лудогорец и носителя на Купата на България Локомотив (Пловдив) стартира официално и футболният сезон 2019/2020 в България. Двубоят е от 20.30 часа на Националния стадион \"Васил Левски\". Треньорът на Лудогорец Стойчо Стоев заяви, че срещата ще бъде последна проверка преди участието на отбора в квалификациите за Шампионската лига, където на 10 юли се изправя срещу унгарския Ференцварош. Осемкратният шампион дотук има три победи в Суперкупата на България от общо шест участия. Нова победа в надпреварата ще изравни Лудогорец по успехи с ЦСКА. Миналата година шампионите се наложиха над Славия с 1:0 в двубоя за трофея. Първото участие на Лудогорец за Суперкупата отново беше срещу Локомотив, като това се случи през 2012 г. Тогава тимът от Разград победи с 3:1, а малко по-рано двата отбора играха и във финала за Купата на България. Пловдивчани се надяват за първи път да спечелят Суперкупата. \"Разполагаме с 18 футболисти за мача с Лудогорец. Мачът ще е по-лек от финала с Ботев. Излизаме срещу много сериозен отбор, с много добра организация. Виждате каква селекция направиха, ние обаче има с какво да ги изненадаме. Моят отбор има характер\", каза преди срещата треньорът на Локомотив Бруно Акрапович.", "date": "2019.07.03", "title": "Лудогорец и Локо (Пд) откриват футболният сезон днес"}
{"url": "https://standartnews.com/svyat/prvo-glasuvane-v-ep-nyama-izbran-predsedatel-396272.html", "text": "Проведе се първото гласуване за избиране на нов председател на ЕП. Оказа се обаче, че нито един от четиримата кандидати не събира достатъчно гласове. Така ще има и второ гласуване. Най-голяма подкрепа има за кандидатът на социалистите Давид-Мария Сасоли събра 325 гласа. Доста след него се нареждат Ян Захрадил със 162 гласа, Ска Келер със 133 гласа подкрепа и Сира Рего с едва 42 гласа. За да се избере наследник на Антонио Таяни, един от кандидатите трябва да получи подкрепа от 50+1 гласа. Ако при три гласувания няма избран председател на европарламента, в надпреварата остават само двамата, получили най-много гласове. Международните медии посочват, че Сасоли остава фаворит за поста. ", "date": "2019.07.03", "title": "Първо гласуване в ЕП: Няма избран председател"}
{"url": "https://www.standartnews.com/sport/naydenova-machka-na-tenis-v-kitay-396280.html", "text": "Александрина Найденова се класира за втория кръг на турнира по тенис на твърда настилка в Тянцзин (Китай) с награден фонд 25 хиляди долара. 27-годишната българка победи с 6:0, 6:4, представителката на домакините Съ Ци Лю. Дабин Ким от Република Корея ще бъде следващата съперничка на Найденова, която заема 450-о място в световната ранглиста.", "date": "2019.07.03", "title": "Найденова мачка на тенис в Китай"}
{"url": "https://www.standartnews.com/sport/blgarski-alpinist-shche-atakuva-k2-396279.html", "text": "В близките седмици опит за второ българско изкачване на К2 (8611 м) ще направи Стефан Стефанов, съобщи БНР. В края на миналата седмица той пристигна в Базовия лагер на втория по височина връх на планетата и започна аклиматизация, като вече е достигнал Лагер 1.  На 15 май тази година Стефанов изкачи третия по височина връх на планетата Канчендзьонга (8586 м), а миналата пролет стъпи и най-високия връх на планетата - Еверест (8848 м), от север.  На К2 е посветена завършващата днес кинопанорама, организирана от Сдружение \"Международен фестивал на планинарския филм\". Тя е под надслов “Най-красивият и най-трудният”, тъй като К2 е сочен от мнозина за най-трудния, без технически лесен маршрут до него, а също и за най-красивия сред 14-те най-високи върха на планетата. Това е и единственият осемхилядник, на който все още няма осъществено зимно изкачване, въпрeки дългогодишните опити на алпинисти от цял свят.  Единственият българин, стъпил на К2 до момента, е Боян Петров - на 31 юли 2014 г. ", "date": "2019.07.03", "title": "Български алпинист ще атакува К2"}
{"url": "https://standartnews.com/svyat/gruziya-razdvoena-mrazi-rusiya-no-iska-turistite-y-396260.html", "text": "\r\n----------------- \r\nНа 20 юни десетки хиляди протестиращи се събраха пред парламента в грузинската столица Тбилиси, след като руският депутат Сергей Гаврилов се обърна към грузинските си колеги на руски език. Гаврилов бе начело на руска работна делегация за насърчаване на отношенията между законодателите в православния свят. \"Те нахлуха в залата, нападнаха трибуната. Направихме почивка, започнаха да ме търсят, късаха знамена и документи, поливаха с вода портрети на Путин\", разказва руският политик, като обяснява, че грузинската страна го е поставила на това място \"според протокола при подобни събития\". Опозицията в страната организира мащабен протест. Участниците в него поискаха оставката на председателя на грузинския парламент Ираклий Кобахидзе и на вътрешния министър Георги Гахария, освобождаване на задържаните демонстранти и парламентарни избори по пропорционалната избирателна система. В резултат, в петък оставка подаде  Кобахидзе, но това не удовлетвори демонстрантите. Протестите са насочени и срещу руския контрол върху двете сепаратистки грузински републики - Южна Осетия и Абзахия.  \r\nВ отговор Путин препоръча на руските туристически агенции да прекратят дейността си в Грузия, където всяка година на почивка пристигат около един милион руснаци, а правителството беше инструктирано да осигури връщането им в родината. Загубите на Грузия от туризъм с Русия могат да възлязат на около 750 милиона долара, заяви ръководителят на грузинската Асоциация на хотелиерството и ресторантьорството Шалва Алавердашвили.  Той отбелязва, че   - 33% от всички туристически приходи. Освен това нискотарифният сегмент също ще понесе значителни загуби - 22 000 апартамента, които руснаците наемат вместо хотели, ще останат празни. \"90% от тези апартаменти са наети от руски туристи. През 2018 г. броят им на месец надхвърля 60 хиляди\", обясни той. Според Асоциацията на туроператорите на Русия, в Грузия сега има около 5-7 000 организирани туристи от Русия и 2-3 пъти повече самостоятелни. А според грузинската статистика, през 2018 г. всеки пети турист в Грузия (21%) е бил от Русия.  Така във Facebook страницата на грузинската дипломатическа мисия в Дания може да се прочете:  “. В допълнение посолството прави снимка за повторно публикуване от страницата на грузинския портал The Financial, който също кани гости, а в надписа й Грузия се описва като страната, която „най-много мрази Путин”. Посолството на Грузия в САЩ също сподели туристическо видео и обеща да публикува повече информация за пътешествениците в бъдеще. Редица подобни публикации се появиха в Twitter и от бившия грузински външен министър Михаил Джанелидзе. А бившият президент на Украйна Петро Порошенко призова гражданите на страната си да отидат на почивка в Грузия, за да помогнат на Тбилиси в борбата срещу \"руската агресия\". Посланието му бе публикувано във Facebook. \"Разбира се, аз призовавам украинците да си почиват в Украйна, но за тези, които планират да почиват в чужбина или в окупирания Крим, препоръчвам да се преориентират към Грузия и да не оставят в беда своите грузински братя\", казва бившият президент. Негово е и предложението за отстъпка от летищните такси за полетите Украйна-Грузия-Украйна.  Грузинският политически анализатор Архил Сихарулидзе свързва събитията в републиката не толкова с антируските настроения, колкото с неспособността на властите да изпълнят дългосрочни обещания и да приближат страната до западните институции. \"Нито бившият режим на Саакашвили, нито сегашният курс на Иванишвили води Грузия до НАТО и до ЕС. Въпреки че всички сили се хвърлят за това. Днес в страната има две радикални движения: западняци и традиционалисти. Последните смятат, че най-добрият модел за страната е Грузия от 70-те и 80-те години“. . Сега можете да гледате филми на грузински и английски\", заявиха от Асоциацията за филми на руски език. Няколко футболни отбора пък излязоха в 19-ия кръг на националното първенство с тениски с антируски лозунги. В Instagram се появи снимка на играчите от футболния клуб \"Торпедо\" с надпис: \" . По-късно пресслужбата на тбилиския \"Локомотив\" също публикува пост на играчите си с подобни фланелки. Ресторантите и кафенетата пък начисляват в сметката на руснаците не само парите за чай, но и такси за Абхазия и Южна Осетия. Грузинското кафене \"Eзо\" в центъра на Тбилиси и кафе-ресторант \"Gardens\" в Батуми обявиха . В изявление \"Езо\" твърди, че след като руските власти наложиха на Грузия туристическо ембарго, \"беше решено да се надписват сметките на руските посетители с над 20%, напомняйки по този начин, че Русия е окупирала 20% от грузинските територии\". Администрацията на заведението постави банер на входа с въпрос: \"Русия окупатор ли е?\" А руски турист ще бъде допускан в заведението само ако отговори на въпроса положително. В социалните мрежи обаче потребители пишат, че така се изостря ситуацията между страните и заведенията си правят безплатна реклама. \"Приятели, ние вероятно сме единственото заведение в Батуми, което не разполага с меню на руски език. Това е наш съзнателен акт. Искаме да се присъединим към нашите колеги от Тбилиси и да надписваме сметките на руснаците с 20%\", се казва в изявление на заведението \"Гарденс\" в Батуми. Оказва се обаче, че от всичко случващо се губи само страната, а   Очевидно стигайки до извода, че това би било по-изгодно за тях, отколкото загубата на целия туристически поток. А Тбилиси явно не може да определи какво по-добре да използва за решение на вътрешнополитическите и икономическите си проблеми – антируските лозунги или парите на руските „агресори“. Може би и едното, и другото. И ако може, без последствия.  А междувременно   Грузинското ръководство пък подробно проучва решението на руските власти за временно прекъсване на директните полети между страните. \"Разбира се, нашата задача е да защитаваме интересите на суверенитета на страната и всички граждани, за да избегнем рисковете от предприемане на прибързани стъпки по сериозни въпроси\", заяви специалният представител на грузинския премиер за Русия Зураб Абашидзе.  \r\nКремъл пък от своя страна обеща да възобнови полетите след нормализиране на ситуацията в страната.  ", "date": "2019.07.03", "title": "Грузия раздвоена: Мрази  Русия, но иска туристите й"}
{"url": "https://standartnews.com/sport/braziliya-e-na-final-v-kopa-amerika-396241.html", "text": "Бразилия победи Аржентина с 2:0 и се класира за финала на Копа Америка. Головете на \"Естадио Минейрао\" в Бело Оризонте отбелязаха Габриел Жезус в 19-ата и Роберто Фирмино в 71-ата минута. На два пъти гредата спаси \"селесао\" от попадение след удари на Агуеро (30) и Меси (57). Нервите на футболистите на няколко пъти не издържаха и Бразилия завърши мача с 2 жълти картона, а Аржентина с 5. За Меси и компания това бе поредното разочарование. Звездата на Барса все още няма спечелен трофей с Аржентина. Той има 3 загубени финала на Копа Америка и един на Мондиал 2014. На 18 май се навършиха точно 100 години от първата победа на Бразилия срещу Аржентина. Тогава \"селесао\" печелят в Рио де Жанейро с 3:1. Последната среща между двата властелина в Южна Америка отново беше спечелена от бразилците. В Джеда (Саудитска арабия), на 16 октомври 2018-а Аржентина отстъпи с 0:1 след гол на Миранда в третата минута на допълнителното време в края на мача. На финала на Копа Америка Бразилия ще играе с победителя от втория полуфинал, който ще се играе днес между Перу и актуалния шампион в турнира Чили.", "date": "2019.07.03", "title": "Бразилия е на финал на Копа Америка"}
{"url": "https://standartnews.com/sport/izbirat-terena-za-noviya-natsionalen-stadion-do-koleda-396252.html", "text": "Теренът, на който ще бъде построен новият национален стадион в София, ще бъде избран до края на годината. Това обяви в ефира на \"Нова телевизия\" спортният министър Красен Кралев. Очаква се до края на декември да приключат и преговорите с Гърция и Румъния по идеята за съвместна кандидатура за домакинство на голям футболен форум. Преди да се пристъпи към кандидатстване обаче, трябва да се реши дали ще искаме да приемем световно, или европейско първенство. За първия вариант е нужна нова футболна арена с 40 000 места, а за европейско първенство - 30 000 места. \"Обсъждаме няколко терена, които г-жа Фандъкова ни е предложила, но първо трябва да е ясно какъв тип съоръжение ще ни е необходимо за съвместна кандидатура за домакинство\", обясни Кралев. Относно проектът за подробен устройствен план на Борисовата градина Кралев заяви, че проектантите са направили грешка, като са вкарали спортните имоти в парка, които са собственост на държавата, в няколко урегулирани поземлени имота, в които има и друга частна собственост. Това не давало свобода на Министерството да оперира с имотите си. Затова от Спортното министерство искат проектът за план да се преработи и спортните обекти в парка да бъдат в самостоятелни УПИ-та. Друга грешка била, че се предвиждала модернизация на стадионите само с леки козирки, което не било удачно.", "date": "2019.07.03", "title": "Избират терена за новия национален стадион до Коледа"}
{"url": "https://standartnews.com/sport/chetiri-titli-za-blgarskite-atleti-na-starta-na-balkaniadata-396267.html", "text": "Четири титли взеха българските атлети в първия ден (2 юли) на 49-ото издание на балканските шампионати за юноши и девойки под 20 години в Клуж Напока, Румъния. Състезанието бе открито на модерния стадион „Клуж арена“ от Добромир Карамаринов – президент на БФЛА и АБАФ (Асоциацията на балканските атлетически федерации), и първи вицепрезидент на Европейската атлетика. Борис Линков (скок дължина), Валентин Андреев (чук), Лиляна Георгиева и Александра Начева (троен скок) донесоха златото за България в първия ден от надпреварата, а Девора Аврамова (3000 м),  Яна Копчева (диск) и щафетата 4х100 м (Виктория Йорданова, Изабела Соколова, Никол Андонова и Мартина Писачева) са със сребърни медали. Писачева има още един медал от деня след третото място на 100 м. Валентин Андреев подобри националния рекорд, а Борис Линков си направи личен рекорд. С лични постижения са и Габриел Митов с 2.08 на скок височина и Девора Аврамова 3000 м – 9:57.59.", "date": "2019.07.03", "title": "Четири титли за българските атлети на старта на Балканиадата"}
{"url": "https://standartnews.com/sport/blgarski-alpinist-shche-atakuva-k2-396279.html", "text": "В близките седмици опит за второ българско изкачване на К2 (8611 м) ще направи Стефан Стефанов, съобщи БНР. В края на миналата седмица той пристигна в Базовия лагер на втория по височина връх на планетата и започна аклиматизация, като вече е достигнал Лагер 1.  На 15 май тази година Стефанов изкачи третия по височина връх на планетата Канчендзьонга (8586 м), а миналата пролет стъпи и най-високия връх на планетата - Еверест (8848 м), от север.  На К2 е посветена завършващата днес кинопанорама, организирана от Сдружение \"Международен фестивал на планинарския филм\". Тя е под надслов “Най-красивият и най-трудният”, тъй като К2 е сочен от мнозина за най-трудния, без технически лесен маршрут до него, а също и за най-красивия сред 14-те най-високи върха на планетата. Това е и единственият осемхилядник, на който все още няма осъществено зимно изкачване, въпрeки дългогодишните опити на алпинисти от цял свят.  Единственият българин, стъпил на К2 до момента, е Боян Петров - на 31 юли 2014 г. ", "date": "2019.07.03", "title": "Български алпинист ще атакува К2"}
{"url": "https://standartnews.com/sport/ludogorets-i-loko-pd-otkrivat-futbolniyat-sezon-dnes-396276.html", "text": "С двубоя за Суперкупата тази вечер между шампиона Лудогорец и носителя на Купата на България Локомотив (Пловдив) стартира официално и футболният сезон 2019/2020 в България. Двубоят е от 20.30 часа на Националния стадион \"Васил Левски\". Треньорът на Лудогорец Стойчо Стоев заяви, че срещата ще бъде последна проверка преди участието на отбора в квалификациите за Шампионската лига, където на 10 юли се изправя срещу унгарския Ференцварош. Осемкратният шампион дотук има три победи в Суперкупата на България от общо шест участия. Нова победа в надпреварата ще изравни Лудогорец по успехи с ЦСКА. Миналата година шампионите се наложиха над Славия с 1:0 в двубоя за трофея. Първото участие на Лудогорец за Суперкупата отново беше срещу Локомотив, като това се случи през 2012 г. Тогава тимът от Разград победи с 3:1, а малко по-рано двата отбора играха и във финала за Купата на България. Пловдивчани се надяват за първи път да спечелят Суперкупата. \"Разполагаме с 18 футболисти за мача с Лудогорец. Мачът ще е по-лек от финала с Ботев. Излизаме срещу много сериозен отбор, с много добра организация. Виждате каква селекция направиха, ние обаче има с какво да ги изненадаме. Моят отбор има характер\", каза преди срещата треньорът на Локомотив Бруно Акрапович.", "date": "2019.07.03", "title": "Лудогорец и Локо (Пд) откриват футболният сезон днес"}
{"url": "https://standartnews.com/biznes/chinovnichka-stari-dogovori-oskpyavat-plazha-396251.html", "text": "При по-старите концесионни договори няма ограничение за максималната цена за чадър и шезлонг. Така коментира началникът на отдел „Контрол на концесионната дейност” към Министерство на туризма Василка Цанева касовата бележка за 70 лв. за сянка на плаж „Каваци”, която предизвика възмущение в социалните мрежи. Тя допълни, че непрекъснато се правят проверки на концесионерите на българските плажове. „Проверките са много строги, от 1 юни до 1 юли минаха първите проверки и всички цени са отразени на интерактивната карта на Министерство на туризма. Пазарът определя цените. Има разнообразие от плажове – някои са с нови договори, други са със стари”, посочи Цанева и допълни, че инспекторите следят стриктно на плажовете да са със 50% свободна зона за разполагане на плажни принадлежности. По думите на Константин Занев от Институт за анализи и оценки в туризма, цените за чадър и шезлонг не са нормални. „Виждаме как българинът има едни очаквания за лоялност към Гърция, а не към България. Защото там знае какво ще получи за парите си и какво качество ще получи. В България никога не знае какви нови промени ще има. Започваме да губим българския турист”, коментира Занев. Представителят на Министерство на туризма заяви, че има и по-евтини цени за чадър и шезлонг, като даде пример с плажа „Бургас-Север”, където цента 1,20 лв., а на „Поморие-Централен” – 3,60 лв. „Когато се прави сравнение е редно то да се прави между големите курорти в Гърция и България, между малките населени места в Гърция и у нас”, каза Цанева. Експертът допълни, че и у нас вече се въвежда практиката да не се плаща за чадър и шезлонг, а де се консумира храна и напитки към определено заведение, което предлага сянка. Константин Занев посочи, че е необходима устойчива концепция за развитие на туризма и адекватни цени. „Всичко е свързано – заведения, плажове. Ние разчитаме от 10 юли до 15 август да направим целия си летен сезон. Всички разчитат да изкарат много пари. В Гърция обаче има един дълъг сезон, който е свързан с добро промотиране и маркетинг. Нашият туризъм беше на автопилот”, посочи Занев.", "date": "2019.07.03", "title": "Чиновничка: Стари договори оскъпяват плажа"}
{"url": "https://standartnews.com/sport/naydenova-machka-na-tenis-v-kitay-396280.html", "text": "Александрина Найденова се класира за втория кръг на турнира по тенис на твърда настилка в Тянцзин (Китай) с награден фонд 25 хиляди долара. 27-годишната българка победи с 6:0, 6:4, представителката на домакините Съ Ци Лю. Дабин Ким от Република Корея ще бъде следващата съперничка на Найденова, която заема 450-о място в световната ранглиста.", "date": "2019.07.03", "title": "Найденова мачка на тенис в Китай"}
{"url": "https://standartnews.com/biznes/30-evro-sredno-za-noshchuvka-plashchali-chuzhdentsite-396243.html", "text": "По около 30 евро за нощувка са плащали чуждестранните туристи у нас, сочат данните от проучване на Евростат за 2017 година. Според него средно у нас туристите са оставали за по 4 нощи. Според данните от анализа на Евростат, фокусиран върху туризма в държавите-членки на ЕС преди две години, около 11 милиона и 500 хиляди чужденци са посетили страна ни. От тях 5 милиона и 500 хиляди - с цел туризъм, като най-висок е бил делът на туристите от Германия -  13 процента, следвани от румънците и поляците с малко над 6 на сто. Страната ни е представлявала интерес и за туристи от Гърция, Русия и Северна Македония, допълват от Евростат. Според техния анализ, средният показател за ЕС на една нощувка е бил  73 евро при реализирани средно около 5  броя  нощувки. А страната с най-много реализирани нощувки от туристи е Германия -  близо 221 милиона за 2017-а. Там средната цена на нощувката е била 86 евро, като туристите са оставали за средно по около 9 нощи. На втора позиция по брой нощувки в ЕС е Франция, следвана от Испания, Полша и Италия. Малта пък е била най-слабо посетената страна - с около 763 хиляди броя нощувки при средна цена от 60 евро за три нощувки. Най-скъпата страна за нощуване е била Дания - 136 евро за нощувка, а  най-евтина - Латвия с 19 евро, отчита още Евростат.", "date": "2019.07.03", "title": "30 евро средно за нощувка плащали чужденците"}
{"url": "https://standartnews.com/biznes/biznest-blgarint-tryabva-da-raboti-poveche-396270.html", "text": "Ефективността на българските служители е прекалено ниска и това налага нуждата от повече извънреден труд за постигане на заложените цели пред бизнеса. Това коментира изпълнителният директор на Асоциацията на индустриалния капитал в България (АИКБ) Добрин Иванов пред Христо Николов в сутрешния блок на Bloomberg TV Bulgaria - „Бизнес старт“. Предложението на бизнеса за увеличение на нормата за извънреден труд е повод за широко обществено обсъждане, тъй като пазарът на труда не съумява да покрие нуждите на работодателите у нас. „В България производителността на българския работник е в пъти по-ниска от тази на средния европеец. Затова трябва да се работи повече, за да се намери начин как да се произвежда повече. Доходите и ефективността на работа в момента са свързани с количеството на положения труд“, заяви Иванов. Индустриалният сектор е този, в които най-често се налага на работниците да се трудят извънредно, отбелязва изпълнителният директор на АИКБ. Административният и търговският сектор рядко имат подобни нужди. „Нека влезем в една хипотеза. Аз съм работник, а Вие - работодател. Вашата фирма поема голяма поръчка за определено време, но предприятието Ви е прекалено малко, за да се справи. В ситуация, в която на пазара на труда липсват достатъчно квалифицирани нови служители за наемане, Вие ми предлагате да работим извънредно при по-добри финансови условия за мен. Аз приемам предложението Ви, но вместо да започнем работа, законът ни забранява, защото в Кодекса на труда е вписано, че не може на годишна база да работя повече от 150 часа извънредно. Това е прекалено малко и именно затова искаме да увеличим максимално допустимата норма на 300 часа на година“, каза още Иванов. Изпълнителният директор на АИКБ е съгласен със синдикатите, че увеличеното работно време ще повлияе негативно на личното време и ангажиментите към семейството, но крайното решение остава в ръцете на служителите.", "date": "2019.07.03", "title": "Бизнесът: Българинът трябва да работи повече"}
{"url": "https://standartnews.com/biznes/15-000-e-magazini-deklarirani-v-nap-396269.html", "text": "Близо 15 000 електронни магазини бяха декларирани в НАП до крайния срок 29 юни, съобщават от приходната агенция, цитирани от \"Монитор\".  С промени в законодателството бяха въведени допълнителни изисквания към електронните търговци, които приемат картови плащания или такива чрез куриери, да подадат информация за сайтовете си в НАП. Потребителите, от своя страна, могат да проверят дали онлайн магазинът и търговецът, от когото купуват стоки или услуги, са регистрирани чрез безплатната електронна услуга, предоставяна от НАП на адрес:  .  В следващия месец от НАП ще направят контролни покупки от е-магазини, за да проверят дали се спазват данъчните изисквания, предупреждават от приходната агенция. Анализ на ведомството сочи, че ежегодните щети за бюджета от невнесени данъци и осигуровки в онлайн търговията възлизат на около 170 млн. лв.", "date": "2019.07.03", "title": "15 000 е-магазини декларирани в НАП"}
{"url": "https://standartnews.com/biznes/ppedppiyatiya-cpipat-pabota-zapadi-ckpiya-tok-na-borsata-396298.html", "text": "Тpи пpeдпpиятиe oт cиcтeмaтa нa старозагорския промишлен „Xoлдинг Meтaлиĸ” в Cтapa Зaгopa paбoтят днес с 50 на сто oт ĸaпaцитeтa cи. Πричината е тpиĸpaтнo пo-виcoĸaтa цeнa нa eлeĸтpoeнepгиятa - 195,40 лeвa зa мeгaвaтчac, oбявeнa нa Бългapcĸaтa нeзaвиcимa eнepгийнa бopca cпpямo пpeдxoдни дни, поясняват от ръковдството. \r\n  В мaшинocтpoитeлния зaвoд „Meтaлиĸ”- Cтapa Зaгopa, лeяpcĸoтo пpeдпpиятиe „Чyгyнoлeeнe” в Πъpвoмaй и „Eнepгopeмoнт\" в Гълъбoвo днес ca били cпpeни вcичĸи eнepгoeмĸи мaшини и aгpeгaти. Aĸo yтpe цeнaтa нa тoĸa oтнoвo e нeoбичaйнo виcoĸa, тeзи тpи пpeдпpиятия щe cпpaт paбoтa нaпълнo, допълват oт ръководството на xoлдингa. Според тях имaло реални cъмнeния, чe тeзи cĸoĸoвe нa тoĸa на свободни пазар  ce пpeдизвиĸвaт cпeĸyлaтивнo oт игpaчи нa бopcaтa, c цeл нeзaĸoннo oблaгoдeтeлcтвaнe нa гъpбa нa бългapcĸитe пpoмишлeни пpeдпpиятия. \r\n ", "date": "2019.07.03", "title": "Πpeдпpиятия cпиpaт paбoтa зapaди cĸъпия тoĸ нa борсата"}
{"url": "https://standartnews.com/svyat/google-s-podartsi-za-bebe-simennik-396287.html", "text": "  Американският технологичен гигант \"Гугъл\" ( ) изпрати подаръци на бебето от Индонезия, кръстено на компанията, предаде ДПА, позовавайки се на местни издания. , след като майка му публикува акта му за раждане в социалните мрежи. Тогава някои онлайн коментатори не пропуснаха да се пошегуват, че на малчугана ще му е трудно да \"гуглира\" името си. \r\n  \r\n\"В знак на признателност от компанията ни  . От \"Гугъл\" ни благодариха и изразиха надежда, че синът ни ще помогне на много хора\", споделя майката Ела Карина, цитирана от местното онлайн издание Трибюннюз.  Жената допълва, че  второто си отроче, родено през ноември миналата година, но вече не съжалява за решението. \r\n  \r\n\"Благодарим на компанията за оказаното внимание. \", казва Ела Карина.", "date": "2019.07.03", "title": "Google с подаръци за бебе съименник"}
{"url": "https://standartnews.com/svyat/sotsialistt-sasoli-e-noviyat-shef-na-ep-396275.html", "text": "Давид-Мария Сасоли е новият председател на Европейския парламент, съобщава БТА. Той поема поста след Антонио Таяни.    Сасоли събра най-много от гласове при първото гласуване, което се състоя по-рано днес. Четирима политици се кандидатират за позицията председател на Европейския парламент в предстоящите избори в сряда, се казва в изявление на законодателния орган. Списъкът на кандидатите включва още Ска Келер (Европейски свободен алианс, Германия), която на първото гласуване беше подкрепена от 125 евродепутати, Сира Рего (Европейската обединена левица / Северна зелена левица, Испания) събра гласовете на 42 депутати на ЕП, а за Ян Захрадил ( Алианс на консерваторите и реформистите в Европа, Чешката република) гласуваха 162-ма. ", "date": "2019.07.03", "title": "Социалистът Сасоли е новият шеф на ЕП"}
{"url": "https://standartnews.com/biznes/oditorska-firma-shche-ni-vodi-poveche-turisti-396305.html", "text": "Световната консултантска и одиторска компания „Ърнст енд Йънг“ (Ernst and Young) разработва модел за подкрепа на организирания туризъм у нас, за да бъде увеличен потокът от чуждестранни туристи в страната. Това стана ясно на работна среща между туристическия министър Николина Ангелкова и кметовете на Бургас Димитър Николов и на Варна Иван Портних. Приемането на подобни мерки би имало ключово значение за гарантиране на стабилен туристопоток в среда на изключителна конкуренция в региона и силна пазарна динамика, заяви министърът. От авторитетната „Ърнст енд Йънг“, която разработва модела по инициативата на министерството, представиха анализ за очакваните резултати от прилагането на такива мерки в партньорство с местната власт.  Разработени са няколко варианта, но и най-консервативният модел показва отличен ефект от мерките за стимулиране на организирания туризъм. Пилотният проект е подготвен след проучване на опита на конкурентни на България туристически държави, стана ясно на срещата. Мерките ще бъдат представени в края на август, идеята е пилотният проект да задейства първо по Черноморието, а след това обхватът му да се разшири, каза министър Ангелкова. Кметът на Бургас Димитър Николов изрази удовлетворение от мерките, които се подготвят за подпомагане на туристическия бранш, и заедно с кмета на Варна Иван Портних заявиха подкрепата на местните власти, тъй като туризмът е изключително важен за развитието на морските общини.", "date": "2019.07.03", "title": "Одиторска фирма ще ни \"води\" повече туристи"}
{"url": "https://standartnews.com/regionalni/otkrikha-novata-zelena-sreda-v-razgrad-396263.html", "text": "Приключи мащабен проект за обновяване на градската среда в най-големия квартал на Разград - жк „Орел“. Кметът доктор Валентин Василев и областният управител Гюнай Хюсмен  прерязаха лентата на обновения с 6 млн. лева жилищен комплекс. \r\n  \r\nВ жк „Орел“ живеят много млади семейства. Средствата за създаването на съвременна зелена среда там са от Оперативната програма „Региони в растеж“.„Разград ще продължи да се обновява със сериозни средства. С приключването на проекта грижата за жк “Орел“ няма на приключи. Ще бъде търсено финансиране за останалата част от квартала, която не беше обхваната в настоящия проект.“, обясни по време на откриването кметът Василев. \r\n  \r\nВ рамките на проекта площта на обектите на интервенция – създадени или рехабилитирани в градските райони е 158 230 кв.м.. Увеличена е растителността с 1240 иглолистни и широколистни дървета, 1300 храсти, 1500 м. живи плетове и затревяване на над 4600 кв.м. зелени площи. Изградени са нови и рехабилитирани съществуващи пешеходни алеи и тротоари. Изградени и оборудвани детски и спортни площадки (за различни възрастови групи, с мултифункционално предназначение и достъп за ползватели с увреждания). Рехабилитирани са улици и вътрешноквартални паркинги. В рамките на проекта е изградено и енергоспестяващо вътрешноквартално, парково, алейно и улично осветление. Осигурена е достъпна архитектурна среда и гарантиран физически достъп на хора с увреждания и в неравностойно положение. Изградени са места за отдих и почивка.  ", "date": "2019.07.03", "title": "Откриха новата зелена среда в Разград"}
{"url": "https://standartnews.com/regionalni/izgrazhdat-otvodnitelni-sorzheniya-v-momchilgradsko-396262.html", "text": "Започна изграждането на нови отводнителни решетки на местата, където при по-обилни валежи се събира вода. Вече е изградено отводнителното съоръжение на пътя за село Равен в района на завод \"Върбица\", което е дълго 7 метра, съобщиха от общинска администрация Момчилград. \r\n           \r\nКонструкцията му е от стомано-бетон, а самата решетка е чугунена. При изграждането са изпълнени всички технически изисквания за пътно строителство и съоръжението може да понесе натоварванията при преминаването дори на по-тежки автомобили. Предстои да бъдат изградени нови улични отводнителни решетки в района на сградите на Горско стопанство и на Социално подпомагане, до моста крий общинската болница, както и на улица \"Първа\" в квартал \"Мамулица\". \r\n         \r\n\"Изграждането на отводнителните съоръжения е част от превантивната дейност срещу евентуални наводнения, която общината извършва. С решетката край завод \"Върбица\" решаваме сериозен проблем, защото при по-обилен дъжд водата се стичаше на републиканския път Момчилград-Крумовград, създавайки предпоставки за аварийни ситуации и катастрофи\", каза кметът на общината Сунай Хасан.  ", "date": "2019.07.03", "title": "Изграждат отводнителни съоръжения в Момчилградско"}
{"url": "https://standartnews.com/regionalni/spaseniyat-park-bedechka-znakov-za-stranata-396281.html", "text": "Казусът за спасения старозагорски парк \"Бедечка\" се превръща в знаков за страната, посочи днес в ефира на Радио Стара Загора социологът Първан Симеонов, изпълнителен директор на Галъп Интернешънъл.  Вече имало научни публикация по темата „Бедечка“, правели се филми и  социологически изследвания. Самият той, роден и израсъл в Града на липите, още в началото на дългата сага застана зад каузата зелената територия да бъде съхранена за поколенията като парк. „Никак не е малко 300 дка зелена площ да бъдат спасени от застрояване“, припомни Симеонов. Само преди няколко дни общинските съветници на Стара Загора одобриха проекта за нов подробен устройствен план на местността „Бедечка“. Това на практика отваря процедурата за обезщетение на собствениците на реституирани имоти в парка. \r\n  \"С това си решение общинското управление ще остане с добро в историята на града, защото се вслуша в защитниците на парк „Бедечка“ и в общественото мнение, поправяйки една грешка\", смята Първан Симеонов. Социологът припомни, че между двете решения - за застрояването на парка и за съхраняването му, са минали точно 7 години, т.е. в рамките на своите близо два мандата кметът Живко Тодоров е успял да заличи един потенциален негатив.", "date": "2019.07.03", "title": "Спасеният парк \"Бедечка\" - знаков за страната"}
{"url": "https://standartnews.com/regionalni/zhegite-presushavat-dunava-kray-silistra-396266.html", "text": "С 25 сантиметра е спаднало нивото на река Дунав край Силистра за последното денонощие. От изпълнителната агенция за проучване и поддържане на реката в Русе са измерили ниво на водния стоеж от 4 метра. Това е със 108  сантиметра по-малко, отколкото преди седмица, съобщават от метрлогичната служба. Преди по-малко от месец, на 11 юни 2019 година, нивото на реката по долното й течение у нас бе достигнало почти 7 метра и властите се опасяваха от преливане и наводнения. Жегите в последните дни обаче са довели до спад от 3 метра в рамките на 30 дни, а до петък се очаква нивото на Дунав при Силистра да се понижи с още 22 сантиметра и да достигне до 378 сантиметра. \r\nТези равнища обаче са далеч от критичните нива, които биха могли да затруднят карабоплаването, успокояват от речната администрация.  ", "date": "2019.07.03", "title": "Жегите „пресушават“ Дунава край Силистра"}
{"url": "https://standartnews.com/regionalni/voda-v-zhegite-ot-obshchinata-v-blagoevgrad-396284.html", "text": "Диспенсър с минерална вода е поставен на партера на Община Благоевград. \r\nТой може да бъде използван от всеки жител или гост на града. Мерките са предприети от общинското ръководство, предвид високите температури, които се очакват идните дни. \r\nОсигуряване на вода в горещите месеци се организира ежегодно, по разпореждане на кмета д-р Камбитов. Остава предупреждението към гражданите да не излизат в най-горещите часове на деня освен ако не е крайно наложително. Препоръчва се, особено за децата и възрастните, да не се излагат продължително време на слънце, да носят шапки и да пият повече вода.  ", "date": "2019.07.03", "title": "Вода в жегите от общината в Благоевград"}
{"url": "https://standartnews.com/regionalni/mladi-fotografi-s-ekspeditsii-pod-zvezdno-nebe-396283.html", "text": "Лятната програма в село Дъждовница се открива  с програма за млади фотографи. Предизвикателството е нощната фотография в малките села и махала Бакалите в района. Предвидени са обучения и експедиции под звездното небе в селата Дъждовница, Сухово, Падина, Снежинка, Ненково и Скална глава. „В групата участва и световно признатият майстор на пейзажната и травъл фотография, приключенецът-фотограф Владимир Донков, неколкократен водач на експедиции в Хималаите”, съобщи Радост Николаева от Арт движение Кръг, организатор на Лятната програма в село Дъждовница. \r\n      \r\nВ Източните Родопи Донков ще споделя с младия си фото-екип преживявания, случили се някъде между Гренландия, Лом и Нос Хорн. Днес неколкократният водач на експедиции в Хималаите е обикновен наблюдател на облаци и звезди в района на родопските села край Кърджали. В края на лятото в Дъждовница ще гостува още един фотограф приключенец - социалният изследовател от Финландия Джейсън Дебоз, в чиято фотокамера са запечатани необикновени социални истории от много точки на света, които ще бъдат показани като самостоятелна изложба в Кърджали.  ", "date": "2019.07.03", "title": "Млади фотографи с експедиции под звездно небе"}
{"url": "https://standartnews.com/regionalni/lyatno-uchilishche-za-detsa-v-blagoevgrad-396285.html", "text": "Стартира лятно училище по проект „Услуги за ранно детско развитие в община Благоевград“ за услуга „Допълнителна педагогическа подготовка за повишаване на училищната готовност на децата за равен старт в училище“ в Благоевград. Проектът се осъществява по Приоритетна ос „Намаляване на бедността и насърчаване на социалното включване“. Заниманията включват дейности с образователни елементи, комбинирани с интерактивни методи и игри, състезания и други творчески и познавателни дейности. Общо 15 деца на възраст 5,6 или 7 години, които предстои да бъдат ученици през септември тази година, се обучават от висококвалифицирани специалисти в областта на образованието. Целта на проекта е децата да развият и придобият навици и умения за запознаване с учебната среда, да се провокира и увеличи тяхната готовност и мотивация за равен старт в училище за постъпването в 1 клас. По проекта се работи и с родителите на децата, за да се постигне по-висока активност при записването на децата в училище. Лятното училище ще се проведе в рамките на един месец.", "date": "2019.07.03", "title": "Лятно училище за деца в Благоевград"}
{"url": "https://standartnews.com/kultura/olivr-stoun-misli-da-pravi-film-za-trmp-396258.html", "text": "Следващият филм, режисиран от Оливър Стоун, може да е за американския президент Доналд Тръмп. Това обяви самият Стоун на филмов фестивал в Таормина (Сицилия), където оглавява журито, съобщи във вторник агенция АНСА . \"Всички ме молят да направя филм за Тръмп и рано или късно ще го сваля\", каза Стоун. Той предполага, че филмът за сегашния американски президент ще бъде комедия като филма му за президентството на Джордж Буш. Точно преди 30 години Стоун засне филма си „Роден на 4 юли“ с участието на Том Круз, разглеждащ темата за войната. \"Когато работех по този филм исках да напомня на Америка за Виетнамската война, която тя е забравила. Сега, за съжаление, нищо не се е променило, дори американската политика е променена, съдейки по това, което се случва с Иран. Те (политиците – бел.ред.) не знаят какво е война, какво означава да бъдат ранени в битка. А сега е и още по-лошо, защото нивото на развитие на съвременната медицина ви позволява да оцелеете. По-лошо е да живеете като инвалид, отколкото да умрете млади“, казва Стоун. В Таормина Стоун ще представи филм за нова война днес - в Украйна. Картината е озаглавена „Неразказаната история на Украйна” (Revealing Ukraine). Стоун участва в създаването на този документален филм, който е продължение на предишния проект \"Украйна под обстрел\" (Ukraine of Fire, 2016), създаден в сътрудничество с американския режисьор от украински произход Игор Лопатенко. Стоун е известен с критиките си към американската политика през последните години. Новините научава от френски или руски телевизия. През 2015-2017 г. Стоун, автор на филми за Фидел Кастро и Уго Чавес, направи документален проект за руския президент Владимир Путин, който се базира на дълго интервю с руския лидер. Филмът от четири части бе показан по телевизията в Русия, САЩ, Италия и други страни.", "date": "2019.07.03", "title": "Оливър Стоун мисли да прави филм за Тръмп"}
{"url": "https://standartnews.com/regionalni/blagoevgrad-domakin-na-nova-blgarska-muzika-v-78-396289.html", "text": "Благоевград ще бъде домакин на Национален конкурс за авторски вокални инструментални произведения на фолклорна основа „Нова българска музика в 7/8“. Инициативата се провежда за първа година в областния център. \r\nТя има за цел  да стимулира създаването на нови авторски вокални и иструментални произведения, нови произведения за солово пеене и солов инструмент, които да популяризират българското фолклорно наследство. \r\n  \r\nВ конкурса могат да вземат участие творци, професионалисти и любители не само от България, но и от чужбина. Сред целите инициативата е и да се даде възможност на творци, които не владеят нотопис, да създадат нови фолклорни песни и инструментални творби. Идеята е да се продължи многовековната традиция на устното народно творчество, съхранило българското национално фолклорно богатсво векове наред.Конкурсът се провежда в два кръга. Първият кръг включва селекция на представените произведения от професионално жури. Вторият, финален етап, предвижда концерт с допуснатите творби и окончателно класиране. Концертът ще се проведе на 3 октомври в Благоевград. \r\n  \r\nПартитури и аудио запис на произведенията, трябва да бъдат изпратени на адрес: Благоевград, п.к. 2700, Община Благоевград, пл. „Георги Измирлиев“ 1, за конкурса „Нова българска фолклорна музика -7/8“, Крайният срок за подаване на творбите е 13 септември.  Освен произведенията, в плика трябва да има данни на подателя-кандидат: трите имена, пълен и точен адрес, телефонен номер и имейл. \r\n  \r\nКандидатите, допуснати за участие във финалния  концерт, ще бъдат уведомени от организаторите своевременно. Предвиден е и награден фонд, в размер на 10 000 лв., осигурен от фондация „Св. Георги Победоносец” – Балтимор, САЩ. \r\n  \r\nКонкурсът за авторски вокални и инструментални произведения на фолклорна основа се организира по идеята и със съдействието на Георги Лазаров, който живее от дълги години в град Балтимор, САЩ и професионалната подкрепа на известната българска народна певица Татяна Сърбинска, известна с изпълнението на песента „Катерино моме“.", "date": "2019.07.03", "title": "Благоевград домакин на „Нова българска музика в 7/8“"}
