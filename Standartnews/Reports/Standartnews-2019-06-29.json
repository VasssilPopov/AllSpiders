{"url": "https://standartnews.com/svyat/vzrivikha-mosta-morandi-v-genua-395906.html", "text": "Хиляди хора бяха евакуирани преди експлозиите, които изравниха със земята две големи кули, съдържащи около 4500 тона бетон и стомана, съобщи Би Би Си. Около кулите бяха поставени водни резервоари, за да се предотврати разпространението на фини прахови частици. \r\n  \r\n43-ма души загинаха, когато част от моста и колите, които пътуваха по него, паднаха от 45 м през август миналата година. \r\n  \r\nТова предизвика ожесточени дебати за безопасността на италианската пътна и мостова инфраструктура. Мостът Моранди беше от критична важност за придвижването в Генуа, част от оживената магистрала А10, която обслужва италианската Ривиера и свързваше Северна Италия с Франция, съобщава канал 3. \r\n  \r\nНа стотици жители, сред тях бременни жени и възрастни хора, беше наредено да напуснат района в четвъртък, ден преди събарянето. \r\n  \r\nПовече от 3400 други хора бяха евакуирани в петък сутринта от зоните около двете кули в подготовка за операцията. \r\n  \r\nПътищата в радиус от 300 метра от мястото за разрушаване бяха затворени.", "date": "2019.06.28", "title": "Взривиха моста Моранди в Генуа"}
{"url": "https://standartnews.com/svyat/eksministr-arestuvan-v-severna-makedoniya-395922.html", "text": "Бивш министър на транспорта е арестуван в Северна Македония. Полищията задържа  десетина души, които са бивши високопоставени функционери, сред които и Миле Янакиески. Причината е злоупотреба с финансови средства, съобщават македонските сайтове. Арестувани са държавни служители, работещи в кадастъра, нотариуси, собственик на фирма, обществен правозащитник, обвинени в злоупотреба със служебно положение. \r\nСпоред неофициална информация те са заподозрени в незаконни действия във връзка с изграждането на хотелски комплекс край река Вардар върху три парцела. \r\nМеждувременно депутатите в парламента в Скопие избраха и новите министри, предложени от премиера Зоран Заев.  Траян Димковски ще отговаря за земеделието, Насер Нуредини - за околната среда и пространственото планиране, Хусни Исмаили - за културата, Горан Милевски - за местното самоуправление и Садула Дураки  -за политическата система и отношенията между общностите, съобщават местните медии. Премиерът Зоран Заев каза в кратко обръщение преди гласуването, че реконструкцията е част от промените, които предвижда на всички равнища и които се правят в интерес на гражданите. Той добави, че предстоят промени и в други институции, на централно равнище, в държавни институции и др. Премиерът подчерта, че решението да ръководи министерството на финансите до избирането на нов министър не е за да подписва или, както каза, да прави нещо, което би правил министърът. \"Амбицията ми е да доведа до максимум моите отношения на отговорност черз поемането на сериозни крупни решения, за които може би досега никой не е мислил и взимал, но които са абсолютно рационални и отговорни и които трябва да донесат полза за всички граждани на нашата страна. Целта на реконструкцията са преди всичко интересите на гражданите и държавата и нищо повече\", каза Заев.", "date": "2019.06.28", "title": "Ексминистър арестуван в Северна Македония"}
{"url": "https://standartnews.com/svyat/ep-glasuva-za-predsedatel-v-sryada-395945.html", "text": "Новият председател на Европейския парламент ще бъде избран в сряда, съобщи днес пресслужбата на институцията. Гласуването ще бъде тайно и с бюлетини. Изборът на председател ще бъде последван от определянето на 14 негови заместници и петима квестори на ЕП. Също за сряда е насрочено гласуване на състава на парламентарните комисии. \r\nПървото заседание на новоизбрания ЕП във вторник ще бъде ръководено от досегашния председател Антонио Таяни. До избирането на нов председател евродепутатите не могат да приемат решения, затова във вторник ще бъдат назначени само отговорници за насроченото в сряда гласуване. До вторник сутрин се очаква парламентарните групи да внасят предложенията си за нов председател. \r\nВ сряда всеки кандидат ще има по пет минути за изказване пред своите колеги. Изборът може да приключи с първия кръг на гласуване, ако някой от издигнатите получи над половината гласове. В противен случай гласуването продължава до три кръга, като между първото и второто, и между второто и третото гласуване могат да бъдат издигани още имена. В евентуален четвърти кръг ще се гласува за двамата получили най-голяма подкрепа кандидати.", "date": "2019.06.28", "title": "ЕП гласува за председател в сряда"}
{"url": "https://standartnews.com/svyat/vino-ili-chay-putin-i-trmp-ne-se-razbrakha-za-napitkite-395923.html", "text": "Говорител на руския президент Дмитрий Песков заяви, че Владимир Путин е пристигнал на вечерята в чест на лидерите на страните от Г-20 с термос. За това съобщава РИА “Новини”. \r\nНа кадрите, които са направени по време на вечерята, може да се види как Путин пие от бяла термочаша. \"Това се дължи на факта, че той постоянно пие чай от този термос\", обясни Sands. \r\nТой добави, че това е често срещано явление, когато руският лидер, който участва в различни събития, носи със себе си собствена чаша, от която пие горещата напитка. \r\nРуският президент Владимир Путин и президентът на САЩ Доналд Тръмп по време на работен обяд на срещата на върха на Г-20 пък са предпочели различни напитки, съобщава ТАСС. \r\nТака Тръмп е поискал чаша червено вино, а Владимир Путин е избрал чай сред предложените напитки. \r\nСлед планираните срещи с членовете на Г-20 руският лидер продължи да общува с колегите си на официален прием по неформален начин. \r\nРуският президент е разговарял със своите съседи на масата – с японския премиер Шиндзо Абе, с американския лидер Тръмп, германския канцлер Ангела Меркел и с председателя на КНР Си Дзинпинг и френския президент Емануел Макрон. Те водели оживен разговор и вдигали често наздравици с чашите. \r\nПо-рано се съобщава, че лидерите на Г-20 в Осака са били гощавани с цветя, треви, пържен морски дявол и зеленчуково пюре. Десертът бил плодов сладолед. За пиене са били сервирани шампанизирани вина местно производство, червено вино от Ниигата и чай от сакура за любителите на безалкохолното. Изключение от общото меню бе направено за канцлера на Германия Ангела Меркел, която заложи на познати продукти от немската кухня. По нейно искане храната й бе сервирана веднага след старта на срещата, въпреки че е била планирана за по-късно - печени патладжани, чушки, сирене, салата, нюрнбергски вурстове върху кисело зеле и картофено пюре.", "date": "2019.06.28", "title": "Вино или чай - Путин и Тръмп не се разбраха за напитките"}
{"url": "https://standartnews.com/svyat/putin-pokani-makron-za-denya-na-pobedata-prez-2020-a-395931.html", "text": "Президентът на  Русия Владимир Путин е поканил френския си колега Емануел Макрон да вземе участие през 2020 г. в тържествените мероприятия по случай 75-ата годишнина от победата във Втората световна война. По време на срещата на върха на Г-20 Макрон поздравил Путин на руски. Двамата лидери са общували помежду си на \"ти\". Също така Путин поблагодарил на Макрон за поканата да участва в Парижкия форум на мира, като обещал, че ще се постарае да присъства. \r\n„Благодарен съм за поканата за Парижкия мирен форум и ще се опитам да се възползвам. На свой ред искам да те поканя за тържествата, посветени на 75-та годишнина от победата във Втората световна война\", цитира думите на Путин  РИА Новости. \r\nПо-рано Русия покани американския президент Доналд Тръмп да вземе участие в честването на 75-годишнината от победата във Великата отечествена война.", "date": "2019.06.28", "title": "Путин покани и Макрон за Деня на победата"}
{"url": "https://standartnews.com/svyat/evrodeputatite-shche-izberat-shef-na-ep-v-sryada-395888.html", "text": "Новият председател на Европейския парламент ще бъде избран в сряда, съобщи пресслужбата на институцията. Първото заседание на новоизбрания ЕП ще бъде ръководено от досегашния председател Антонио Таяни във вторник. До избирането на нов председател евродепутатите не могат да приемат решения, затова във вторник ще бъдат назначени само отговорници за насроченото в сряда гласуване. До вторник сутрин се очаква парламентарните групи да внасят предложенията си за нов председател. В сряда гласуването ще бъде тайно и с бюлетини. Всеки от кандидатите ще има по пет минути за изказване пред своите колеги. Изборът може да приключи с първия кръг на гласуване, ако някой от издигнатите получи над половината гласове. В противен случай гласуването продължава до три кръга, като между първото и второто, и между второто и третото гласуване могат да бъдат издигани още кандидати. Ако и след третия кръг няма ясен победител, в четвърти кръг ще бъде гласувано само за онези двама кандидати, получили най-голяма подкрепа. С четвъртото гласуване председателят бива определен с мнозинство. Изборът на председател ще бъде последван от определянето на 14 негови заместници и петима квестори на ЕП. Също за сряда е насрочено гласуване на състава на парламентарните комисии. \r\nСесията на ЕП за следващата седмица предвижда обсъждане на резултата от заседанията на Европейския съвет, посветени на излъчването на нов председател на Европейската комисия. Днес представители на групата на социалистите и демократите в ЕП потвърдиха подкрепата си за процеса на водещите кандидати за председател на ЕК, както и за своя кандидат Франс Тимерманс. Групата \"Европейска обединена левица\" отбеляза, че неин представител не е участвал в този процес, но биха подкрепили кандидат, който отговоря на 10 изисквания. Останалите групи се въздържаха от коментари по въпроса. Зелените отбелязаха, че към тяхната група все още е неизвестно дали ще се присъедини испанец, избран за евродепутат. Въпросният политик не е посочен в списъка, изпратен от Испания до ЕП за новоизбраните евродепутати. Процедурата предвижда избраният да положи клетва в Испания, преди да може да поеме задълженията си на евродепутат. От пресслужбата на ЕП уточниха, че е възможно властите в Мадрид да съобщят име на друг от партийната листа за европейските избори, за да не остане креслото в пленарната зала на ЕП празно. Очаква се по този повод в Страсбург следващата седмица да протестират 6000 каталунци, отбелязаха Зелените. В понеделник се предвижда евродепутатите, които не са били преизбрани, да получат в Страсбург медал и сертификат. ", "date": "2019.06.28", "title": "Евродепутатите ще изберат шеф на ЕП в сряда"}
{"url": "https://standartnews.com/svyat/dvorets-na-3400-godini-otkrikha-v-irak-395934.html", "text": "Германски и кюрдски археолози са открили дворец на 3400 години в Северен Ирак благодарение на продължителната суша, предаде ДПА, цитирана от БТА. Постройката от минимум 2000 квадратни метра с тухлени стени с височина до два метра е открита във водохранилище в Иракски Кюрдистан. Дворецът е бил част от древното царство Митани, съобщават специалисти от университета на Тюбинген, Германия. \"Империята Митани е една от най-малко изследваните империи на древния Близък Изток\", каза археологът Ивана Пулджиз от Тюбингенския университет. Дори столицата на империята на Митани не е била идентифицирана. След като откриват постройката миналата есен, археолозите разполагат само с три седмици, за да я проучат, преди нивата на водата във водохранилището да се покачат отново. \"Копахме колкото се може по-бързо\", казват от германския екип. \r\nСлед покачването на водата дворецът \"изчезва\" напълно. В постройката са открити \"сензационни\" стенописи в ярки червени и сини цветове. Според германските археолози подобни находки са рядкост. Намерени са и десет клинописа, които екип от изследователи в Германия ще се опита да интерпретира. Учените се надяват, че глинените плочки ще разкрият повече за империята на Митани, която някога е била доминираща в части от Сирия и Северна Месопотамия. Кюрдският археолог Хасан Ахмед Касим смята откритието за едно от най-важните в региона през изминалите десетилетия.", "date": "2019.06.28", "title": "Дворец на 3400 години откриха в Ирак"}
{"url": "https://standartnews.com/svyat/si-tszinpin-se-opasyava-ot-voyna-v-persiyskiya-zaliv-395860.html", "text": "Районът на Персийския залив е в много деликатна ситуация и е \"на кръстопът между войната и мира\". Това заяви китайският президент Си Цзинпин по време на форума на Г-20, съобщава БТА. \"Китай винаги е бил на страната на мира и се е противопоставял на войната. Всички страни трябва да запазят спокойствие, да действат въздържано, да засилят диалога и консултациите и заедно да опазят регионалния мир и стабилност\", каза Си на генералния секретар на ООН Антониу Гутериш в кулоарите на срещата на върха на Г-20 в Осака. Напрежението в Персийския залив се повиши, особено между Иран и САЩ, след като Вашингтон обвини Техеран, че стои зад нападенията срещу шест танкера, което иранците отричат. Американският президент Доналд Тръмп нареди да бъдат нанесени въздушни удари по Иран и отмени заповедта си в последната минута. Китай има тесни търговски отношения с Иран, но действа предпазливо, тъй като ухажва и регионалния съперник на Иран, Саудитска Арабия, отбеляза Ройтерс.", "date": "2019.06.28", "title": "Си Цзинпин се опасява от война в Персийския залив"}
{"url": "https://standartnews.com/svyat/pekin-i-moskva-shche-se-razplashchat-v-rubli-i-yuani-395903.html", "text": "Русия и Китай изключват долара от разплащанията помежду си и минават към национални валути - рубли и юани. Междуправителственото споразумение е подписано от първия вицепремиер и министър на финансите на Руската Федерация Антон Силуанов и председателя на Народната банка на Китай И Ган, пише руското издание „Известия“, цитирано от Агенция \"Фокус\". \r\nСъгласно приетия договор, плащанията ще се извършват от „Внешторгбанк“ (ВТБ) и Търговската банка на Китай. В момента се работи по стиковане на електронните системи за разплащане (аналозите на SWIFT) на двете страни. \r\nКакто отбелязва „Известия“, това споразумение дава зелена светлина на китайските банки, които по-рано не сътрудничиха много охотно с руския бизнес заради разликата в данъчното облагане. Сега договореностите ще позволят обемите на търговията в юани и рубли да се увеличат в пъти. Според публикацията, съответната информация се намира в писмо до заместник-ръководителя на Министерството на финансите Сергей Сторчак до председателя на Комитета на Държавната дума по финансовия пазар Анатолий Аксаков. Разяснява се, че това следва от отговора на Сторчак в писмо до въпроса на Аксаков за това, какво е направено за „засилване на работата по изграждане на взаимни споразумения с руските икономически партньори в национални валути с цел укрепване на икономическата сигурност на страната“. \r\n„За да се увеличи обемът на разплащанията в национални валути, е необходимо да се формира пазар за рублеви юанови финансови инструменти ”, каза Аксаков. „Така ще да се застраховаме от рисковете от колебания в курса на основните стоки на руско-китайската взаимна търговия“. \r\nСпоред оценките на Аксаков, през следващите години делът на разплащанията с Китай в рубли може да се увеличи от сегашните 10% до 50%. \r\nМосква и Пекин възнамеряват активно да насърчават използването на националните валути в двустранното търговско и инвестиционно финансиране, да улеснят търговията и да създадат благоприятни условия за инвестиции от страна на икономическите субекти на двете страни.  ", "date": "2019.06.28", "title": "Пекин и Москва ще се разплащат в рубли и юани"}
{"url": "https://standartnews.com/svyat/mestyat-mona-liza-zaradi-remont-na-luvra-395881.html", "text": "Най-известната картина в света, \" ще бъде преместена докато ремонтират салона, в който е изложена в Лувъра, съобщи АФП. \r\nШедьовърът на Леонардо да Винчи ще бъде пренесен на по-малко от \"100 крачки\" до съседната зала „Медичи” през нощта на 16 юли, каза директорът на музея Жан-Люк Мартинес. Крехката  много рядко и ще остане защитена от бронирано стъкло във „временния си дом”, заявиха от музея. \r\nПортретът на флорентинската благородничка ще бъде върнат на мястото си точно преди да бъде открита специалната изложба „Леонардо“ в най-големия музей в света през октомври тази година.  от творби на италианския художник. \r\nСпоред Мартинес този ход е част от огромното обновяване на музея, който приема годишно повече от 10 милиона посетители. Населението на малък град – повече от десет хиляди души минават всеки ден през залата, в която е изложена „Мона Лиза”. По време на преместването тя ще бъде  \r\nМартинес заяви, че шедьовърът ще бъде върнат на обичайното си място за шоуто \"Леонардо\", което започва на 24 октомври, тъй като окачването му редом с останалите произведения на художника ще предизвика ограничаване на броя на туристите, желаещи да го видят. \r\n\"Не можем да лишим около 15 000 души на ден от възможността да видят „Мона Лиза \"- каза още директорът на музея. \r\nКартината, за която се смята, че е рисувана през първите години на 16-ти век, е била местена много рядко от момента на внасянето й в Лувъра през 1804 година. \r\nПоследното голямо пътуване на шедьовъра е през 1974 г. до Русия и Япония, а през 1964 г. пресича Атлантика, за да бъде изложена в Съединените щати, въпреки жестоките протести на кураторите на Лувъра.", "date": "2019.06.28", "title": "Местят „Мона Лиза” заради ремонт на Лувъра"}
{"url": "https://standartnews.com/svyat/iran-siriya-venetsuela-i-ukrayna-obsdikha-putin-i-trmp-395870.html", "text": "Приключи срещата на президентите на Русия и САЩ Владимир Путин и Доналд Тръмп в Осака, където вече върви форум на Г-20. В началото прякото излъчване с присъствие на медиите стана известно от изявления на двамата държавни глави, че те ще обсъждат три основни теми – търговия, протекционизъм и разоръжаване. Това потвърдиха и двамата президенти. Те си размениха любезности, отказаха да отговарят, поне за момента, на въпроси на журналисти. От американска страна в срещата участваха дъщерята на Тръмп Иванка, нейният съпруг Джаред Кушнър, държавният секретар Майк Помпео, съветникът по националната сигурност Джон Болтън и секретарят по търговията Стив Мнучин. От руска - външният министър Сергей Лавров, говорителят на Кремъл Дмитрий Песков, министърът на финансите Антон Силуанов, и помощникът на президента Юрий Ушаков. Президентите на САЩ и Русия Доналд Тръмп и Владимир Путин са обсъдили ситуацията в Иран, Сирия, Венецуела и Украйна. Това се казва в заявление на Белия Дом, разпространено след края на срещата между двамата лидери, която продължи 1 час и 20 минути. В съобщението се отбелязва също, че президентите са се съгласили, че подобряването на отношенията между Москва и Вашингтон отговоря на интересите както на двете страни, така и на целия свят. „Двамата лидери се съгласиха, че подобряването на отношенията между САЩ и Русия отговаря на взаимните интереси и интересите на целия свят“, се подчертава в документа. „Президентите се съгласиха, че двете страни ще продължат дискусиите за моделите на контрол над въоръженията на XXI век, които, както по-рано заяви президентът Тръмп, трябва да включват Китай“.", "date": "2019.06.28", "title": "Иран, Сирия, Венецуела и Украйна обсъдиха Путин и Тръмп"}
{"url": "https://standartnews.com/svyat/trgoviya-razorzhavane-i-protektsionizm-obszhdat-putin-i-trmp-395867.html", "text": "Започна срещата на президентите на Русия и САЩ Владимир Путин и Доналд Тръмп в Осака, където вече върви форум на Г-20. От прякото излъчване с присъствие на медиите в първите минути и от изявления на двамата държавни глави стана ясно, че те ще обсъждат три основни теми – търговия, протекционизъм и разоръжаване. Това потвърдиха и двамата президенти. Те си размениха любезности, отказаха да отговарят, поне за момента, на въпроси на журналисти. От американска страна в срещата участват дъщерята на Тръмп Иванка, нейният съпруг Джаред Кушнър, държавният секретар Майк Помпео, съветникът по националната сигурност Джон Болтън и секретарят по търговията Стив Мнучин. От руска - външният министър Сергей Лавров, говорителят на Кремъл Дмитрий Песков, министърът на финансите Антон Силуанов, и помощникът на президента Юрий Ушаков. Срещата на двамата президенти продължи 1 час и 20 минути, предаде ТАСС.", "date": "2019.06.28", "title": "Търговия, разоръжаване и протекционизъм обсъждат Путин и Тръмп"}
{"url": "https://standartnews.com/svyat/ispanski-tiyneydzhr-umrya-ot-zhegata-395902.html", "text": "7-годишен селскостопански работник почина от топлинен удар в Испания, съобщиха местните власти, цитирани от АФП и БГНЕС. Това е първата доказана смърт, причинена от рекордната топлинна вълна, която заля Испания и големи части от Европа. Младежът изведнъж почувствал замайване и въпреки че се е потопил в близък плувен басейн, получил конвулсии, съобщиха от местната управа на Андалусия в Южна Испания. Той бил откаран в спешното отделение в съседния град Кордоба, където \"починал, въпреки направения му сърдечен масаж\", се казва в изявлението. В момента Испания преживява топлинна вълна с температури от над 40 градуса по Целзий в по-голямата част от страната. Жегата се очаква да продължи до утре. От общо 50 испански провинции, 34 са издали предупреждения за пожар, особено в Каталуния, където пожарникарите се борят с потушаване на пожар, който вече изгори 6500 хектара земя. Около 400 пожарникари се бориха с огъня през нощта, с помощта на самолети и хеликоптери. Ръководителят на каталунското министерство на вътрешните работи посъветва населението да вземе \"максимални предпазни мерки\".", "date": "2019.06.28", "title": "Испански тийнейджър умря от жегата"}
{"url": "https://standartnews.com/sport/bikhme-sashch-na-voleybol-395948.html", "text": "България победи с 3:1 (21:25, 25:19, 25:23, 25:23) у дома САЩ в двубой от Лигата на нациите по волейбол за мъже в Пловдив.  ", "date": "2019.06.28", "title": "Бихме САЩ на волейбол"}
{"url": "https://standartnews.com/svyat/trmp-v-moskva-za-denya-na-pobedata-395904.html", "text": "Американският президент Доналд Тръмп реагира положително на поканата на руската страна да вземе участие в честването на 75-годишнината от победата във Великата отечествена война. Това заяви помощникът на президента Юрий Ушаков по телевизионния канал Русия-24 по време на срещата на върха на Г-20 в Осака, предаде ТАСС. \"Поканихме президента на САЩ да дойде при нас на 75-ата годишнина от победата във Великата отечествена война, на 9 май следващата година. Президентът на САЩ реагира много положително\", заяви представителят на Кремъл. \"В това отношение се проведе разговор за това всяка страна колко е загубила по време на Втората световна война, чия роля е била решаваща, отбеляза се приносът на съветския народ за тази победа\", добави Ушаков. Срещата между Путин и Тръмп в петък в Осака продължи 1 час и 20 минути. В нейното начало двамата лидери отбелязаха, че преговорите могат да бъдат добър повод за продължаване на диалога по важните теми в бъдеще. Двамата се съгласиха, че подобряването на отношенията отговаря на интересите на двете страни, а също и на целия свят, се казва в разпространено от Белия дом комюнике. \"Не се намесвайте в изборите, моля!, обърна се Тръмп към Путин с шеговито изражение в началото на срещата, след като беше запитан от журналист дали ще повдигне въпроса за руска намеса в следващите президентски избори в САЩ, съобщи Ройтерс. Путин продължи да се усмихва, докато слушаше превода на молбата на Тръмп, която американският президент повтори, сочейки с пръст към руския си колега. \"Смятам, че резултатите от тази среща ще бъдат отлични\", каза Тръмп преди началото на разговора и отбеляза, че двамата ще имат много интересна дискусия, която ще включва въпроси като търговията, разоръжаването, протекционизма. Путин заяви, че срещата му с Тръмп дава добра възможност за продължаване на диалога след последната им среща в Хелзинки през юли 2018 година. \"Не мога да не се съглася с господин президента /на САЩ/, че има за какво да си поговорим\", посочи Путин пред журналисти. Двамата президенти са се договорили \"двете страни да продължат дискусиите по модела за контрол над въоръженията през 21-и век, който, както по-рано заяви президентът Тръмп, трябва да включва Китай\". Те са обсъдили и \"сегашното състояние на двустранните отношения\", а също така \"положението в Иран, Сирия, Венецуела и Украйна\". За срещата разказа пред журналисти в Осака и руският външен министър Сергей Лавров. \"Обсъдени бяха въпроси на стратегическата стабилност\", каза той и уточни, че сред другите теми от дневния ред са били Сирия и Украйна. В преговорите от руска страна, освен Лавров, са участвали първият вицепремиер и финансов министър Антон Силуанов, помощникът на президента Юрий Ушаков и прессекретарят на президента Дмитрий Песков. От американска страна са участвали държавният секретар Майк Помпейо, финансовият министър Стивън Мнучин, и. д. ръководител на апарата на Белия дом Мик Мълвейни, помощникът на президента по националната сигурност Джон Болтън и прессекретарят на Белия дом Стефани Гришам. В началото на срещата си с Путин Тръмп похвали \"много добрите отношения\" между двамата. Това стана на фона на тежката дипломатическа криза между САЩ и Русия заради Сирия и Украйна и подозренията за руска намеса в американските избори, отбелязва Франс прес. Тръмп и Путин разговаряха за първи път от срещата си в Хелзинки през юли миналата година. Тя предизвика полемика, като американският президент бе упрекнат в САЩ, че е бил прекалено сговорчив с руския си колега, отбелязва още Франс прес.  ", "date": "2019.06.28", "title": "Тръмп в Москва за Деня на победата? /ДОПЪЛНЕНА/"}
{"url": "https://www.standartnews.com/sport/preminal-kvalifikatsiite-sreshcha-grigor-na-uimbldn-395889.html", "text": "Първата ракета на България в мъжкия тенис Григор Димитров ще играе с Корен Муте (Фр) в първия кръг на турнира от Големия шлем на трева Уимбълдън в Лондон. 20-годишният левичар Муте е №85 в световната ранглиста, където Димитров е 48-и. Двамата не са се срещали до момента. Срещата ще бъде в понеделник, а французинът стига до основната схема след като мина през квалификациите. Победителят от мача ще срещне канадец. Това ще бъде победителят от мача между Феликс Оже-Алиасим и Вашек Поспишил. Димитров е в половината на световния номер едно Новак Джокович, а освен Алиасим от поставените, най-близо до него е №16 Гаел Монфис. \r\nОткритото първенство на Великобритания по тенис започва на 1 юли в \"Ол Инглънд клъб\". \r\nДнес Димитров ще изграе и двубой от демонстративния турнир The Boodles. Негов противник ще е сърбинът Филип Краинович. Срещата е от 16.30 часа.", "date": "2019.06.28", "title": "Преминал квалификациите среща Григор на Уимбълдън"}
{"url": "https://www.standartnews.com/sport/uefa-izkhvrli-milan-ot-evroturnirite-395890.html", "text": "Италианският футболен гранд Милан получи забрана да участва в европейските клубни турнири през следващия сезон заради нарушение на правилата на финансовия феърплей. УЕФА обвинява „росонерите\" в нарушения през последните три сезона и Спортният арбитражен съд в Лозана потвърди това. „Милан е изключен от участие в европейските клубни турнири на УЕФА за сезон 2019/2020, като следствие от нарушението на правилата за финансов феърплей за последните три сезона\", обяви съдът.", "date": "2019.06.28", "title": "УЕФА изхвърли Милан от Евротурнирите"}
{"url": "https://www.standartnews.com/sport/ludogorets-s-nov-transferen-udar-395891.html", "text": "удогорец направи пореден трансферен удар. Шампионите привлякоха сенегалския полузащитник от Бурсаспор Стефан Баджи. Ръководствата на шампионите и тима, участвал в турската Суперлига миналия сезон финализираха трансфера в четвъртък, като в същото време Баджи мина успешно медицинските изследвания. Дефанзивният халф, който е играл още за Андерлехт и Истанбул Башакшехир, ще се влючи в тренировките на Лудогорец следващата седмица. Баджи ще бъде представен като футболист на осемкратния шампион до дни. За подписа на Баджи Лудогорец се пребори с няколко силни клуба от Европа и Азия. Преди трансферът да стане факт сенегалецът, който има 16 мача за националния тим на своята страна, бе наблюдаван дълго време от скаутите на Лудогорец и одобрен от треньора Стойчо Стоев. Стефан Баджи е петият нов футболист на шампионите тази пролет. Преди него с отбора подписаха Мавис Чибота, Дан Битон и Джордан Икоко, а от 1 юли 2019 г. влиза в сила договорът на национала от Гвинея-Бисау Жоржиньо.", "date": "2019.06.28", "title": "Лудогорец с нов трансферен удар"}
{"url": "https://standartnews.com/regionalni/khram-orlitsa-stava-na-550-godini-395942.html", "text": "На 29 юни, 2019 г., в рило-манастирския метох „Орлица“ (на 18 км. преди манастира, на излизане от гр. Рила), ще бъде отслужена архиерейска св. Литургия от Негово Преосвещенство Адрианополски еп. Евлогий, игумен на Рилската св. обител. Метохът е посветен на св. първовърховни апостоли Петър и Павел. На същата дата, точно преди 550 години, на това място пренощували честните мощи на преп. Йоан Рилски, пренесени тържествено от старата българска столица Търново в Рилския манастир. Храмът на св. ап. Петър и Павел бил издигнат в спомен на това събитие от игумена на манастира Давид през 1469 г. Представлява малка еднокорабна базилика. Цялостно зографисана е на два пъти - първо през 1491 г. със средствата на Крупнишкия епископ Яков, по време на известния Рилски игумен Теоктист, а след това през 1863 г. е повторно изписана от Никола Образописов от Самоков, чиято тържествена композиция „Връщане мощите на преп. Йоан Рилски Чудотворец” се намира в притвора на храма. Стенописи от XV в. са запазени в олтара и над вратата в наоса на църквата. В момента се работи по реставрацията и консервацията на дървените тавани и фреските.  \r\n ", "date": "2019.06.28", "title": "Храм \"Орлица\" става  на 550 години"}
{"url": "https://standartnews.com/kultura/khenri-kavil-e-sledvashchiyat-sherlok-kholms-395876.html", "text": "Хенри Кавил е следващият Шерлок Холмс. Актьорът ще се превъплъти в легендарния детектив в нов филм, който ще бъде посветен на сестрата на Холмс – Енола. Лентата ще бъде адаптация на романите на Нанси Спрингър и е от студиото „Legendary Entertainment“. Главната роля на Енола ще бъде изиграна от Мили Боби Браун. Хелена Бонам Картър влиза като майка им. Поредицата „The Enola Holmes Mysteries“ започва през 2006-а. На 14-я си рожден ден Енола открива, че майка й е изчезнала. Братята й – Шерлок и Майкрофт, стигат до заключението, че жената си е тръгнала доброволно, но Енола намира улики, оставени от родителката. Двамата искат да изпратят сестра си в пансион, но тя бяга в Лондон, разнищвайки няколко мистерии по пътя, докато се опитва да не бъде заловена. Поредицата се състои от 6 книги, но за момента не е ясно дали филмът ще бъде директно адаптиран по първата от тях – „The Case of the Missing Marquess“. Още не са обявени и някои от другите главни герои – Майкрофт, инспектор Ластрад и лорд Тюксбъри. Хари Брадбир ще режисира лентата по адаптиран сценарий на Джак Торн. Самата Браун заедно със сестра си Пейдж ще продуцират проекта чрез фирмата си „PCMA Productions“. Няма обявена дата за начало на снимките за филма.", "date": "2019.06.28", "title": "Хенри Кавил е следващият Шерлок Холмс"}
{"url": "https://standartnews.com/kultura/pol-rd-vliza-v-noviya-lovtsi-na-dukhove-395879.html", "text": "Пол Ръд ще участва в следващата лента от поредицата „Ловци на духове“. „Аз съм голям фен на тези филми. Обичам ги. Когато разбрах, че ще играя в новия екшън, едвам не припаднах. Нямам търпение купонът да започне тази есен“, сподели актьорът. Единственото, което се знае за ролята на Ръд е, че той ще бъде учител. Подробностите около поредното продължение все още са оскъдни, но се очаква Сигорни Уийвър да се завърне като Дана Барет. Новата лента ще бъде пряк наследник на втората част от поредицата – „Ловци на духове 2“ от 1989-а. Нейн режисьор е Джейсън – синът на Айвън Райтман, бащата на сагата. Самият Айвън ще бъде продуцент. Очаква се снимките да започнат в края на лятото и филмът да се завърти на големия екран през 2020-а.", "date": "2019.06.28", "title": "Пол Ръд влиза в новия „Ловци на духове“"}
{"url": "https://standartnews.com/biznes/donchev-speshi-kmetovete-imame-1-g-za-novi-pari-ot-es-395872.html", "text": "Вицепремиерът Томислав Дончев посъветва кметовете в България да се активизират, „защото разполагаме с още една година, за да поискаме от Брюксел как да изглеждат следващите оперативни програми“. Това той направи в изказване пред заключителната конференция на Националното сдружение на общините, която се провежда в Боровец. По думите на Дончев е много важно кметовете да съобразяват проектите си не само с експертите, но и с обществото. „Случва се да правим чудесни неща, хвалени от експерти, но това не е достатъчно ако гражданите не разбират защо го правим. Всеки недоволен гражданин има самочувствие днес на професор по икономика и изказва мнението си в социалните мрежи, затова и мнението на обществото трябва да се търси“, каза той. Дончев изтъкна, че все още в страната не се мисли на регионално ниво, тоест проектите или не надхвърлят общините или са на ниво държава. Това е и една от причините за забавянето на икономическият растеж, по който България е на първи места в Европа, но все още има в пъти по нисък БВП от развитите страни. Вицепремиерът постави ударение и върху липсващата жилищна политика на ниво общини, която в момента просто не съществува. Специална презентация за европрограмите направи кметът на Монтана - Златко Живков. Въпреки постигнатите успешни резултати, общините все още се сблъскват с проблеми - мудна администрация, проблеми с обществените поръчки и липса на цялостна държавна политика.", "date": "2019.06.28", "title": "Дончев спеши кметове: Има 1 г. за нови пари от ЕС"}
{"url": "https://standartnews.com/kultura/deyzi-ridli-napuska-mezhduzvezdni-voyni-395878.html", "text": "Дейзи Ридли оповести, че тази година за последно ще играе в „Междузвездни войни“. „Спокойно мога да потвърдя, че няма да участвам в следващата трилогия. Режисьорите вече обявиха, че новите филми ще разкажат следващата глава от звездната сага и просто моята героиня няма да е в нея. Много се забавлявах през последните години и съм щастлива, че участвах във вселената на „Междузвездни войни“, коментира актрисата. Финалната поява на Ридли ще бъде през зимата, когато деветият филм от поредицата – „Възходът на Скайуокър“, излиза на големия екран. Следващата трилогия ще се завърти през 2022-а. Актрисата заяви също, че не възнамерява повече да се върне и в социалните мрежи. Тя изтри своя профил в Инстаграм още през 2016-а, след като беше нападната след нейни коментари относно насилието с оръжия. „Свободата на словото е чудесна, но хората си мислят, че мнението им е по-значимо, отколкото наистина е. Прекалено много внимание се отделя на негативните коментари онлайн. Аз просто не искам да се обременявам с тях“, споделя Дейзи.", "date": "2019.06.28", "title": "Дейзи Ридли напуска „Междузвездни войни“"}
{"url": "https://standartnews.com/biznes/emea-finans-rayfayzenbank-e-nay-dobra-banka-v-blgariya-395899.html", "text": "Престижното международно финансово издание ЕМЕА Финанс (EMEA Finance) връчи „Европейските банкови награди 2018“ и определи Райфайзенбанк за „Най-добра банка“ в България, както и за „Най-добра банка частно банкиране“. В същото време Райфайзен Асет Мениджмънт (България) взе наградата за „Най-добро управляващо дружество“ в страната. Групата РБИ получи общо 26 отличия, а Райфайзен Банк Интернешънъл бе определена за „Най-добра банка“ в Централна и Източна Европа, и в страните от ОНД. Дъщерната банка на Райфайзен в Словакия – Татра банка бе удостоена с приза „Най-иновативна банка в ЦИЕ и ОНД“. Освен в България, банките на РБИ в Австрия, Босна и Херцеговина, Хърватия, Унгария, Косово, Румъния, Сърбия, Словакия и Украйна бяха определени от ЕМЕА Финанс за „Най-добра банка“ в съответната страна. Банките на Райфайзен Албания, Беларус и Русия взеха отличието за „Най-добра чуждестранна банка“. „През 2018 г. РБИ постигна най-добрия резултат в историята си, казва Кристофър Мур, издател и главен изпълнителен директор на ЕМЕА Финанс. Още по-впечатляващ обаче, е начинът, по който работи банката - дъщерните банки иновират в рамките на местната среда, като формулират и изпълняват специфични стратегии, съобразени със съответния пазар. В същото време се възползват от това, което може да бъде наречено „най-доброто от най-доброто“ в мрежата на РБИ. Изглежда, че банката прилага единни практики в ключови области без да ограничава креативността и иновациите на национално ниво“, допълни Мур. **** ЕМЕА Финанс е единственото периодично издание, посветено ексклузивно на даването на сведения за финансови събития и постижения, инициирани и повлияни от международната финансова индустрия в ЕМЕА региона (Европа, Близък Изток, Африка). На ключовите финансисти, които са двигател на индустрията, редовно се прави профил, създавайки платформа, която дава възможност на аудиторията да придобие цялостна и обстойна представа за новините от индустрията. Списанието е насочено към аудитория на управленско ниво, която включва главни изпълнителни директори, директори финанси и директори инвестиции. ЕМЕА Финанс Лимитед издава водещо списание, организира конференции и поддържа уебсайт. Тези цялостни информационни услуги са допълнени от редовни e-mail новинарски услуги, емеафинанс еНовини и от конференции в рамките на ЕМЕА региона.", "date": "2019.06.28", "title": "ЕМЕА Финанс: Райфайзенбанк е най-добра банка в България"}
{"url": "https://standartnews.com/biznes/fitch-vidya-riskove-v-sdelka-na-evrokhold-za-chez-395914.html", "text": "Международната рейтингова агенция Fitch е дала негативна оценка за три дъщерни дружества на българския холдинг „Еврохолд България“. Те са получили негативна перспектива RWN („под наблюдение с негативна перспектива“) за дългосрочния рейтинг (IDR) и рейтинга за финансова стабилност на застрахователното лице (IFS), съобщава SeeNews. Това става дни след като \"Еврохолд\" сключи споразумение с чешката ЧЕЗ Груп за придобиване на активите й в България срещу 335 млн. евро. Предстои по сделката да се произнесат Комисията за защита на конкуренцията /КЗК/, Комисията за енергийно и водно регулиране /КЕВР/ и Комисията за финансов надзор /КФН/. Трите дъщерни дружества на „Еврохолд“, получили оценка RWN, са застрахователната компания „Евроинс“ АД,  „Застрахователно дружество ЕИГ Ре“ ЕАД, както и на дъщерната фирма на „Еврохолд“ в Румъния – Евроинс Румъния Застраховане и Презастраховане. Третата компания вече имаше проблеми заради огромна ликвидна дупка. Затова, под натиска на румънските регулатори, премина през двугодишна оздравителна програма. Именно заради тези проблеми и Гръцката национална банка на три пъти, последният от които в началото на тази година, отказа на друга застрахователна фирма от структурата на „Еврохолд“ да придобие „Креди акрикол“, която в южната ни съседка оперира на животозастрахователния пазар, припомня \"Монитор\". Оценката RWN отразява мнението на Fitch, че предложеното придобиване на българските активи на ЧЕЗ Груп може да доведе до финансови рискове поради очакваното високо съотношение на дълга във финансовата структура, както и до рискове, свързани с интеграцията и изпълнението.  От съобщението на Fitch става ясно, че за покупката на ЧЕЗ  „Еврохолд“ разчита на под 25% собствен капитал. За над 75% от парите обаче холдингът разчита на външни заеми, става ясно от него. „Планираният висок дял на дълга в структурата (минимум 75% от стойността на придобиването) може значително да намали разпределимите печалби от активите на ЧЕЗ, особено в началото, предупреждават от агенцията сега“, посочват „Фич“. От агенцията очакват трансакцията да увеличи степента на задлъжнялост на „Еврохолд“ заради вида на сделката и предполагат, че холдингът ще осигури допълнителна подкрепа за структурата на финансиране, за да защити своите своите инвестиции. Подобен сценарий може да окаже допълнителен натиск върху капитализацията и/или финансовия ливъридж на холдинга, считат от агенцията, като се посочва също, че е възможен висок риск, свързан с възможностите за обслужване на дълга на активите на ЧЕЗ. Планираният висок дял на дълга в структурата (минимум 75% от стойността на придобиването) може значително да намали разпределимите печалби от активите на ЧЕЗ, особено в началото, предупреждават от агенцията. Oценката на самия мениджмънт на холдинга е по-различна: че задлъжнялостта не е висока и пред тях стоят множество различни опции.  По тази емисия \"Еврохолд\" има рейтинг B от Fitch. Според агенцията „Еврохолд“ вероятно ще търси възможности за спестяване на разходи, за да подобри допълнително възвръщаемостта си от инвестиции, което би могло да доведе до допълнителни рискове при изпълнението. Fitch очаква трансакцията да бъде в общи линии неутрална по отношение на съотношението на финансовия ливъридж и капитализацията на холдинга, което би изключило както капиталовото, така и дълговото финансиране, свързано с придобиването на активите на ЧЕЗ. Капитализацията на „Еврохолд“ въз основа на оценката на Fitch е „слаба“, докато изчисленият финансов ливъридж на холдинга е 65% в края на 2018 г. Въпреки това Fitch очаква трансакцията да увеличи степента на задлъжнялост на „Еврохолд“ заради вида на сделката. Агенцията счита също, че „Еврохолд“ ще осигури допълнителна подкрепа за структурата на финансиране, за да защити своите инвестиции. Подобен сценарий може да окаже допълнителен натиск върху капитализацията и/или финансовия ливъридж на холдинга. Fitch очаква лихвените разходи, произтичащи от финансов дълг, свързан със сделката, да бъдат покрити от приходите, генерирани от активите на ЧЕЗ. Въпреки това агенцията очаква висок риск при изпълнението, свързан с възможностите за обслужване на дълга на активите на ЧЕЗ.  ", "date": "2019.06.28", "title": "Fitch видя рискове в сделка на Еврохолд за ЧЕЗ"}
{"url": "https://standartnews.com/kultura/rim-gleda-bg-kino-395909.html", "text": "Празникът на българското кино в Рим за пореден път събра политици, дипломати, артисти, бизнесмени и средностатистически фенове на седмото изкуство. Въпреки 40-градусовите жеги във Вечния град, 500 души дойдоха за откриването на издание № 12.  Сред тях бяха Техни превъзходителства Тодор Стоянов и Богдан Паташев, новите ни посланици в Рим и Ватикана, както и Вежди Рашидов, който пък беше на работно посещение за среща с  колегата си Луиджи Гало, председател на Комисията по култура, наука и образование в Камарата на депутатите.    Кино гилдията от Италия беше достойно представена от продуцента Джанлука Леончини, Лучано Совена - председател на „Лацио филм комишън“, актьорите Емилио Мат Фаларино, Джан Пиеро Ротоли и Пиеро Никозия, както и от тримата режисьори Карло Карлей, Стефано Аматучи, Алберто Бадер. „Вашите актьори са най-добрите в Европа, защото играят в театъра – единствената им реална конкуренция са англичаните. Работил съм с Валентин Ганев, Христо Шопов, Юлиан Вергов... Наистина са перфектни“, сподели Карло Карлей, който снима в България хитовата си драма „Генерал Дела Ровере“.      Всички заедно аплодираха „Ага“ – филма на Милко Лазаров, с който беше открит Празника. Известният режисьор не само се поклони след финалните овации, но и отговори на много въпроси. Той с усмивка коментира разликата между изкуството и действителността. „Героите от екрана не съществуват в живота. Тази история е моя измислица. Михаил Апросимов, който играе Нанук, е театрален актьор, но Феодосия Иванова, която е жена му Седна, е краварка“, добави Лазаров. Той посвети прожекцията в Рим на Галина Тихонова – красивата и талантлива актриса от Якутск в ролята на Ага, която преди половин година почина само на 31.   Двете дами, които организират Празника – директорът на Българския институт за култура в Рим Жана Яковлева и шефката на Българо-италианската асоциация „Феникс“ Нели Атанасова – излязоха на сцената с Мариан Вълев, Руши Видинлиев, Пламен Манасиев, Лъчезар Аврамов, Димитър Стоянович, Борислав Чучков. Публиката в Рим ще гледа още „Лошо момиче“,  „Бензин“, „Снимка с Юки“, „Дъвка за балончета“, серия от „Дяволското гърло“, документалните „Поне за миг да полетя“ за Иван Андонов, Sempre libera на Георги Тошев за световното сопрано Соня Йончева.  За италианската премиера на „Черкаски хроники“ – лентата на Димитър Петков, посветена на  90 години от рождението на Йордан Радичков, в Рим пристигат  Димитър Радичков, синът на писателя, и Йордан Радичков младши – внук на феноменалния разказвач. Преживяването е невероятно – самият Радичков говори за културата, за литературата, за народа, за българското, за вечните ценности на нацията.", "date": "2019.06.28", "title": "Рим гледа БГ кино"}
{"url": "https://www.standartnews.com/sport/blgariya-izliza-sreshchu-sashch-v-plovdiv-v-ligata-na-natsiite-395892.html", "text": "Волейболистите от националния отбор на България излизат тази вечер от 20,40 часа в пловдивската зала “Колодрума” срещу САЩ само за победа в турнира на Лигата на нациите. Възпитаниците на Силвано Пранди ще се опитат да се сработят максимално добре в трите двубоя в Пловдив срещу САЩ, Иран и Сърбия, преди решаващата олимпийска квалификация във Варна (9 11 август). В нея националите ще се борят за олимпийска квота срещу олимпийските шампиони от Бразилия, Пуерто Рико и Египет.", "date": "2019.06.28", "title": "България излиза срещу САЩ в Пловдив в Лигата на нациите"}
{"url": "https://standartnews.com/sport/uefa-izkhvrli-milan-ot-evroturnirite-395890.html", "text": "Италианският футболен гранд Милан получи забрана да участва в европейските клубни турнири през следващия сезон заради нарушение на правилата на финансовия феърплей. УЕФА обвинява „росонерите\" в нарушения през последните три сезона и Спортният арбитражен съд в Лозана потвърди това. „Милан е изключен от участие в европейските клубни турнири на УЕФА за сезон 2019/2020, като следствие от нарушението на правилата за финансов феърплей за последните три сезона\", обяви съдът.", "date": "2019.06.28", "title": "УЕФА изхвърли Милан от Евротурнирите"}
{"url": "https://standartnews.com/sport/preminal-kvalifikatsiite-sreshcha-grigor-na-uimbldn-395889.html", "text": "Първата ракета на България в мъжкия тенис Григор Димитров ще играе с Корен Муте (Фр) в първия кръг на турнира от Големия шлем на трева Уимбълдън в Лондон. 20-годишният левичар Муте е №85 в световната ранглиста, където Димитров е 48-и. Двамата не са се срещали до момента. Срещата ще бъде в понеделник, а французинът стига до основната схема след като мина през квалификациите. Победителят от мача ще срещне канадец. Това ще бъде победителят от мача между Феликс Оже-Алиасим и Вашек Поспишил. Димитров е в половината на световния номер едно Новак Джокович, а освен Алиасим от поставените, най-близо до него е №16 Гаел Монфис. \r\nОткритото първенство на Великобритания по тенис започва на 1 юли в \"Ол Инглънд клъб\". \r\nДнес Димитров ще изграе и двубой от демонстративния турнир The Boodles. Негов противник ще е сърбинът Филип Краинович. Срещата е от 16.30 часа.", "date": "2019.06.28", "title": "Преминал квалификациите среща Григор на Уимбълдън"}
{"url": "https://www.standartnews.com/sport/khamiltn-gi-pochna-i-v-avstriya-395898.html", "text": "Австрийското Гран при от Формула 1 започна със слънце, високи температури и много бърз Люис Хамилтън (Мерцедес), който направи най-добра обиколка в първата свободна тренировка. Британският пилот изпревари Себастиан Фетел от Ферари, а Валтери Ботас (Мерцедес) завърши с трето време. \r\nПри температура от 28 градуса по Целзий, Хамилтън завъртя една обиколка на \"Ред Бул Ринг\" с време 1:04.838 минути и остана само на няколко десети от най-доброто за целия милан сезон. Фетел пък завърши на 0.144 от британеца, въпреки че германецът го направи с гуми със средна смес, докато Хамилтън бе с мека. \r\nМиналогодишният победител в квалификациите Ботас започна сесията с фалстарт, след като маслен теч от болида на Мерцедес го принуди да прекара дълго време в бокса. Той все пак записа време с 0.161 секунди по-лошо от това на Хамилтън и завърши пред второто Ферари, управлявано от Шарл Льоклер. \r\nРед Бул останаха с третия най-бърз болид в домашното си Гран При. Макс Ферстапен записа пето време, а Пиер Гасли остана шести.", "date": "2019.06.28", "title": "Хамилтън ги почна и в Австрия"}
{"url": "https://www.standartnews.com/sport/blgariya-s-vtori-boksov-final-na-evropeyskite-igri-395905.html", "text": "Втори боксов финал си осигури България на Европейските игри в Минск. След като по-рано днес Станимира Петрова стигна до битката за златото и Даниел Асенов (52 кг) си заслужи мястото на финала. На 29-и юни от 16.40 ч. Тайсъна ще спори за златото с испанеца Габриел Ескобар. фото БОК/Костадин Андонов", "date": "2019.06.28", "title": "България с втори боксов финал на Европейските игри"}
{"url": "https://www.standartnews.com/sport/stanimira-petrova-stigna-final-na-evropeyskite-igri-395896.html", "text": "Боксьорката Станимира Петрова ще играе във финала на турнира от Европейските игри в Минск.  Българката победи холандката Йемима Бетраян в много труден двубой и в битка за златото ще срещне на 29 юни от 16,00 часа Михаела Уолш от Република Ирландия. \r\nПетрова мина леко през първия си двубой при 57-килограмовите срещу французойката Мона Местиен, която победи с пълно съдийско единодушие. Днес тя се наложи с 3:2 съдийски гласа срещу съперничката си на полуфиналите Бетраян. \r\nПо-късно днес на ринга ще играят своите полуфинални срещи Габриела Димитрова и Даниел Асенов.  фото БОК/Костадин Андонов", "date": "2019.06.28", "title": "Станимира Петрова стигна финал на Европейските игри"}
{"url": "https://standartnews.com/sport/ludogorets-s-nov-transferen-udar-395891.html", "text": "удогорец направи пореден трансферен удар. Шампионите привлякоха сенегалския полузащитник от Бурсаспор Стефан Баджи. Ръководствата на шампионите и тима, участвал в турската Суперлига миналия сезон финализираха трансфера в четвъртък, като в същото време Баджи мина успешно медицинските изследвания. Дефанзивният халф, който е играл още за Андерлехт и Истанбул Башакшехир, ще се влючи в тренировките на Лудогорец следващата седмица. Баджи ще бъде представен като футболист на осемкратния шампион до дни. За подписа на Баджи Лудогорец се пребори с няколко силни клуба от Европа и Азия. Преди трансферът да стане факт сенегалецът, който има 16 мача за националния тим на своята страна, бе наблюдаван дълго време от скаутите на Лудогорец и одобрен от треньора Стойчо Стоев. Стефан Баджи е петият нов футболист на шампионите тази пролет. Преди него с отбора подписаха Мавис Чибота, Дан Битон и Джордан Икоко, а от 1 юли 2019 г. влиза в сила договорът на национала от Гвинея-Бисау Жоржиньо.", "date": "2019.06.28", "title": "Лудогорец с нов трансферен удар"}
{"url": "https://www.standartnews.com/sport/grizman-i-barsa-si-stisnakha-rtsete-395910.html", "text": "Антоан Гризман вече на практика може да се брои за 100% ново попълнение на Барселона. Клубът и играчът се разбраха за заплатата и така на практика няма какво да провали сделката, освен провал при медицинските прегледи, което е малко вероятно.  Според вестник \"Екип\", нападателят се е разбрал за 17 млн. евро годишно възнаграждение, което е доста изненадващо и огромен компромис от страна на футболиста. В Атлетико Мадрид той получава по 23 млн. евро на сезон, но е направил отстъпка, за да облече синьо-червения екип.  Има обаче една огромна въпросителна в цялата сделка. И тя е свързана с трансферната сума. По принцип, от 1 юли клаузата за откупуването на французина намалява от 200 млн. на 120 млн. евро. Но каталунците се оптват да намалят сумата.  Всъщност, тяхното намерение е да включат някой играч в сделката и да отбият между 40 и 50 млн. евро от общата стойност на трансфера. В Атлетико са склонни на подобна развръзка, обаче тук идва и тънкият момент.  Наставникът на \"дюшекчиите\" Диего Симеоне иска португалския краен бранител Нелсон Семедо, но колегата му Ернесто Валверде не е готов да се раздели с него. Така от Барса ще се надяват Чоло да си избере друг от разширения състав. Ако това не се случи, шампионите са готови да платят 120 млн. евро и да затворят трансфера. ", "date": "2019.06.28", "title": "Гризман и Барса си стиснаха ръцете"}
{"url": "https://www.standartnews.com/sport/stoycho-stoev-sledi-braziltsi-395918.html", "text": "Треньорът на Лудогорец - Стойчо Стоев, заяви, че \"орлите\" имат интерес към бразилски футболисти. \"Доволен съм. Добре проведена подготовка. Всеки един от тези мачове, които изиграхме, винаги може да си извадиш поуки. Новите се вписват. Твърде рано е да кажа, че са се вписали напълно. Нормално е, но хубавото е, че и другата част от отбора ги приемат\", каза старши треньорът на Лудогорец Стойчо Стоев при прибирането на тима от Австрия.  \"Надявам се новото попълнение да заздрави играта на тима в защита, защото имах период със само един дефанзивен халф. Не мога да кажа дали ще е готов за мача срещу Ференцварош\", добави още специалистът. \"Имам представа за Ференцварош. Ще се насочим за тези мачове, след като мине и срещата с Локомотив (Пловдив). Имаме различни опции, които гледаме от Бразилия, но не искам да коментирам повече\", коментира още Стоев. \"Истината за Джоди Лукоки е някъде по средата. Още при пристигането ми в Разград, той ми каза, че има желание да промени обстановката\", завърши треньорът на \"орлите\".", "date": "2019.06.28", "title": "Стойчо Стоев следи бразилци"}
{"url": "https://standartnews.com/sport/stanimira-petrova-stigna-final-na-evropeyskite-igri-395896.html", "text": "Боксьорката Станимира Петрова ще играе във финала на турнира от Европейските игри в Минск.  Българката победи холандката Йемима Бетраян в много труден двубой и в битка за златото ще срещне на 29 юни от 16,00 часа Михаела Уолш от Република Ирландия. \r\nПетрова мина леко през първия си двубой при 57-килограмовите срещу французойката Мона Местиен, която победи с пълно съдийско единодушие. Днес тя се наложи с 3:2 съдийски гласа срещу съперничката си на полуфиналите Бетраян. \r\nПо-късно днес на ринга ще играят своите полуфинални срещи Габриела Димитрова и Даниел Асенов.  фото БОК/Костадин Андонов", "date": "2019.06.28", "title": "Станимира Петрова стигна финал на Европейските игри"}
{"url": "https://www.standartnews.com/sport/slaviya-nadigra-arda-v-kontrola-395916.html", "text": "Славия победи Арда (Кърджали) с 2:0 в контролна среща, която се състоя на стадион \"Септември\" в Разлог. Попаденията реализираха Радослав Кирилов (18) и Цветелин Чунчуков (64). По този начин \"белите\" записаха трета победа от четири проверки.  Тимът от Кърджали, който направи сериозна селекция, още няма победа от началото на лятната подготовка. Първото попадение падна в 18-ата минута. Радослав Кирилов се възползва от грешка в изнасянето на топката на Арда и заби първия си гол от началото на лятната подготовка. В 64-ата минута футболистите на Златомир Загорчич стигнаха до второ попадение. Този път точен бе Цветелин Чунчуков. Славчо Шоколаров даде отличен пас на национала Янис Карабельов, който майсторски намери нападателя. За Чунчуков не представляваше особен проблем да опъне мрежата за крайното - 2:0!", "date": "2019.06.28", "title": "Славия надигра Арда в контрола"}
{"url": "https://standartnews.com/sport/khamiltn-gi-pochna-i-v-avstriya-395898.html", "text": "Австрийското Гран при от Формула 1 започна със слънце, високи температури и много бърз Люис Хамилтън (Мерцедес), който направи най-добра обиколка в първата свободна тренировка. Британският пилот изпревари Себастиан Фетел от Ферари, а Валтери Ботас (Мерцедес) завърши с трето време. \r\nПри температура от 28 градуса по Целзий, Хамилтън завъртя една обиколка на \"Ред Бул Ринг\" с време 1:04.838 минути и остана само на няколко десети от най-доброто за целия милан сезон. Фетел пък завърши на 0.144 от британеца, въпреки че германецът го направи с гуми със средна смес, докато Хамилтън бе с мека. \r\nМиналогодишният победител в квалификациите Ботас започна сесията с фалстарт, след като маслен теч от болида на Мерцедес го принуди да прекара дълго време в бокса. Той все пак записа време с 0.161 секунди по-лошо от това на Хамилтън и завърши пред второто Ферари, управлявано от Шарл Льоклер. \r\nРед Бул останаха с третия най-бърз болид в домашното си Гран При. Макс Ферстапен записа пето време, а Пиер Гасли остана шести.", "date": "2019.06.28", "title": "Хамилтън ги почна и в Австрия"}
{"url": "https://standartnews.com/mneniya/mekiyat-reformator-imamoglu-shche-napravi-erdogan-po-gvkav-395917.html", "text": "- По­бе­да­та на кан­ди­да­та на опо­зи­ци­я­та Ек­рем Има­мог­лу по­ка­за, че в Тур­ция се за­раж­да се­ри­оз­на опо­зи­ция на вът­реш­на­та и вън­ш­на по­ли­ти­ка, ко­я­то про­веж­да Ре­джеп Ер­до­ган. Осо­бе­но след опи­та за прев­рат през юли 2016 г., Тур­ция за­поч­на да на­пус­ка ор­би­та­та на САЩ и се приб­ли­жи до Кре­мъл. Ис­то­ри­я­та по­каз­ва, че в та­ки­ва мо­мен­ти тур­с­ки­те во­ен­ни из­вър­ш­ват прев­рат под зна­ме­то на ке­ма­лиз­ма. Но в дейс­т­ви­тел­ност ста­ва ду­ма за връ­ща­не на Ан­ка­ра в пра­вия ев­ро­ат­лан­ти­чес­ки път. За пър­ви път от дос­та вре­ме гра­до­на­чал­ни­кът на Ис­тан­бул, кой­то е най-го­ле­ми­ят тур­с­ки по­лис и ико­но­ми­чес­ка и кул­тур­на сто­ли­ца на Тур­ция, ня­ма да бъ­де от уп­рав­ля­ва­ща­та Пар­тия на спра­вед­ли­вост­та и раз­ви­ти­е­то /ПСР/. Да, по­я­ви се но­ва тен­ден­ция в на­ша­та юго­из­точ­на съ­сед­ка. Власт­та на Ре­джеп Ер­до­ган по­ка­за, че с вре­ме­то е еро­зи­ра­ла. Мис­ля, че След­ва­щи­те из­бо­ри в Тур­ция за пре­зи­дент са през 2023 г. То­ва е мно­го вре­ме. Не се знае до как­ва сте­пен ще се уве­ли­чи вън­ш­ни­ят на­тиск за смя­на на вън­ш­но­по­ли­ти­чес­кия курс на Ан­ка­ра. Ва­шин­г­тон ед­ва ли ще се от­ка­же да по­ла­га сис­те­ма­тич­но уси­лия да вър­не от­но­во Тур­ция в сво­я­та ор­би­та. От дру­га стра­на - да не заб­ра­вя­ме, че пре­ди го­ди­ни са­ми­ят Ер­до­ган ка­то кмет на Ис­тан­бул не ус­пя да до­вър­ши своя ман­дат. Ви­на­ги мо­гат да въз­ник­нат об­с­то­я­тел­с­т­ва да­ден гра­до­на­чал­ник да не до­вър­ши до край своя ман­дат.  - Ек­рем Има­мог­лу по­бе­ди убе­ди­тел­но на пов­тор­ни­те из­бо­ри, за­що­то той не нап­ра­ви ни­как­ви рез­ки дви­же­ния по вре­ме на вто­ра­та пре­диз­бор­на кам­па­ния. Бе­ше ме­то­ди­чен и пос­ле­до­ва­те­лен. Са­мо пот­вър­ди ли­ни­я­та, ко­я­то му до­не­се ус­пех още пър­вия път. Пос­тът кмет на Ис­тан­бул ед­ва ли да­ва осо­бе­ни ди­рек­т­ни въз­мож­нос­ти за вли­я­ние във вът­реш­но­по­ли­ти­чес­ки и вън­ш­но­по­ли­ти­чес­ки план. Да не заб­ра­вя­ме, че от 39 ра­йон­ни кме­та в ме­га­по­ли­са, 25 са от уп­рав­ля­ва­ща­та пар­тия. Ек­рем Има­мог­лу ще тряб­ва да съг­ла­су­ва сво­и­те дейс­т­вия с мес­т­ния пар­ла­мент, къ­де­то по­ве­че­то об­щин­с­ки съ­вет­ни­ци са от ПСР. Пред­вид ав­то­ри­тар­ния нрав на Ре­джеп Ер­до­ган се съм­ня­вам, че той ще се от­ка­же от сво­и­те пър­во­на­чал­ни идеи и на­ме­ре­ния за връ­ща­не­то на бив­ше­то ве­ли­чие на Тур­ция ка­то нас­лед­ник на Ос­ман­с­ка­та им­пе­рия. Не мис­ля, че по­ли­ти­ка­та на Ер­до­ган за ут­вър­ж­да­ва­не на Тур­ция ка­то ре­ги­о­на­лен ли­дер ще пре­тър­пи осо­бе­ни ко­рек­ции. Стра­те­ги­я­та ще ос­та­не съ­ща­та, но так­ти­ка­та ще бъ­де фун­к­ция на про­ме­ня­ща­та се об­с­та­нов­ка, ко­я­то мо­же да при­ну­ди тур­с­ки­ят пре­зи­дент да бъ­де по-гъв­кав. Ос­нов­ни­ят про­тив­ник на Ер­до­ган в мо­мен­та е вло­ша­ва­ща­та се ико­но­ми­чес­ка си­ту­а­ция в стра­на­та.    - Ек­рем Има­мог­лу е ин­те­ли­ген­тен по­ли­тик и ще тър­си ево­лю­ци­он­ни про­ме­ни. Ще из­бяг­ва ре­во­лю­ци­он­ни­те но­во­въ­ве­де­ния. В пре­диз­бор­на­та кам­па­ния той хо­де­ше по ми­тин­ги­те със сво­я­та съп­ру­га, но и с май­ка си. Ед­на­та е об­ле­че­на ка­то мо­дер­на ев­ро­пейс­ка же­на, дру­га­та се об­ли­ча съг­лас­но ка­но­ни­те на ис­ля­ма. Има­мог­лу след пър­ви­те из­бо­ри бе кмет на Ис­тан­бул две сед­ми­ци и по­ло­ви­на. Ос­та­ви ча­со­ве­те за мъ­же и же­ни по об­щин­с­ки­те пла­жо­ве и къ­пал­ни. Не пре­мах­на заб­ра­на­та за про­даж­ба на ал­ко­хол в град­с­ки­те па­ви­ли­о­ни. По­се­ща­ва ре­дов­но пе­тъч­на­та мо­лит­ва в джа­ми­я­та. Той ще тряб­ва да се съ­об­ра­зя­ва с чо­веш­ка­та пъс­т­ро­та на Ис­тан­бул, кой­то е съб­рал в се­бе си пред­с­та­ви­те­ли на всич­ки ре­ги­о­ни в стра­на­та. Ще тряб­ва да се съ­об­ра­зя­ва и с про­фи­ла на Ер­до­ган, кой­то ня­ма да бъ­де рав­но­ду­шен към рез­ки про­ме­ни в близ­кия до сър­це­то му ме­га­по­лис.  - Да, та­ка е. Ре­джеп Ер­до­ган не на­ме­ри общ език с ос­нов­ни фи­гу­ри в соб­с­т­ве­на­та си пар­тия. Фи­гу­ри ка­то бив­шия пре­ми­ер Ах­мет Да­ву­тог­лу, бив­шия пре­зи­дент Аб­дул­лах Гюл и глав­ния пре­го­ва­рящ с ЕС Али Ба­ба­джан не одоб­ря­ват во­де­на­та от пре­зи­ден­та по­ли­ти­ка. И три­ма­та са сил­но про­за­пад­но ори­ен­ти­ра­ни. Те не одоб­ря­ват вло­ша­ва­не­то на тур­с­ко-аме­ри­кан­с­ки­те двус­т­ран­ни от­но­ше­ния. Не са съг­лас­ни с вло­ша­ва­не­то на ди­а­ло­га на Ан­ка­ра с Брюк­сел. Мно­го е ве­ро­ят­но То­ва е ес­тес­т­ве­но. Ре­джеп Ер­до­ган не се от­не­се мъд­ро и дал­но­вид­но към три­ма­та. Из­х­вър­ли ги от по­ли­ти­чес­кия жи­вот, а то­ва е гру­ба греш­ка. Сам си съз­да­де ав­то­ри­тет­ни и опас­ни про­тив­ни­ци.  - Ре­зул­та­ти­те от вто­рия вот в Ис­тан­бул да­до­ха до­пъл­ни­те­лен им­пулс на вън­ш­ни­те си­ли, ко­и­то ни­то за мо­мент не са спи­ра­ли да ра­бо­тят с ме­то­ди­те на хиб­рид­на­та вой­на сре­щу власт­та на Ер­до­ган. Не из­к­люч­вам ве­ро­ят­ност­та да ста­нем сви­де­те­ли след вре­ме на по­ред­на­та цвет­на ре­во­лю­ция в Тур­ция. Го­ля­мо зна­че­ние ще има сре­ща­та на Ер­до­ган с До­налд Тръмп на G-20 в Оса­ка, Япо­ния, в края на юни. Аме­ри­кан­ци­те са пос­та­ви­ли \"чер­ве­на ли­ния\" за тур­ци­те във връз­ка с по­куп­ка­та на рус­ки­те ПВО сис­те­ми С-400. Но да не заб­ра­вя­ме, че \"све­тът\" не е са­мо ко­лек­тив­ни­ят За­пад. Тур­ция има ав­то­ри­тет в ШОС. Ней­ни­те от­но­ше­ния с ре­ди­ца тюр­к­с­ки дър­жа­ви в Цен­т­рал­на Азия са от­лич­ни. Ди­а­ло­гът на Ан­ка­ра с Мос­к­ва е ди­на­ми­чен. Та­ка че Ре­джеп Ер­до­ган има въз­мож­нос­ти да ба­лан­си­ра и ла­ви­ра в сво­я­та вън­ш­на по­ли­ти­ка. А и Тур­ция е над 80 ми­ли­о­на, ко­е­то е до­пъл­ни­те­лен по­ло­жи­те­лен фак­тор в от­но­ше­ни­я­та.   - Съ­би­ти­я­та в Гру­зия оче­вид­но са би­ли под­гот­ве­ни пре­ди дос­та вре­ме. Прос­то е бил не­об­хо­дим по­вод. Ма­со­ви­те сблъ­съ­ци в Тби­ли­си са ри­мейк на кла­си­чес­ки доб­ре за­мис­лен пред­ва­ри­тел­но май­дан. Ни­кой не вяр­ва, че гру­зин­ци­те са из­лез­ли на ули­ци­те спон­тан­но, за да ма­ни­фес­ти­рат сре­щу \"рус­кия оку­па­тор\". Въл­не­ни­я­та стар­ти­ра­ха след про­веж­да­не­то на от­дав­на пла­ни­ра­но пра­вос­лав­но ме­роп­ри­я­тие с учас­ти­е­то на рус­ка де­ле­га­ция в пар­ла­мен­та на Гру­зия. Все пак гру­зин­ци­те са ста­ра пра­вос­лав­на дър­жа­ва! Ста­на яс­но, че един от ор­га­ни­за­то­ри­те на без­ре­ди­ци­те в Тби­ли­си е скан­дал­ни­ят бивш пре­зи­дент на стра­на­та Са­а­каш­ви­ли. Как­то се каз­ва, the show must go on. Ето в ре­ги­о­на. Пра­ви впе­чат­ле­ние, че рус­на­ци­те от­но­во ре­а­ги­ра­ха със за­къс­не­ние. Вла­ди­мир Пу­тин заб­ра­ни по­ле­ти­те на рус­ки­те ави­о­ком­па­нии до Тби­ли­си. Спрян бе по­то­кът от рус­ки ту­рис­ти към Гру­зия. А то­ва е жес­ток удар по гру­зин­с­ка­та ико­но­ми­ка. Ста­ва въп­рос за око­ло 750 ми­ли­о­на до­ла­ра го­диш­но. Френ­с­ка­та дип­ло­мат­ка Са­ло­ме Зу­ра­биш­ви­ли, ко­я­то е и пре­зи­дент на Гру­зия, ре­а­ги­ра бо­лез­не­но на то­зи удар по гру­зин­с­ка­та ико­но­ми­ка. Оче­вид­но, че рус­на­ци­те ще пос­лед­ват аме­ри­кан­с­кия при­мер и по­доб­но на Ва­шин­г­тон ще при­ла­гат ико­но­ми­чес­ки сан­к­ции, ко­га­то са на­ру­ше­ни тех­ни­те ин­те­ре­си или има нед­ру­же­люб­ни про­я­ви спря­мо Ру­сия. Не из­к­люч­вам и дру­ги от­вет­ни мер­ки от Мос­к­ва в слу­чай, че Тби­ли­си не из­вър­ши ко­рек­ции в сво­е­то по­ве­де­ние. - В те­о­ри­я­та на хиб­рид­на­та вой­на пре­дел­но яс­но е ка­за­но, че вън­ш­ни­ят фак­тор се въз­пол­з­ва от вът­реш­ни­те про­ти­во­ре­чия и нап­ре­же­ния в стра­на­та меж­ду уп­рав­ля­ва­щи и уп­рав­ля­ва­ни. Кон­ф­лик­ти­те се под­г­ря­ват с вън­ш­ни им­пул­си. И се тър­си дес­та­би­ли­зи­ра­не на власт­та или сва­ля­не на уп­рав­ля­ва­щи­те. То­зи те­а­тър сме го иг­ра­ли и у нас. По­я­вя­ва се пла­те­но­то граж­дан­с­ко об­щес­т­во и се пов­та­ря ед­на и съ­ща пи­е­са. Ако уп­рав­ля­ва­щи­те не про­ме­нят сво­я­та по­ли­ти­ка и не вър­нат \"пра­вил­ния\" ев­ро­ат­лан­ти­чес­ки ге­о­по­ли­ти­чес­ки век­тор, те си оти­ват. Ид­ват дру­ги, ко­и­то са \"пра­вил­ни\" и не се за­дъл­бо­ча­ват над по­ня­ти­е­то \"дър­жа­вен су­ве­ре­ни­тет\". - До­налд Тръмп в кон­ф­лик­та с Иран пов­та­ря схе­ма­та, ко­я­то бе при­ло­же­на по от­но­ше­ние на Се­вер­на Ко­рея. Пър­во­на­чал­но се от­п­ра­вят зап­ла­хи, наг­не­тя­ва се об­с­та­нов­ка­та и след то­ва се тър­сят въз­мож­нос­ти за пре­го­во­ри. Иран е мощ­на дър­жа­ва. Ру­сия и Ки­тай си да­ват яс­на смет­ка, че ако рух­нат пер­сий­ци­те, то след то­ва аме­ри­кан­ци­те ще ата­ку­ват и тях. Сва­ля­не­то от иран­ци­те на су­пер­тех­но­ло­гич­ния аме­ри­кан­с­ки дрон в Пер­сийс­кия за­лив бе из­не­на­да за Пен­та­го­на. Аме­ри­кан­ци­те не пред­по­ла­га­ха, че Те­хе­ран раз­по­ла­га с по­доб­на мо­дер­на ПВО. Още по­ве­че, че тя е иран­с­ка раз­ра­бот­ка. В САЩ плам­на­ха ня­кол­ко ра­фи­не­рии, най-го­ля­ма­та от ко­и­то във Фло­ри­да. Ня­кои аме­ри­кан­с­ки ме­дии за­по­доз­ря­ха, че по­жа­ри­те са де­ло на спя­щи клет­ки на Кор­пу­са на стра­жи­те на ис­лям­с­ка­та ре­во­лю­ция и са пре­дуп­реж­де­ние към Ва­шин­г­тон. Ки­бер­войс­ки­те на Пен­та­го­на се опи­та­ха да на­не­сат уда­ри вър­ху иран­с­ки про­миш­ле­ни мре­жи и обек­ти. Но май ня­ма­ха осо­бен ус­пех. Виж­да­те, че от­но­во ста­ва въп­рос за во­де­не на хиб­рид­на вой­на меж­ду Ва­шин­г­тон и Те­хе­ран, ко­я­то си има сво­я­та спе­ци­фи­ка и все още не се осъз­на­ва дос­та­тъч­но от све­тов­но­то об­щес­т­ве­но мне­ние. Аме­ри­кан­ци­те ни­ко­га не ата­ку­ват, ако не са аб­со­лют­но убе­де­ни, че ще спе­че­лят схват­ка­та. - Иран съ­що, по­доб­но на аме­ри­кан­ци­те, блъ­фи­ра в по­доб­ни си­ту­а­ции. Но за раз­ли­ка от мно­го дру­ги на­ции, и не са ни­как страх­ли­ви. Те не са ле­сен про­тив­ник. Всъщ­ност в дъл­гос­ро­чен план САЩ се про­ва­ли­ха в Аф­га­нис­тан, Ви­ет­нам, Ко­рея, Ирак, Ли­бия и др. Не вяр­вам да не си да­ват смет­ка, че ако вля­зат в кла­си­чес­ка вой­на с пер­си­те, то от­но­во ще се про­ва­лят. Да ата­ку­ваш ус­пеш­но е ед­но, а да ов­ла­де­еш те­ри­то­ри­я­та е съв­сем дру­го.   - Към то­зи мо­мент, пред­вид и об­с­та­нов­ка­та в Близ­кия из­ток, не виж­дам се­ри­оз­ни пред­пос­тав­ки за ре­ша­ва­не на кон­ф­лик­та меж­ду пер­си­те и аме­ри­кан­ци­те. Ако се стиг­не до па­кет­на сдел­ка меж­ду го­ле­ми­те иг­ра­чи в ре­ги­о­на, то ня­къ­де в нея мо­же да се на­ме­ри и на­чин за на­ма­ля­ва­не на нап­ре­же­ни­е­то по ос­та Ва­шин­г­тон-Тел Авив-Те­хе­ран. Да не заб­ра­вя­ме, че Из­ра­ел е клю­чо­ва фи­гу­ра в кон­ф­лик­та меж­ду САЩ и Иран. В про­ти­вен слу­чай Те­хе­ран ще про­дъл­жи да ди­на­ми­зи­ра и за­дъл­бо­ча­ва сво­и­те во­ен­ни, по­ли­ти­чес­ки и ико­но­ми­чес­ки от­но­ше­ния със стра­ни­те член­ки на ШОС. Ве­че ни­кой не мо­же да ка­же със си­гур­ност, че Иран не раз­по­ла­га с яд­ре­но оръ­жие. А то­ва вра­зу­мя­ва все­ки, кой­то же­лае да на­пад­не пер­си­те.    ", "date": "2019.06.28", "title": "Мекият ре­фор­ма­тор Има­мог­лу ще нап­ра­ви Ер­до­ган по-гъв­кав"}
{"url": "https://www.standartnews.com/sport/predstavikha-georgi-iliev-v-lodo-plovdiv-395920.html", "text": "Локомотив (Пловдив) подписа договор с Георги Илиев. Шампионът с „черно-белите“ от 2004 година се завръща на \"Лаута\", съобщават от клуба. Георги Илиев е роден на 5 септември 1981г.. Състезавал се е за отборите на Светкавица, ЦСКА, Локомотив и Шъдзяджуан Юнчан. За последно е играл за Черно море. \r\n„Чувствам се страхотно като играч на Локомотив. Когато от клуба ми се обадиха, нямах никакви съмнения в кой отбор ще продължа кариерата си. Доста хубави емоции съм имал тук, нормално е да съм повече от щастлив, че се завръщам на \"Лаута\". Тук е момента да поздравя момчетата за спечелената Купа на България и перфектния завършек на сезон 18/19. Финалът за Суперкупата с Лудогорец? Шансове винаги има. Ако подходим със себераздаване, с ум, и смятам, че може да се поздравим с успеха. През 2004 година изпитах вълшебни моменти, които ще са запечатани завинаги в съзнанието ми. Надявам се да успеем да предложим отново тези емоции на феновете. Добри шансове имаме във втория квалификационен кръг на Лига Европа, независимо дали ще се паднем с Радник (Биелина) или Спартак (Търнава). Несъмнено ще бъдат трудни мачовете, очаквам да излезем крайни победители и да докараме отбор с голямо име тук, на нашия стадион\", каза Илиев при представянето си.", "date": "2019.06.28", "title": "Представиха Георги Илиев в Лодо Пловдив"}
{"url": "https://www.standartnews.com/sport/botev-vadi-1-mln-leva-za-zvezda-na-tsska-395925.html", "text": "Ботев (Пловдив) е на път да осъществи сериозен трансфер за мащабите на родния футбол, твърди Sportal.bg. \"Канарчетата\" са отправили оферта към колегите си от ЦСКА 1948 за крилото Денислав Александров. Пловдивчани дават 1 милион лева за 21-годишния футболист, считан за една от звездите в тима на \"червените\". \r\nАлександров премина в ЦСКА 1948 през зимата, когато \"червените\" се сдобиха с правата на юношата на Лудогорец. Крилото записа силни игри за тима от Втора лига през пролетта, но футболистите на Петко Петков се разминаха с баражите за елита. През 2017 и 2018 година младокът игра за първия състав на \"орлите\" от Разград в плейофите от Първа лига. Денислав има срещи за юношеския и младежкия национален отбор. \r\nНастоящият му договор с ЦСКА 1948 е до лятото на 2021 година. По-рано през този месец нашата медия съобщи, че звездата на \"червените\" е попаднал в полезрението на наставника на Берое Александър Томаш, като заралии са се свързали с клуба от София, за да проверят при какви условия ЦСКА 1948 ще се раздели със своя най-конвертируем играч.", "date": "2019.06.28", "title": "Ботев вади 1 млн. лева за звезда на ЦСКА"}
{"url": "https://www.standartnews.com/sport/blagoevgrad-domakin-na-kupa-po-tenis-za-devoyki-395927.html", "text": "За пореден път Благоевград ще посреща спортисти за европейски турнир. Тенис шампиони от цяла Европа ще пристигнат в Благоевград за турнира Европейска отборна лятна купа по тенис за девойки до 14-годишна възраст. Три дни кортовете в парк „Бачиново“ ще приемат тенис шампиони не само от България, а и от Европа. Официалното откриване ще бъде на 1 юли на тенис кортовете в парк „Бачиново“ от 09:00 часа. Турнирът започва на 30 юни и ще продължи до 2 юли, включително.   Първенството се  организира от Община Благоевград, БФТенис и ТК „Мачпойнт“. Не за първи път Община Благоевград е домакин на състезание от толкова висок ранг. Десетки пъти Благоевград е посрещал спортисти от цял свят за световни, европейски, републикански и държавни първенства. Градът се превърна в предпочитано място за провеждане на такива състезания, благодарение на отлично поддържаните бази, изграждането на нови зали, терени и игрища. За първи път български отбор има възможност да бъде домакин на европейска зимна и лятна купа в рамките на една година. През месец февруари Пловдив прие мачовете от Европейската отборна зимна купа за девойки до 14 години. През миналата година девойките на България до 14 години спечелиха 9-то място на Световното и 6-то място на Европейското първенство.  ", "date": "2019.06.28", "title": "Благоевград домакин на купа по тенис за девойки"}
{"url": "https://www.standartnews.com/sport/katastrofi-vv-vtoriya-test-v-avtstriya-395930.html", "text": "Валтери Ботас и Макс Ферстапен катастрофираха, докато Себастиан Фетел бе много близо до това да разбие болида си в драматичната втора тренировъчна сесия, която предвещава Гран при на Австрия. На върха след заниманието финишира Шарл Леклер, а тренировката видя на два пъти червени флагове. Първо Ферстапен се удари, губейки контрол на управлението върху своя болид на последния завой. В крайна сметка Макс удари задната част на болида си в загражданията. Минути по-късно Ботас също спря при рекламите, след като не успя да овладее Мерцедеса си на пети завой и първо удари носа на болида си след сблъсъка. И двамата пилоти излязоха от болидите си, давайки яснота, че се чувства добре след ударите. На фона на прекъсванията, Леклер и третият Пиер Гасли бяха единствените пилоти в челото, които направиха бързи обиколки с гуми „софт”. Валтери Ботас остана втори, а Люис Хамилтън – четвърти. Световният шампион спря тренировката на 0,4 секунди, макар че най-силната му обиколка дойде с твърдите гуми.", "date": "2019.06.28", "title": "Катастрофи във втория тест в Австрия"}
{"url": "https://standartnews.com/regionalni/natsionalna-nagrada-za-uchenitsi-ot-zhltusha-395911.html", "text": "Отново със сребърен медал от националното ученическо състезание „Защита при бедствия, аварии и катастрофи“ се завърна отборът на ОУ „Отец Паисий“ в ардинското село Жълтуша. Така тимът потвърди миналогодишната си класация в същото състезание. \r\n            \r\nТазгодишната надпревара се проведе в Стара Загора. Жълтушенци останаха на по-малко от една точка след първите в класирането от област Видин. Нашите състезатели участват за шеста поредна година в състезанието и за трети път са на почетната стълбичка, като в първото си участие грабнаха златни медали. \r\n     \r\nОтборът от СУ „Отец Пайсий“ в Жълтуша получи купа, състезателите - сребърни медали и предметни награди. РД „Пожарна безопасност и защита на населението“-Кърджали беше наградена с плакет.  ", "date": "2019.06.28", "title": "Национална награда за ученици от Жълтуша"}
{"url": "https://standartnews.com/biznes/fermeri-trsyat-gvkavi-skhemi-za-finansirane-395926.html", "text": "\"Как да по­лу­ча фи­нан­си­ра­не, без да се на­ла­га да тег­ля кре­дит, да ипо­те­ки­рам имо­та си и да ми­на­вам през тро­ма­ви про­це­ду­ри?\", \"Има ли гъв­ка­ва схе­ма, ко­я­то да ми поз­во­ли да при­до­бия из­б­ра­ния те­рен, без да пла­щам ця­ла­та су­ма при сдел­ка­та?\", \"Как да раз­с­ро­ча су­ма­та за ку­пу­ва­не­то на зе­ме­дел­с­ка­та зе­мя и има ли кре­дит­на ин­с­ти­ту­ция, ко­я­то да ми пред­ло­жи проз­рач­ни и яс­ни пра­ви­ла, без скри­ти кла­у­зи?\". Те­зи въп­ро­си чес­то са от ре­ша­ва­що зна­че­ние да­ли един фер­мер ще про­дъл­жи да се за­ни­ма­ва със зе­ме­де­лие, или ще се от­ка­же. За да от­го­во­ри на лип­са­та на адек­ват­но фи­нан­си­ра­не и за да на­сър­чи хо­ра­та в аг­ро­сек­то­ра, \"Аг­ри­он Фи­нанс\" раз­ра­бо­ти се­рия фи­нан­со­ви про­дук­ти за мал­ки­те и сред­ни зе­ме­дел­с­ки про­из­во­ди­те­ли. Сред най-пред­по­чи­та­ни­те ус­лу­ги е ли­зин­гът на зе­мя, ка­те­го­рич­ни са от ком­па­ни­я­та. Дру­жес­т­во­то да­ва въз­мож­ност на кли­ен­ти­те си да по­лу­чат до 100% фи­нан­си­ра­не от раз­ме­ра на па­зар­на­та оцен­ка на зе­мя­та, ко­я­то са си из­б­ра­ли да ку­пят. \"Аг­ри­он Фи­нанс\" га­ран­ти­ра проз­рач­на лих­ва и яс­ни пра­ви­ла за це­лия пе­ри­од на кре­ди­та, кой­то мо­же да дос­тиг­не 10 го­ди­ни. Не се изис­к­ва са­мо­у­час­тие на ли­зин­го­по­лу­ча­те­ля, по­яс­ни­ха от \"Аг­ри­он\". Дру­жес­т­во­то фи­нан­си­ра как­то мал­ки и го­ле­ми фер­ме­ри, ко­и­то ис­кат да при­до­би­ят но­ви пар­це­ли, та­ка и фи­зи­чес­ки ли­ца, ко­и­то не се за­ни­ма­ват със зе­ме­де­лие, но при­те­жа­ват имо­ти и имат нуж­да от све­жи па­ри. За тях е пред­ви­де­на оп­ци­я­та с та­ка на­ре­че­ния \"об­ра­тен ли­зинг\", при кой­то при­те­жа­те­лят на зе­мя по­лу­ча­ва фи­нан­си­ра­не от \"Аг­ри­он Фи­нанс\" сре­щу ни­ви­те си, без да е не­об­хо­ди­мо да пре­ми­на­ва през тро­ма­ва­та про­це­ду­ра на ипо­те­ки­ра­не­то. Ком­па­ни­я­та пра­ви без­п­лат­на оцен­ка на зе­мя­та и оси­гу­ря­ва не­об­хо­ди­ми­те па­ри, ко­и­то впос­лед­с­т­вие се връ­щат на внос­ки, до пъл­но­то об­рат­но из­ку­пу­ва­не на соб­с­т­ве­ност­та. Дру­жес­т­во­то не удър­жа так­са­та за раз­г­леж­да­не на до­ку­мен­ти­те, ня­ма так­са ан­га­жи­мент и за оцен­ка на обез­ще­те­ни­е­то. Па­зар­на­та оцен­ка на же­ла­на­та зе­ме­дел­с­ка зе­мя се из­вър­ш­ва от ек­с­пер­ти­те на \"Аг­ри­он\" и е аб­со­лют­но без­п­лат­на за ли­зин­го­по­лу­ча­те­ля. Ако тя съв­па­да с це­на­та на пар­це­ла, фер­ме­рът не дъл­жи пър­во­на­чал­но пла­ща­не, а ди­рек­т­но за­поч­ва да по­га­ся­ва ли­зин­го­ви внос­ки. Мак­си­мал­ни­ят раз­мер на кре­ди­та не за­ви­си от раз­ме­ра на до­хо­да на фи­зи­чес­ко­то ли­це, а се оп­ре­де­ля от стой­ност­та на имо­та, кой­то се пре­дос­та­вя за обез­пе­че­ние. Пред­ви­де­на е и оп­ция дру­жес­т­во­то да фи­нан­си­ра раз­хо­ди­те по прех­вър­ля­не­то на имо­та. То­ва, спо­ред ек­с­пер­ти­те, е се­ри­оз­но об­лек­че­ние за фер­ме­ри­те, осо­бе­но за мал­ки­те и сред­ни про­из­во­ди­те­ли. На прак­ти­ка до сключ­ва­не­то на до­го­во­ра за ли­зинг, фер­ме­ри­те ня­мат аб­со­лют­но ни­как­ви раз­хо­ди и не вла­гат соб­с­т­ве­ни па­ри. Гра­тис­ни­ят пе­ри­од по глав­ни­ца­та е 12 ме­се­ца, а по­га­си­тел­ни­ят план се оп­ре­де­ля ин­ди­ви­ду­ал­но, в за­ви­си­мост от спе­ци­фич­ни­те нуж­ди на ли­зин­го­по­лу­ча­те­ля. За фи­зи­чес­ки­те ли­ца е пред­ви­де­на въз­мож­ност и за обо­рот­но ре­фи­нан­си­ра­не до раз­ме­ра на ве­че по­га­се­на­та глав­ни­ца по те­кущ ли­зинг. Та­ка ли­зин­го­по­лу­ча­те­лят мо­же да по­лу­чи до­пъл­ни­тел­но фи­нан­си­ра­не без да е не­об­хо­ди­мо анек­си­ра­не. Сключ­ва­не­то на до­го­во­ра за пре­дос­та­вя­не на обо­рот­ни­те сред­с­т­ва ста­ва без да е не­об­хо­ди­мо до­пъл­ни­тел­но обез­пе­че­ние.  Ус­ло­ви­я­та и въз­мож­нос­ти­те за фи­нан­си­ра­не са раз­ра­бо­те­ни та­ка, че да об­х­ва­щат мак­си­мал­но пот­реб­нос­ти­те и изис­к­ва­ни­я­та на мал­ки­те и сред­ни зе­ме­дел­с­ки сто­па­ни и при­те­жа­те­ли­те на зе­мя, ко­и­то чес­то са ли­ше­ни от фи­нан­си­ра­не. \"Щас­т­ли­ви сме, че все по­ве­че на­чи­на­е­щи и мал­ки фер­ме­ри се об­ръ­щат към на­ши­те про­дук­ти и ние им по­ма­га­ме да за­поч­нат раз­ви­ва­не­то на се­ри­оз­но зе­ме­де­лие по ев­ро­пейс­ки стан­дар­ти\", ка­за­ха от \"Аг­ри­он Фи­нанс\". Улес­не­ни­ят дос­тъп до кре­ди­ти­ра­не поз­во­ля­ва на зе­ме­дел­с­ки­те сто­па­ни да бъ­дат мно­го по- гъв­ка­ви и кон­ку­рен­тос­по­соб­ни на па­за­ра, ка­те­го­рич­ни са ек­с­пер­ти­те в аг­ро­сек­то­ра. Ос­вен ли­зинг на зе­ме­дел­с­ка зе­мя, \"Аг­ри­он\" пред­ла­га на па­за­ра и ипо­теч­ни кре­ди­ти и кре­ди­ти за обо­рот­ни сред­с­т­ва, ка­то про­це­ду­ра­та съ­що е мак­си­мал­но об­лек­че­на, а сро­ко­ве­те зна­чи­тел­но сък­ра­те­ни спря­мо ус­ло­ви­я­та на дру­ги­те кре­дит­ни ин­с­ти­ту­ции. Ин­фор­ма­ция за пъл­ни­те ус­ло­вия на фи­нан­со­ви­те про­дук­ти на \"Аг­ри­он Фи­нанс\" мо­же да бъ­де на­ме­ре­на на сай­та на ком­па­ни­я­та на ад­рес https://www.agrion.bg/bg/finance/, на на­ци­о­нал­ния те­ле­фон 0800 111 66 или във все­ки един от офи­си­те на дру­жес­т­во­то в ця­ла­та стра­на. За пет го­ди­ни от­как­то е на бъл­гар­с­кия па­зар, \"Аг­ри­он\" се на­ло­жи ка­то ка­те­го­рич­но най-раз­поз­на­ва­е­ми­ят и пред­по­чи­тан зе­ме­дел­с­ки бранд в Бъл­га­рия. Дру­жес­т­во­то се пол­з­ва с най-го­ля­мо до­ве­рие в бран­ша и се по­соч­ва от фер­ме­ри­те ка­то пред­по­чи­тан пар­т­ньор при сдел­ка. Ком­па­ни­я­та въ­ве­де най-мо­дер­ни­те и съв­ре­мен­ни фор­ми на уп­рав­ле­ние на по­зем­ле­ни ак­ти­ви. За пос­ти­же­ни­я­та си сек­то­ра на зе­ме­де­ли­е­то \"Аг­ри­он\" бе от­ли­че­на с го­ля­ма­та наг­ра­да за \"Рас­теж\" на Кон­фе­де­ра­ци­я­та на ра­бо­то­да­те­ли­те и ин­дус­т­ри­ал­ци­те в Бъл­га­рия (КРИБ). При­зът е е ед­но от най-прес­тиж­ни­те от­ли­чия, ко­и­то се връч­ват на бъл­гар­с­ки ком­па­нии        ", "date": "2019.06.28", "title": "Фер­ме­ри тър­сят гъв­ка­ви схе­ми за фи­нан­си­ра­не"}
{"url": "https://standartnews.com/biznes/pet-kapana-predi-uzoto-i-plazha-395936.html", "text": "Гърция продължава да бъде любима дестинация за ваканция на българите. Но преди да се опънат на плажа и вдигнат първата наздравица с узо, те трябва да внимават поне за пет капана. Още  . Всеки, заловен да кара след употреба на наркотици и алкохол, рискува да бъде пратен в затвора за срок до три години и да плати солидна глоба. Българският навик  А най-лошата новина е, че намаленият от 20 май ДДС изобщо не се отрази на сметките в таверните. Истински грък цени не сваля, само ги вдига, гласи девизът на местните кръчмари.", "date": "2019.06.28", "title": "Пет капана преди  узото и плажа "}
{"url": "https://www.standartnews.com/sport/kradtsi-vrnakha-kech-titli-na-bolno-momche-395933.html", "text": "Крадци върнаха титли от кеч на 5-годишно болно от мозъчен тумор момче, съобщи \"abc7news.com\". Случката е станала преди няколко дни. Тогава бащата на малкия Тими Вик е изпратил цял кашон с титли от световната федерация по кеч до Вашингтон. Там в специално студио те щяха да бъдат гравирани за малкия Тими, който е диагностициран с мозъчен тумор. По пътя към Вашингтон обаче кашонът е бил задигнат от две жени крадци. След като полицията разпространила случката, двете върнали кашона с бележка. \"Съжаляваме изключително много. Никога през живота ни не бихме откраднали нещо от 5-годишно момче. Срам ни е от постъпката\", пишело в бележката.", "date": "2019.06.28", "title": "Крадци върнаха кеч титли на болно момче"}
{"url": "https://standartnews.com/regionalni/svetovnoizvestni-tvortsi-vzrazhdat-blagoevgradskata-opera-395912.html", "text": "Световноизвестният оперен тенор Бойко Цветанов и именитият диригент Христо Христов се заемат с нелеката задача да възродят благоевградската опера и да я изведат до нивото на световните оперни сцени. Заместник-кметът по култура и хуманитарни дейности  Христина Шопова, представи днес новия ръководен екип и благодари на двамата музиканти, приели предизвикателството да дадат нов живот и нова посока на развитие на културния институт. Тя  подчерта, че мисията за бъдеще е Камерна опера да бъде превърната в Оперен театър. \r\n„Хубавите новини за Благоевград продължават, за Камерна опера – Благоевград вече има нови хоризонти\", подчерта Христина Шопова. \r\nТя благодари на досегашния директор Мила Йорданова, която остава в ръководния екип на Камерната опера. За кратко време тя  успя да стабилизира операта и завърши творческия сезон успешно. От своя страна Бойко Цветанов и Христо Христов благодариха за гласуваното им доверие на община Благоевград. Те увериха, че имат амбициозна програма за развитието на културния институт. \r\n„Искаме да превърнем този институт в нещо стойностно и качествено. Всички знаем, че за оперното изкуство са необходими много средства. Не можем и без публика, затова ще работим изключително много да привлечем зрители, особено млади хора”, разкри Бойко Цветанов. Втората цел е намиране на финансови ресурси чрез спонсорство или участие в проекти, за да се превърне Благоевград в музикален център на оперното изкуство. Част от стратегията на ръководството е да създаде музикална академия за привличане на млади таланти, които ще могат да специализират и да се изявяват на благоевградска сцена. \r\n  \r\nСред амбициите на ръководството е на 1 октомври тази година, когато е Международният ден на музиката, Благоевград да събере утвърдени имена от българското оперно изкуство. \r\n  \r\n„Голямата мечта е следващата година да има летен фестивал на открито в парк „Македония”, а на него да представим най-добрите български певци и известни гости от чужбина, сподели още Христина Шопова. Тя подчерта, че има проект на стойност 2 350 000 лева за основен ремонт на сградата на читалището и на операта. Предвижда се работата да започне в края на август, за да може зимата да имаме добре отоплена и комфортна зала за новия репертоар, който екипът на операта ще подготви.", "date": "2019.06.28", "title": "Световноизвестни творци възраждат благоевградската опера"}
{"url": "https://standartnews.com/regionalni/obshchina-blagoevgrad-dava-shans-na-oshche-dve-dvoyki-za-bebe-395924.html", "text": "Нови две двойки с репродуктивни проблеми ще бъдат подпомогнати за извършване на инвитро процедури. Решението бе гласувано по време на сесия на Общинския съвет–Благоевград. За всеки един заявител ще бъдат заделени по 4000 лева. \r\nОбщо 200 000 лева са предвидени от Бюдежт 2019 на общината за инвитро процедури. \r\n  \r\nБлагодарение на политиката на кмета д-р Атанас Камбитов и екипа му, всяка година десетки семейства в Община Благоевград получават финансова помощ за извършване на инвитро процедури. Именно затова кметът на Благоевград д-р Атанас Камбитов бе награден за целенасочена политика на Община Благоевград в подпомагане на двойки с репродуктивни проблеми от Фондация „Искам бебе“ – Ангели на благодарността“. Община Благоевград подпомага двойки с репродуктивни проблеми, които не отговарят на условията за национално финансиране или са над 43-годишна възраст. По предложението от кмета Камбитов, кандидатите са вписани не по имена, а под „Заявител с Вх.№“. \r\n  \r\nПо време на редовното заседание на Общинския съвет стана ясно, че ще бъдат сформирани нови паралелки в VIII СУ и XI ОУ, заради големия брой желаещи родители да запишат децата си в съответните учебни заведения. Решението за допълнителни паралелки е взето на база направен анализ на Общинска администрация и регионално управление на образованието", "date": "2019.06.28", "title": "Община Благоевград дава шанс на още две двойки за бебе"}
{"url": "https://standartnews.com/regionalni/sportno-lyato-za-blagoevgradskite-uchenitsi-395929.html", "text": "За поредна година Община Благоевград и спортните клубове организират безплатни занимания за учениците през лятната ваканция. Те стартират на 1 юли и ще продължат до края на месец август. В инициативата са включени различни видове спорт като баскетбол, плуване, художествена гимнастика, футбол, спортна стрелба, лека атлетика, естетическа гимнастика, самбо, спортна гимнастика, тенис на корт, шахмат, кик-бокс, ориентиране и лека атлетика. Тренировките за съответния спорт ще се провеждат в помещенията, ползвани от спортните клубове. В спортен комплекс „Пирин“ ще се водят заниманията по спортна гимнастика, кик-бокс, футбол, лека атлетика, естетическа гимнастика, самбо, а плуване -в закрития басейн в кв. „Еленово“. Спортната стрелба ще бъде на стрелбището на ул. „Антон Чехов“ 1, художествената гимнастика – III ОУ. Баскетбол ще има и в IV ОУ „Димчо Дебелянов“, а тенис – на кортовете в парк „Бачиново“. В летните спортни занимания, участие могат да вземат всички ученици от 1 клас до 12 клас. Не е необходимо предварително записване на желаещите. Всеки, който има интерес към спорта ще има възможност да тренира с лицензирани треньори и професионалисти, напълно безплатно.", "date": "2019.06.28", "title": "Спортно лято за благоевградските ученици"}
{"url": "https://standartnews.com/sport/blgariya-s-vtori-boksov-final-na-evropeyskite-igri-395905.html", "text": "Втори боксов финал си осигури България на Европейските игри в Минск. След като по-рано днес Станимира Петрова стигна до битката за златото и Даниел Асенов (52 кг) си заслужи мястото на финала. На 29-и юни от 16.40 ч. Тайсъна ще спори за златото с испанеца Габриел Ескобар. фото БОК/Костадин Андонов", "date": "2019.06.28", "title": "България с втори боксов финал на Европейските игри"}
{"url": "https://standartnews.com/sport/grizman-i-barsa-si-stisnakha-rtsete-395910.html", "text": "Антоан Гризман вече на практика може да се брои за 100% ново попълнение на Барселона. Клубът и играчът се разбраха за заплатата и така на практика няма какво да провали сделката, освен провал при медицинските прегледи, което е малко вероятно.  Според вестник \"Екип\", нападателят се е разбрал за 17 млн. евро годишно възнаграждение, което е доста изненадващо и огромен компромис от страна на футболиста. В Атлетико Мадрид той получава по 23 млн. евро на сезон, но е направил отстъпка, за да облече синьо-червения екип.  Има обаче една огромна въпросителна в цялата сделка. И тя е свързана с трансферната сума. По принцип, от 1 юли клаузата за откупуването на французина намалява от 200 млн. на 120 млн. евро. Но каталунците се оптват да намалят сумата.  Всъщност, тяхното намерение е да включат някой играч в сделката и да отбият между 40 и 50 млн. евро от общата стойност на трансфера. В Атлетико са склонни на подобна развръзка, обаче тук идва и тънкият момент.  Наставникът на \"дюшекчиите\" Диего Симеоне иска португалския краен бранител Нелсон Семедо, но колегата му Ернесто Валверде не е готов да се раздели с него. Така от Барса ще се надяват Чоло да си избере друг от разширения състав. Ако това не се случи, шампионите са готови да платят 120 млн. евро и да затворят трансфера. ", "date": "2019.06.28", "title": "Гризман и Барса си стиснаха ръцете"}
{"url": "https://standartnews.com/sport/slaviya-nadigra-arda-v-kontrola-395916.html", "text": "Славия победи Арда (Кърджали) с 2:0 в контролна среща, която се състоя на стадион \"Септември\" в Разлог. Попаденията реализираха Радослав Кирилов (18) и Цветелин Чунчуков (64). По този начин \"белите\" записаха трета победа от четири проверки.  Тимът от Кърджали, който направи сериозна селекция, още няма победа от началото на лятната подготовка. Първото попадение падна в 18-ата минута. Радослав Кирилов се възползва от грешка в изнасянето на топката на Арда и заби първия си гол от началото на лятната подготовка. В 64-ата минута футболистите на Златомир Загорчич стигнаха до второ попадение. Този път точен бе Цветелин Чунчуков. Славчо Шоколаров даде отличен пас на национала Янис Карабельов, който майсторски намери нападателя. За Чунчуков не представляваше особен проблем да опъне мрежата за крайното - 2:0!", "date": "2019.06.28", "title": "Славия надигра Арда в контрола"}
{"url": "https://standartnews.com/sport/stoycho-stoev-sledi-braziltsi-395918.html", "text": "Треньорът на Лудогорец - Стойчо Стоев, заяви, че \"орлите\" имат интерес към бразилски футболисти. \"Доволен съм. Добре проведена подготовка. Всеки един от тези мачове, които изиграхме, винаги може да си извадиш поуки. Новите се вписват. Твърде рано е да кажа, че са се вписали напълно. Нормално е, но хубавото е, че и другата част от отбора ги приемат\", каза старши треньорът на Лудогорец Стойчо Стоев при прибирането на тима от Австрия.  \"Надявам се новото попълнение да заздрави играта на тима в защита, защото имах период със само един дефанзивен халф. Не мога да кажа дали ще е готов за мача срещу Ференцварош\", добави още специалистът. \"Имам представа за Ференцварош. Ще се насочим за тези мачове, след като мине и срещата с Локомотив (Пловдив). Имаме различни опции, които гледаме от Бразилия, но не искам да коментирам повече\", коментира още Стоев. \"Истината за Джоди Лукоки е някъде по средата. Още при пристигането ми в Разград, той ми каза, че има желание да промени обстановката\", завърши треньорът на \"орлите\".", "date": "2019.06.28", "title": "Стойчо Стоев следи бразилци"}
{"url": "https://standartnews.com/sport/predstavikha-georgi-iliev-v-lodo-plovdiv-395920.html", "text": "Локомотив (Пловдив) подписа договор с Георги Илиев. Шампионът с „черно-белите“ от 2004 година се завръща на \"Лаута\", съобщават от клуба. Георги Илиев е роден на 5 септември 1981г.. Състезавал се е за отборите на Светкавица, ЦСКА, Локомотив и Шъдзяджуан Юнчан. За последно е играл за Черно море. \r\n„Чувствам се страхотно като играч на Локомотив. Когато от клуба ми се обадиха, нямах никакви съмнения в кой отбор ще продължа кариерата си. Доста хубави емоции съм имал тук, нормално е да съм повече от щастлив, че се завръщам на \"Лаута\". Тук е момента да поздравя момчетата за спечелената Купа на България и перфектния завършек на сезон 18/19. Финалът за Суперкупата с Лудогорец? Шансове винаги има. Ако подходим със себераздаване, с ум, и смятам, че може да се поздравим с успеха. През 2004 година изпитах вълшебни моменти, които ще са запечатани завинаги в съзнанието ми. Надявам се да успеем да предложим отново тези емоции на феновете. Добри шансове имаме във втория квалификационен кръг на Лига Европа, независимо дали ще се паднем с Радник (Биелина) или Спартак (Търнава). Несъмнено ще бъдат трудни мачовете, очаквам да излезем крайни победители и да докараме отбор с голямо име тук, на нашия стадион\", каза Илиев при представянето си.", "date": "2019.06.28", "title": "Представиха Георги Илиев в Лодо Пловдив"}
{"url": "https://www.standartnews.com/sport/bikhme-sashch-na-voleybol-395948.html", "text": "България победи с 3:1 (21:25, 25:19, 25:23, 25:23) у дома САЩ в двубой от Лигата на нациите по волейбол за мъже в Пловдив.  ", "date": "2019.06.28", "title": "Бихме САЩ на волейбол"}
{"url": "https://standartnews.com/sport/botev-vadi-1-mln-leva-za-zvezda-na-tsska-395925.html", "text": "Ботев (Пловдив) е на път да осъществи сериозен трансфер за мащабите на родния футбол, твърди Sportal.bg. \"Канарчетата\" са отправили оферта към колегите си от ЦСКА 1948 за крилото Денислав Александров. Пловдивчани дават 1 милион лева за 21-годишния футболист, считан за една от звездите в тима на \"червените\". \r\nАлександров премина в ЦСКА 1948 през зимата, когато \"червените\" се сдобиха с правата на юношата на Лудогорец. Крилото записа силни игри за тима от Втора лига през пролетта, но футболистите на Петко Петков се разминаха с баражите за елита. През 2017 и 2018 година младокът игра за първия състав на \"орлите\" от Разград в плейофите от Първа лига. Денислав има срещи за юношеския и младежкия национален отбор. \r\nНастоящият му договор с ЦСКА 1948 е до лятото на 2021 година. По-рано през този месец нашата медия съобщи, че звездата на \"червените\" е попаднал в полезрението на наставника на Берое Александър Томаш, като заралии са се свързали с клуба от София, за да проверят при какви условия ЦСКА 1948 ще се раздели със своя най-конвертируем играч.", "date": "2019.06.28", "title": "Ботев вади 1 млн. лева за звезда на ЦСКА"}
{"url": "https://standartnews.com/sport/blagoevgrad-domakin-na-kupa-po-tenis-za-devoyki-395927.html", "text": "За пореден път Благоевград ще посреща спортисти за европейски турнир. Тенис шампиони от цяла Европа ще пристигнат в Благоевград за турнира Европейска отборна лятна купа по тенис за девойки до 14-годишна възраст. Три дни кортовете в парк „Бачиново“ ще приемат тенис шампиони не само от България, а и от Европа. Официалното откриване ще бъде на 1 юли на тенис кортовете в парк „Бачиново“ от 09:00 часа. Турнирът започва на 30 юни и ще продължи до 2 юли, включително.   Първенството се  организира от Община Благоевград, БФТенис и ТК „Мачпойнт“. Не за първи път Община Благоевград е домакин на състезание от толкова висок ранг. Десетки пъти Благоевград е посрещал спортисти от цял свят за световни, европейски, републикански и държавни първенства. Градът се превърна в предпочитано място за провеждане на такива състезания, благодарение на отлично поддържаните бази, изграждането на нови зали, терени и игрища. За първи път български отбор има възможност да бъде домакин на европейска зимна и лятна купа в рамките на една година. През месец февруари Пловдив прие мачовете от Европейската отборна зимна купа за девойки до 14 години. През миналата година девойките на България до 14 години спечелиха 9-то място на Световното и 6-то място на Европейското първенство.  ", "date": "2019.06.28", "title": "Благоевград домакин на купа по тенис за девойки"}
{"url": "https://standartnews.com/sport/kradtsi-vrnakha-kech-titli-na-bolno-momche-395933.html", "text": "Крадци върнаха титли от кеч на 5-годишно болно от мозъчен тумор момче, съобщи \"abc7news.com\". Случката е станала преди няколко дни. Тогава бащата на малкия Тими Вик е изпратил цял кашон с титли от световната федерация по кеч до Вашингтон. Там в специално студио те щяха да бъдат гравирани за малкия Тими, който е диагностициран с мозъчен тумор. По пътя към Вашингтон обаче кашонът е бил задигнат от две жени крадци. След като полицията разпространила случката, двете върнали кашона с бележка. \"Съжаляваме изключително много. Никога през живота ни не бихме откраднали нещо от 5-годишно момче. Срам ни е от постъпката\", пишело в бележката.", "date": "2019.06.28", "title": "Крадци върнаха кеч титли на болно момче"}
{"url": "https://standartnews.com/mneniya/chez-i-pesenta-na-tishinata-395937.html", "text": "Чувам песента на тишината, но също чувам суетата на тълпата. Хитовото парче на Безвремие стана много актуално това лято. Оказа се, че приоритет за сезона не е тишината по курортите, а мълчанието по сделката за ЧЕЗ. Защото след едно от първите изказвания на депутата от ДПС Йордан Цонев, че продажбата на най-голямото ЕРП е обвита в корупционна тишина, всеки гледа да е далеч от електрическото табло. За да не получи токов удар. \r\nЧехия още преди година дръпна шалтера на ЧЕЗ- България, в опит да се освободи от активите. Затова, едва ли някой е очаквал, че повторният опит за продажбата няма да мине през „иглени уши”, особено след гръмналия бушон Гинка Върбакова. Всяка дума по темата сега е обект на високо напрежение. \r\nПърва се опари Корнелия Нинова. Опитвайки се да се върне в политическата игра като опозиционен лидер още час след официалното съобщение за сделка в Прага тя би камбаната:  \r\nВтора Гинка взема ЧЕЗ. Да сравняваш пазарджишката новоизлюпена компания Инерком с мастития Еврохолд, в който миноритарен акционер е Атанас Тилев, е меко казано странно. Особено ако си лидер на партията, която грижливо го е отгледала, а после щедро го е възнаградила по време на целия преход. Може би затова във фейсбук вече върви шегата, че  \r\nако сделката се осъществи, БСП няма да има проблем със субсидиите. Щеше да е смешно, ако не беше тъжно. След конфузната ситуация с г-жа Върбакова, 18 месеца по-късно, преживяваме дежа вю. И тогава, и сега осъмнахме с избран купувач, избран в Чехия, който и дума и не е обелил в България защо купува най-голямото ни ЕРП и какви са плановете му занапред. Още повече, че и двете фирми са пълни новобранци в областта на енергетиката. Но пък и едната, и другата си имат здрави контакти с властта, създадени още преди години. Амбициозната Гинка не скри, че е семейна приятелка от едно време с енергийния министър Теменужка Петкова. Богатият Асен Христов пък се оказа един от първите работодатели на парламентарната шефка Цвета Караянчева. Нещо повече, той дори призна, че холдингът е особено горд, че е първия, оценил качествата на Караянчева да стане директор на завода в Кърджали. Признанието му обаче, че като вицепрезидент на Федерацията по лека атлетика е много добър приятел и с Цветанов като неведнъж е тичал корс с него, само затвърди подозренията, че сивият кардинал на сделката е не друг, а бившият втори в ГЕРБ. Пети ден  форумите са пълни с въпроса – Цветан Цветанов ли купи ЧЕЗ? Отговорът на премиера не закъсня. С думите: Цветанов е извън ГЕРБ! Борисов директно скъса партийната му книжка седмица преди конгреса, на който се очакваше милостиво да го остави редови член в партия. \r\nИ ако отношението на премиера към „доскорошното му семейство” е еднозначно, то позицията му за сделката остава обгърната в тишина. Както той сам обясни – докато се произнесат регулаторните органи. Първото сито е в днес, 28 юни. Комисията за финансов надзор се очаква да се произнесе има ли Еврохолд достатъчно финансов ресурс, за да купи ЧЕЗ и да инвестира по 80 милиона годишно в електропреносната система. Според Асен Христов, парите са подсигурени, а финансовото здраве на холдинга – гарантирано. Над 300 милиона евро ще дойдат от заем от две реномирани международни банки, а 80 милиона  се чакат от увеличаване на капитала. \r\nЕмисията бе обявена на борсата още преди повече от месец, като особеността й е, че се пускат акции, които не носят право на глас, а само дивидент. Така тази емисия няма да промени акционерното участие в холдинга. Но прави Еврохолд най-заинтересован от тишината по сделката. Всяка излишна дума може да промени цената на акциите и крайната сума. И да откаже двете международни банки да дадат заемните средства. Любопитен факт е кои са те –Дойчебанк и японската Номура. И ако немската финансова институция е добре известна още от времето, когато изкупи книжата по външния ни дълг, в момента когато обявихме мораториум, Номура звучи екзотично. Но и носталгично. И връща спомените за първата продажба на Пощенска банка през 90-те, когато  конкурент на японската банка бе именно Евробанк, в която шеф е бил Христов \r\n        \r\nДнес обаче той гледа в бъдещето, а не в миналото. И се гордее с добрите финансови показатели на Еврохолд. Те наистина са впечатляващи - активи за 1,4 милиарда лева и толкова печалба за миналата година. Но бе неубедителен защо едно авторитетно застрахователно дружество се хвърля в непознатите води на енергетиката. Особено след като в последните 5 години е насочил усилията си изцяло в купуване на дружества на западни компании, напускащи региона. Не е тайна, че част от новите придобивки изкараха на повърхността сериозни капиталови проблеми. Като например, дружеството в Румъния, където регулаторните органи отчетоха голяма ликвидна дупка, наложиха двегодишна оздравителна програма и изискаха стабилизиране на фирмата с увеличаване на капитала. Още по-драматично се оказа придобиването на гръцкото дружеството  Креди Агрикол, което така и не влезе в порфейла на Еврохолд заради съмнения на властите относно финансовата стабилност на купувача. А преди това проблеми се появиха и у нас с придобиването на HDI и сделката едва получи зелена светлина от Комисията за финансов надзор. \r\nНе беше гръмогласен Асен Христов по въпросите за акционерите в холдинга. Той обяви, че основен дял държи дружествотото “Старком” , но не се нарече собственик и дума не обели за миноритарния миноритарния дял, който е в ръцете на спецагента на Държавна сигурност, свързан с фалиралите БЗК и Добруджанска банка - Атанас Тилев. \r\nДокументи в агенция ПИК сочат, че скандалният банкер влиза в Еврохолд през 2015 година чрез фирмата “Дар финанс”, като в дружеството участват както фирми от Лихтенщайн, така и самият Атанас Тилев, който отдавна е финландски гражданин. Случайно или не, експанзията на Еврохолд през последните години започна малко преди вписването надружеството на Тилев и малко след като финландският фонд KJK Capital Oy стъпи в България, за да налее първоначално 8 млн. евро за нови проекти. \r\nЗа разлика от обраната обществена популярност на Асен Христов, който започва с научна кариера за изучаване на теорията на твърдото ядро, минава през ръководството на “Старком” и Евробанк, а от 13 години управлява Еврохолд и дружествата му, Тилев е роден в Стара Загора в семейството на окръжния прокурор и зам- председател на градския комитет на БКП. Завършва с лекота ВИИ Карл Маркс и едва на 24 години получава първия житейски подарък. Историята с влюбената в него дъщеря на финландския министър, който впоследствие става и премиер, завършва със сватба и звезден живот в Хелзинки, където бързо се издига като шеф на фирмата “Тампела”, търгуваща с метали и селскостопански машини за СССР. От нея започва и съвместната им история със Симеон Сакскобурготски, който получава заплата като съветник във фирмата. \r\nДесетилелетия по късно, бившият цар, вече като министър председател ще обяви, че притежава и дял в друго дружество на Тилев - “Витоша”, а неговите верни юпита - Николай Василев и Никола Янков през 2010 година ще станат съдружници с обвинения в източване на две банки банкер. Първоначално те купуват от негово име контролния пакет акции в първото сертифицирано по европейските стандарти месопредприятие “Меком”, а след това му продават солиден пакет от инвестиционната си компания “Експат капитал” и приемат за изпълнителен директор Тилев младши. \r\n17 години по-рано, през 1993 година, Тилев е част от новите банкови господари на пазарната ни икономика като член в управата на Банката за земеделски кредит, позната като Банката на Луканов и в печално известната Добруджанска банка. Битката на червеното наследство на убития бивш премиер с повдигнато обвинение. За разлика от колегите си по съдба, той успява да избяга от България, а 16 години по-късно е напълно оневинен поради давностен срок. \r\nМакар да е един от големите надежди на партията, със солидно досие на специален агент на Първо главно управление и нещатен сътрудник на РУМНО, отношението на БСП към Тилев изобщо не е еднозначно. \r\nУчастието му в покупката на ЧЕЗ връща столетницата в най-мрачните спомени и носи ново разделение в партията. Защото за едни, като Бриго Аспарухов, той е приятелят, на когото трябва да се помага да се отърве от досието, а после и от затвора. Но, за други, като Кирил Добрев, той е “боклук”, който покойният Николай Добрев искал да накаже с арест. \r\nКъм старите червени страхове днес обаче се прибавят и нови обществени притеснения дали Еврохолд, която има очевиден дефицит като опит в енергетиката, но разполага с безспорен излишък по отношение на ДС- кадри, може да й се повери управлението на тока на една трета от българите.  \r\nОпит за завръщане. Това беше заглавието на книгата на Атанас Тилев, която той написа в разгара на банковата криза в края на 90-те. Сега, 20-години по-късно той очевидно прави нов опит. Този път с гръм и трясък.", "date": "2019.06.28", "title": "ЧЕЗ и песента на тишината "}
{"url": "https://standartnews.com/sport/katastrofi-vv-vtoriya-test-v-avtstriya-395930.html", "text": "Валтери Ботас и Макс Ферстапен катастрофираха, докато Себастиан Фетел бе много близо до това да разбие болида си в драматичната втора тренировъчна сесия, която предвещава Гран при на Австрия. На върха след заниманието финишира Шарл Леклер, а тренировката видя на два пъти червени флагове. Първо Ферстапен се удари, губейки контрол на управлението върху своя болид на последния завой. В крайна сметка Макс удари задната част на болида си в загражданията. Минути по-късно Ботас също спря при рекламите, след като не успя да овладее Мерцедеса си на пети завой и първо удари носа на болида си след сблъсъка. И двамата пилоти излязоха от болидите си, давайки яснота, че се чувства добре след ударите. На фона на прекъсванията, Леклер и третият Пиер Гасли бяха единствените пилоти в челото, които направиха бързи обиколки с гуми „софт”. Валтери Ботас остана втори, а Люис Хамилтън – четвърти. Световният шампион спря тренировката на 0,4 секунди, макар че най-силната му обиколка дойде с твърдите гуми.", "date": "2019.06.28", "title": "Катастрофи във втория тест в Австрия"}
{"url": "https://standartnews.com/biznes/nadezhda-za-paketa-mobilnost-v-noviya-ep-395871.html", "text": "Повече представители на Източна Европа ще има в новата Комисия по транспорт в Европейския парламент, съобщи евродепутатът от ГЕРБ Андрей Новаков по повод очакванията пакетът \"Мобилност\" да бъде обсъждан от нея. Андрей Новаков от ГЕРБ, Петър Витанов от БСП и евродепутат от ДПС ще бъдат българските членове на комисията. Новаков съобщи, че България има стратегия как да отстои интересите на българските превозвачи за година и половина напред, но че тя не бива да се разкрива, за да не се попречи на реализацията ѝ. БСП ще има свои представители и в комисиите по земеделие, енергетика, външни отношения, както и в подкомисията за отбраната, съобщи Витанов, който е ръководител на делегацията на българските социалисти и води преговорите за разпределение на местата. Според него е възможно социалисти да има и в ръководството на парламентарните комисии на Европейския парламент, но въпросът ще бъде окончателно изяснен следващата седмица след избирането на ръководството на институцията. Двамата изразиха надежда, че в новия мандат българските евродепутати ще работят в по-добра координация по теми от национален интерес, независимо, че са от различни партии. Андрей Новаков и Петър Витанов коментираха и очакванията за разпределение на топ позициите в европейските институции в навечерието на насрочената за неделя среща на върха на ЕС.", "date": "2019.06.28", "title": "Надежда за пакета Мобилност в новия ЕП"}
{"url": "https://standartnews.com/sport/blgariya-izliza-sreshchu-sashch-v-plovdiv-v-ligata-na-natsiite-395892.html", "text": "Волейболистите от националния отбор на България излизат тази вечер от 20,40 часа в пловдивската зала “Колодрума” срещу САЩ само за победа в турнира на Лигата на нациите. Възпитаниците на Силвано Пранди ще се опитат да се сработят максимално добре в трите двубоя в Пловдив срещу САЩ, Иран и Сърбия, преди решаващата олимпийска квалификация във Варна (9 11 август). В нея националите ще се борят за олимпийска квота срещу олимпийските шампиони от Бразилия, Пуерто Рико и Египет.", "date": "2019.06.28", "title": "България излиза срещу САЩ в Пловдив в Лигата на нациите"}
