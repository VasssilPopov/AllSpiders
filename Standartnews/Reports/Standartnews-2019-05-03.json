{"url": "https://www.standartnews.com/sport/dnes-sa-prvite-polufinali-v-liga-evropa-391092.html", "text": "Тази вечер от 22:00 часа (б.в.) са първите двубои от полуфиналите в турнира по футбол Лига Европа. Айнтрахт (Франкфурт) приема Челси, а Арсенал е домакин на Валенсия. Победителите от тези срещи ще се класират за финала на турнира в Баку на 29 май.", "date": "2019.05.02", "title": "Днес са първите полуфинали в Лига Европа"}
{"url": "https://standartnews.com/mneniya/strategiya-za-deteto-vmesto-torbalan-391102.html", "text": ". Пиша ти това писмо през май, за да накараш нашите политици до Коледа да тръгнат на училище и да започнат да пишат на разбираем език.  \r\n Защото напоследък са написали нещо, наречено Стратегия за детето, от което нито аз, нито мама и татко разбираме нещо. Нищо не разбират и комшиите, обаче всяка вечер идват у нас на ракия и започват да се карат. \r\nСпоред татко, това уж трябвало да запази от насилие децата, когато родителите им ги бият, а според съседката Пепа, ако някой реши да удари на детето си шамар, направо ще му го вземат и ще го дадат на гей двойките на Скандинавския полуостров. \r\nСпоред комшията Пешо стратегията направо трябва да се забрани със закон и браво на Бате Бойко. Мили Дядо Коледа, аз още не знам какво е това гей двойки, ама сигурно е нещо много лошо, защото и татко, и комшията псуват, като се стигне дотам. Не знам и кой е Бате Бойко, ама сигурно е нещо като Батман, щом може да спре с една ръка стратегията, дето въобще не знам какво представлява. Казват ми, че цялата тази стратегия била написана за мене, ама аз добре си живея и без нея, честно да ти кажа. Съседчето Митко го бият през ден, ама гледат да не му остават синини. Идват едни лелички, дето казват, че били от социалните служби, пият по едно кафе и си тръгват, а бащата на Митко обяснява, че е паднал по стълбите. Мили дядо Коледа, ако стратегията ще помогне на Митко, прати я на всички политици по елена Рудолф, нищо, че ти пиша писмото на първи май.  Ама имам чувството, че и да се приеме тази Стратегия, Митко пак ще си го млатят у тях и ще обясняват, че е паднал по стъпалата. Защото  . Има и едни други, които приличат на дядо Торбалан - изкарват си хляба само като плашат околните. Като се съберат едните и другите, мама вече не става от компютъра и само обсъжда с другите бг-мами кога ще ме вземат шведските гейове, пък аз искам поне пет минути да си поиграе с мене. \r\nАма няма как - трябва да се бори със стратегията, иначе може някой социален работник с 500 лева заплата да ме отнеме и да ме продаде в чужбина. Вярвам, че не е лесна битка. \r\nЗатова, мили Дядо Коледа, поработи малко и през май и накарай политиците ни и съда да си свършат работата. Чувала съм, че правата на децата можело да се защитават и без стратегии, имало там някакви други закони, дето уж действат. Ако е вярно, значи няма нужда от тъпи стратегии, за които едни чичковци и лелички са взели едни пари, и могат с тях да купят топка на Митко. Отказвам се от подаръка си за следващата Коледа, ако ми изпълниш желанието. ", "date": "2019.05.02", "title": "Стратегия за детето вместо Торбалан"}
{"url": "https://www.standartnews.com/chudesata_na_balgariya/vzstanovikha-tsrkvata-sv-atanasiy-v-zlatograd-391074.html", "text": "Всеки българин знае за прекрасния Златоград, сгушен в дебрите на Средните Родопи. И днес той впечатлява с прекрасните си възрожденски къщи, създадени преди повече от два века. Туристите мечтаят да се разходят по тесните калдаръмени сокаци и да пийнат чаша руйно вино в дълбоките механи. Но може би най-впечатляваща е християнската история на града, който минаги е бил светилник на вярата. В него са уникалните църкви „Св. Богородица“ (1834) и „Св. Георги“ (1871), откъдето започва закъснялото българско Възраждане. Началото на днешния Златоград обаче се губи в мрака на средновековната епоха. Археологически разкопки покрай Велика река разкриха гробове от ХІІІ-ХІV в. с множество метални и стъклени накити. Погребенията явно са свързани с най-ранното селище. Вероятно в същото време са били изградени няколко християнски църкви, които заедно с него загиват по време на османското нашествие. Те са на четири планински върха, ограждащи Златоград отвсякъде и образуващи Кръстатата гора, както я наричат местните хора. Храмовете носят имената на светците Константин и Елена, Неделя, Атанасий, Илия и Екатерина. Сега три от тези църкви са възстановени и гордо извисяват кръстове над куполите си. Това са „Св. Св. Константин и Елена” на югозапад от града, „Св. Неделя” на север и „Св. Атанасий” на стар път към Беломорието. До тях може да се стигне по черни пътища, а първата се намира на самата граница и на шосето, което свързва България с Гърция. С тези храмове са свързани много легенди, разказващи за драматичните времена на турското робство. Особено трагичен е разказът за гибелта на укрепения манастир, в който се намирала църквата „Св. Неделя”. Цели месеци нашествениците го обсаждат, но той не се предава. Всички се чудят как християните издържат без храна и вода. Накрая на стените на обителта се появява измършавелият като скелет последен защитник. Преди да се хвърли от зида, той промълвява към завоевателите: „Всички са мъртви. И аз ще умра, но от нашата кръв ще се родят тези, които ще освободят земята ни!”. Много е впечатляваща и историята на храма „Св. Атанасий“. Според легендата от руините на старата църква излитат ята гарвани и изкълвават очите на агаряните, тръгнали през ХVІІ в. да изтребят последните християни в Златоград. Оттогава мюсюлманите от околните села треперят от това чудо и не смеят да закачат българите в селището, чиито покровител става св. Атанасий. Именно затова е толкова важно възстановяването на храмовете на Кръстатата гора. След  „Св. Св. Константин и Елена” и „Св. Неделя” дойде реда на „Св. Атанасий“. Тази църква е възстановена веднага след Балканската и Първата световна война, когато Златоград е присъединен към границите на Родината. Сградата обаче до 2018 г. бе почти изоставена и пред рухване. Ето че сега с волните пожертвования на златоградчани и хора от цялата страна тя бе направена много по-красива отпреди. Позлатените й кубета се виждат от града и от километри разстояние. А през нощта тя е осветена и много наподобява храма „Възнесение Господне“ на царствения хълм Царевец във Велико Търново. И в тома няма нищо чудно, защото християнският Златоград е такъм символ за Родопите, какъвто е Търновград за цялата ни Родина.  ", "date": "2019.05.02", "title": "Възстановиха църквата \"Св. Атанасий\" в Златоград"}
{"url": "https://standartnews.com/mneniya/istinata-shche-ni-napravi-svobodni-391075.html", "text": "Страстна седмица, прелюбезни! За православните християни, поне. Да, сме още по-точни – за някои от православните християни! Предупреждавам – този преглед на седмицата ще започне весело и ще свърши тъжно. Щеше ми се да е обратното – както е в притчата за последните дни на Исус, но живот сам по себе си е притча, почти винаги завършваща с летален край.  За една седмица французите събрали един милиард за \"Нотр Дам\". И се гордеят с това. Ние също бихме могли да се гордеем! Вярно, не за седмица, но пък събрахме 5 милиарда за една банка, която нито е толкова красива и славна по целия свят, нито пък някой се трогна да ни помогне в събирането. Сами си ги събрахме парите  и сами ги дадохме, а делото за КТБ още се точи. Подозирам, че ще отнеме същото време, за което е била построена Парижката Света Богородица. Дали заради изборите или поради ежедневна глупост, през миналата седмица излезе бодра журналистическа статистика, съобщаваща, че „Българинът живее по-добре”. За българката нищо не се споменава (къде гледат сторожниците на равноправието и Истанбулската конвенция?!). Не се споменава и името на българина, който живеел по-добре. Но общото приятно усещане остава. Също, както жената на анестезиолога, която  не подозирала, че мъжът й редовно я бие…  Това заглавие ми направи седмицата! Много повече от заглавието „Зла лесбийка пребива майка си с вибратор”.  Обожавам българската журналистика. Това 111-то място по свобода на словото  - просто не сте разбрали – това са всъщност три първи места, едно до друго. Нима не е свобода да напишеш подобно заглавие?!  Имам и още – от по-отминали времена - свидетелстващи, че това е трайна тенденция, а не случайна находка. Например: „Близнак се самоубива, застрелва брат си по грешка”. И още: „Людоед нахапа майка си” и „Хермафродит насилва себе си, гепи парите и бяга”... Абе, край нямат, казвам ви! Свобода!!! „Женските гърди  -  официално доказателство, че и мъжете са способни да се съсредоточат върху две неща едновременно”. Това последното може и да е хумор, не съм чел статията. Но горните три са си чиста журналистика! Появи се и ново движение – МЕГА/MEGA. Съкращението означава „Make Europe Great Again”. Очевидно е доста пожелателно, защото създателите му не уточняват кога точно Европа е била по-велика от днес. На страниците на профила на движението пък се появи една личност – Дейвид Лами, депутат в английския парламент от Тотнъм вече близо 20 години. Неговият поздрав за Великден доста вбеси дори еврейската общност, която традиционно не тачи много-много Исус. Лами е противоречива, но полезна личност. Част от шаренията на Европа, която всъщност май я прави велика. Защото няма по-голямо величие от отстояваната свобода, дори за онези, които ни ядосват и провокират. Тази Европа, мисля си, трябва да охраняваме и строим, включително на предстоящите изобри. И аз веднага ще ви кажа за кого ще гласувам, защото само след седмица ще е забранено вече. Ще гласувам за онези български депутати в Европейския парламент, които се ангажират с признаването на арменския геноцид.  Тази тема е изключително важна за мен от близо три десетилетия и е синоним за лицемерието на политическата ни класа. Защото пластични операции са разрешени на Шер, но не и на паметта ни за арменския Геноцид. Обичам арменците като цяло. Обичам и Антон Хекимян, и Маги Халваджиян, и Хилда Казасян, и Шер в частност. Въпреки че след толкова пластични операции, вече не е сигурно дали Шер все още е арменка. Мога да приема и че дъщерята на Шер стана син на Шер. Не мога да приема променливото отношение на българските политици по въпроса с арменския Геноцид. Пиша думата „Геноцид” с главна буква, за да подчертая точно за какво става въпрос – не за разваляне на отношенията с Турция, не за странни увъртания и разпъвания на историята, не за езиковедчески спорове - може ли да се нарича геноцид нещо, случило се преди въвеждането на понятието в световна употреба. Става дума за публичното признаване в България на един факт, който е пряко свързан с историческата ни съдба. Нашата, на Европа и световната. Защото избиването на арменците „проправи пътя” и на Холокоста, и на Катин, и на червените кхмери, и на културната революция в Китай. Това е престъпление срещу човечество, повторило се след това в Руанда, Уганда, Босна... Непризнаването на Геноцида над арменците е омаловажаване и на горчивата историческа съдба на българите от Одрин и Беломорието.  Това са фактите: \r\n- през 1894 година повече от 50 000 арменци на територията на Турция са избити от редовни турски войски при опита им да се съпротивляват срещу постоянния терор от страна на официалната власт на султан Адул Хамид Втори; \r\n- по време на Първата световна война през февруари 1915 година над 60 000 мобилизирани арменски войници са затворени по заповед на младоторуското правителство в трудови лагери и след това избити; \r\n- От 24 април 1915 - когато в Истанбул и повечето големи градове на Турция са арестувани и избити почти всички арменски интелектуалци и общественици - до края на 1917 година над един милион арменци са намерили смъртта си и близо 500 хиляди са били прокудени насилствено от родните се места, вследствие на целенасочена политика на турското правителство.  Факт са и думите на Хитлер: „Някой спомня ли си избиването на арменците?”. Факт е и признаването на арменския геноцид от парламентите на Франция, Кипър, Русия, Гърция, Белгия, Швейцария, Полша, Латвия, Ватикана, Италия и Великобритания. Извън Европа държави като Аржентина, Австралия, Канада, Уругвай и Бразилия също официално признаха и осъдиха изтреблението на арменците и прогонването им от земи, които те са обитавали повече от 8 века. Още през 1975 година долната камара на Американския конгрес призна Геноцида над арменците и задължи американските президенти да отправят съболезнователно послание към арменския народ на всеки 24 април. Факт е и решението на Френския парламент от 12 октомври 2006, когато прие Закон за криминализиране на арменския геноцид, според който всеки, отричащ неговото съществуване подлежи на наказателно преследване…. Българските факти по темата са по-тъжни. Факт е, например, че имахме и външен министър, който публично каза: „Каква полза имаме да признаем избиването на арменците” – за срам на Давидовото коляно, към което твърди, че принадлежи. Горещо се надявах, че българският парламент все ще случи на мандат, когато ролята на ДПС няма да е толкова важна и  най-после ще бъде приета декларация, недвусмислено осъждаща станалото и наричащо го точно Геноцид. Това не се случи. В 40-то обикновено народно събрание само аз съм внесъл три проекторешения от името на Гергьовден и СДС. В по-късните издания на парламента темата отново беше табу... Не знам какви точно думи на съчувствие и обич да произнеса през страстната седмица към най-древния християнски народ, станал част и от българските кръв и памет вече над 100 години. А трябва да кажа нещо, защото парламентът на християнска България мълчи, медиите на християнска България – също. Мълчат и някои от пластичните български християн-демократи, забравили думите на Христос: „Истината ще ни направи свободни”. Тук–там някой общински съвет се престрашава да каже ясно: над арменците е извършен геноцид. Мога само да кажа на арменците, че се срамувам заради българските институции и разчитайки на великото арменско чувство за хумор, помогнало да понесат мъките и страданията през вековете, да им припомня, че когато корабът на Ной, подгонен от Потопа и Божия гняв, най-после спрял на планината Арарат, стотици малки арменчета го посрещнали с викове „Циркът! Циркът дойде!”. Опазил ме Господ да наричам лицемерието „цирк”. Циркът е простодушно и радостно изкуство, в което няма заден план и тънки сметки. По-скоро ще се обърна и към приятелите си турци: признаването на арменския геноцид ще направи и вас свободни. От греховете на бащите ви, а – както вече казахме – ако искате да сте част от Европа, то трябва да сте част и от нейната свобода. Защото това е най-голямото достойнство на Европа и най-голямата й красота – несравнимо по-големи от тези на \"Нотр Дам\" в Париж.   ", "date": "2019.05.02", "title": "Истината ще ни направи свободни"}
{"url": "https://www.standartnews.com/sport/ivet-otkriva-sezona-v-osaka-391053.html", "text": "Водещата българска спринтьорка Ивет Лалова-Колио ще открие сезона в Осака на 19 май. Тя ще стартира на 200 м в турнира Seiko Golden Gran Prix (IAAF World Challenge). На 21 май Ивет ще бяга отново 200 м в Нанджин от IAAF World Challenge. На 25-26 май спринтьорката ще стартира на 100/200 м и 4 х 100 м на клубната купа на Европа в Кастелон. За 30-и май е старта на Ивет на 200 м в Диамантената лига в Стокхолм. На 13-и юни отново има старт на 200 м от Диамантената лига в Осло.  ", "date": "2019.05.02", "title": "Ивет открива сезона в Осака"}
{"url": "https://www.standartnews.com/sport/barsa-gleda-km-finala-sled-30-391039.html", "text": "Барселона вече е с единия крак на финала в Шампионската лига, след 3:0 на \"Камп Ноу\" над Ливърпул. В първия полуфинал Луис Суарес откри резултата в 26-та минута. Той се възползва от хубаво центриране на Жорди Алба отляво. До почивката Ливърпул можеше да стигне до обрат, но Тер Стеген отрази опасни удари на Мохамед Салах и Джеймс Милнър. Все пак в 75-ата Барса поведе с 2:0. При контрааката топката срещна гредата след удар на Суарес, а при добавката Меси се разписа. Пак той оформи класиката с гол от пряк свободен удар от 30 м в 82-ата минута. Реваншът на \"Анфилд\" е след седмица.", "date": "2019.05.02", "title": "Барса гледа към финала след 3:0"}
{"url": "https://standartnews.com/sport/dnes-sa-prvite-polufinali-v-liga-evropa-391092.html", "text": "Тази вечер от 22:00 часа (б.в.) са първите двубои от полуфиналите в турнира по футбол Лига Европа. Айнтрахт (Франкфурт) приема Челси, а Арсенал е домакин на Валенсия. Победителите от тези срещи ще се класират за финала на турнира в Баку на 29 май.", "date": "2019.05.02", "title": "Днес са първите полуфинали в Лига Европа"}
{"url": "https://standartnews.com/svyat/bbrek-za-transplantatsiya-dokaran-s-dron-v-sashch-391059.html", "text": "Бъбрек за трансплантация е бил доставен с дрон в САЩ, предаде Франс прес. Това е станало на 19 април. Малък дрон е излетял от паркинг на Балтимор, транспортирайки с поставен в лед бъбрек, и е преминал 4,5 километра, за да кацне на покрива на университетската болница в Мериленд. Полетът е продължил 10 минути. За него е било нужно специално разрешение и полицията е затворила улиците, над които минавал дронът, летящ на височина 120 метра, предаде БТА. Експериментът се оказал успешен и на жена бил присаден доставеният с дрона бъбрек. Той е показал, че доставките с дрон, вече извършвани при поръчки онлайн на стоки в някои страни, може да се използват и за доставка на органи за трансплантация. Според Джоузеф Скалеа, хирург от университета в Мериленд, след 3 до 5 години дронове ще се използват по-редовно за доставка на органи за трансплантация. Времето е най-критичният фактор за транспортиране на органи за трансплантация. Миналата година 1,5 процента от органите не пристигнаха, където трябваше, а 4 процента закъсняха с над два часа. Органите се транспортират сега от специализирани фирми, които ги качват в редовни пътнически самолети или наемат малки самолети при нужда. В градовете транспортът се бави заради задръстванията. Средната цена за транспорт на бъбрек е 5000 долара, което се поема общо взето от застрахователите.", "date": "2019.05.02", "title": "Бъбрек за трансплантация докаран с дрон в САЩ"}
{"url": "https://standartnews.com/svyat/vzpitanik-na-oksford-sedna-na-trona-v-yaponiya-391101.html", "text": "Точно в полунощ на 30 април срещу 1 май местно време Япония се сдоби с нов император. 59-годишният Нарухито стана 126-ият владетел на Страната на изгряващото слънце след като баща му Акихито абдикира. \r\nС неговото възкачване на Трона на хризантемата започва новата ера Рейва (Красива хармония) в най-древната монархия в света, датираща от пети век от н. e. \r\nРоденият на 23 февруари 1960 г. Нарухито стана  престолонаследник на церемония през февруари 1991 г. Две години по-късно той се ожени за дипломатката Масако Овада. Двойката има една дъщеря - принцеса Аико, която е на 17 години. \r\nЗаради абдикацията на 85-годишния Акихито, управлявал 30 г., и възкачването на престола на Нарухито в Япония бяха обявени десет почивни дни,а в продажба бяха пуснати много сувенири. Някои магазини пък обявиха специални намаления по повод смяната на ерата в Япония. \r\nСамата церемония по абдикирането на Акихито отне едва 10 минути. Тя се проведе в присъствието на над 300 официални лица в Боровата зала на императорския дворец в Токио.  Там бяха внесени държавните и лични печати на семейството, както и традиционните регалии - свещен меч и скъпоценности - символ на императорската фамилия.   \r\nПреди това Акихито посети главния шинтоиски храм Кашикодокоро, за да съобщи на боговете за оттеглянето си от престола. Храмът е символичен дом на богинята на Слънцето - Аматерасу, почитана като прародителка на японските монарси. . Той свири на виола, но е дипломиран историк. Той ще бъде първият император, който е учил зад граница, защото е възпитаник на Оксфорд. Автор е на труд за историята на транспортната система по река Темза. \r\nНеговата съпруга Масако е на 53 години, а двамата се познават от чаено парти през 1986 г. \r\nСъщо като него учи в Оксфорд. Нарухито чака седем години, за да се съгласи тя да се омъжи за него, след като на два пъти му отказва. Сватбата им е през 1993 г. Очакванията към Масако да помогне за модернизирането и интернационализирането на императорския дворец и на династията са големи. Въпреки това тя се оттегля до голяма степен от обществените прояви, след като ражда дъщеря си през 2001 г. и развива причинена от стреса депресия. Три години по-късно Нарухито елегантно разкритикува засиленото внимание и натиска на очакванията към Масако да роди момче. \r\n17-годишната принцеса Аико е единственото дете на Нарухито и Масако. Обича да гледа сумо и участва в лятна образователна програма в колежа Итън във Великобритания. Съгласно правилата на императорската династия тя не може да се възкачи на престола. \r\nПрякорът на Фумихито е \"принц сладководна риба\", защото той се интересува от тези видове и посещава Тайланд, за да ги изучава. Учи в университета Гакушуин и там се запознава със съпругата си Кико Кавашима. Говори прямо. Понякога критикува по-големия си брат, който се опитва да поддържа имиджа на внимателен екипен играч. Той и Кико имат две дъщери и един син. \r\nОчаква се той да се откаже бързо от статута си и да го предаде на сина си, 12-годишния Хисахито, единствен внук на Акихито. Дългоочакваната поява на мъжки императорски наследник през 2006 г. сложи край на дебатите в правителството за евентуална промяна на правилата за унаследяване на престола от жена. \r\n52-годишната му съпруга отраства в САЩ и Австрия и живее в скромни жилища, преди да се прибере в родината си. Омъжва се за Фумихито през 1990 г. . Тя се забърка в шумен скандал с дългове на семейството на нейното гадже. Това наложи отлагане на планираната й сватба за 2020 г. Сега приятелят на Мако - Кей Комуро, учи право в Университета Фордъм в Ню Йорк.  е втората по възраст внучка на Акихито. Неотдавна се дипломира от Международния християнски университет в Токио, където учи психология. Преди това учи сценични изкуства в университета на Лийдс във Великобритания. Обича хип-хоп танците. Публикувала е фотоалбуми. Нейните модни предпочитания й спечелиха много последователи.  ", "date": "2019.05.02", "title": "Възпитаник на Оксфорд седна на трона в Япония"}
{"url": "https://standartnews.com/svyat/nova-zhertva-na-atentata-v-kraystchrch-391104.html", "text": "Турски гражданин, пострадал в резултат на терористичната атака на 15 март в джамия в Крайстчърч, е починал от раните си. Това съобщи в Twitter министърът на вътрешните работи на страната Мевлют Чавушоглу, предава ТАСС.   \"За съжаление загубихме  нашия гражданин Зекерия Туян, която беше сериозно ранена в ужасна атака в Крайстчърч в Нова Зеландия\", пише той. Външният министър на южната ни съседка  изрази дълбоки съболезнования на семейството на починалия. Както вече ви информирахме,  на 15 март в две джамии в Крайстчърч беше извършена  терористична атака, в резултат на която по последни данни са загинали 51 души, а 49 са ранени. Нападателят - 28-годишният австралиец Брентън Тарант бе задържан и по решение на съда ще остане  в ареста до следващото заседание на делото срещу него. То е насрочено за 14 юни.", "date": "2019.05.02", "title": "Нова жертва на атентата в Крайстчърч"}
{"url": "https://standartnews.com/svyat/putin-podpisa-zakon-za-interneta-391058.html", "text": "Ще пренасочват руския трафик в интернет през базирани в Русия сървъри Руският президент Владимир Путин подписа закон, който разширява правителствения контрол върху интернет и който според критици ще доведе до повсеместна цензура, съобщи Асошиейтед прес. Подписаният днес нормативен акт изисква от доставчиците на интернет да инсталират оборудване за пренасочване на руския трафик в интернет през базирани в Русия сървъри. Поддръжниците му казват, че това е предпазна мярка, в случай че САЩ или други враждебно настроени страни спрат достъпа на Русия до световната мрежа. Критици казват, че той ще даде по-голяма власт на държавните агенции за контрол върху информацията. Потребители казват, че ще им е по-трудно да заобикалят наложените от правителството ограничения и че може да пострада качеството на връзката.", "date": "2019.05.02", "title": "Путин подписа закон за интернета"}
{"url": "https://standartnews.com/biznes/khampartsumyan-napuska-unikpedit-bylbank-391100.html", "text": "Cлeд 18 гoдини нaчeлo нa \"УниKpeдит Бyлбaнк\" пpeдceдaтeлят нa Упpaвитeлния cъвeт и глaвeн изпълнитeлeн диpeктop Лeвoн Xaмпapцyмян нaпycнa pъкoвoднитe пocтoвe, които заемаше, cъoбщиxa oт пpecцeнтъpa нa бaнкaтa. Дългoгoдишният диpeктop щe бъдe cмeнeн oт Teoдopa Пeткoвa. Тoй  ocтaвa в бaнкaтa и щe пoeмe нaдзopни фyнкции. Пoд нeгoвo pъкoвoдcтвo \"УниKpeдит Бyлбaнк\" e пaзapeн лидep вeчe пoчти двe дeceтилeтия и aктивeн yчacтник в икoнoмичecкoтo paзвитиe нa Бългapия. \r\nXaмпapцyмян е роден в София. Дипломира се като инженер-химик в Химико-технологическия институт в столицата. През социалистическите години работи в \"Кремиковци\" АД и в Централния институт по изчислителна техника. Има 6 патента в сферата на производствените технологии. Докато е в института, прави много технически преводи от английски на български и обратно. \r\nЛевон Хампарцумян е от пионерите в консултантско-одиторския бранш в България. През 1992 г. с Мартин Заимов създават \"Българска одиторска компания\" - консултантска фирма, асоциирана в интернационалната мрежа на Coopers&Lybrand. В средата на 90-те години оглавява департамент \"Бизнес развитие\" на компанията Pricewaterhouse-Coopers, а после се премества в българския офис на Ernst&Young. Прекарва 5 години на работа в Канада. \r\nОт 2001 г. до май 2019 г. е главен изпълнителен директор и председател на Управителния съвет на \"УниКредит Булбанк\"“ председател на Асоциацията на банките в България (АББ) и член на УС на БОРИКА. \r\nПонастоящем е и член на Управителния съвет на Института за пазарна икономика, председател на Настоятелството на СУ \"Св. Климент Охридски”, член на Настоятелството на Висшето училище по застраховане и финанси, член на Настоятелството на City University of Seattle в България и заместник-председател на Управителния съвет на Конфедерацията на работодателите и индустриалците в България (КРИБ).", "date": "2019.05.02", "title": "Хампарцумян напуска \"УниKpeдит Бyлбaнк\""}
{"url": "https://standartnews.com/svyat/uchitelite-vv-florida-s-orzhie-v-chas-391056.html", "text": "Противниците на мярката предупреждават за опасности Във Флорида е одобрен законопроект, който позволява на учителите да носят огнестрелно оръжие в час. Целта на мярката, която преди това беше одобрена от щатския Сенат и сега само трябва да бъде ратифицирана от губернатора от Републиканската партия Рон Десантис, е предотвратяването на зачестилите стрелби в учебните заведения. Поддръжниците на законопроекта, който позволява на учителите да носят по свое желание огнестрелно оръжие в училище, след като са преминали 144 часа обучение, обявяват, че въоръжените преподаватели могат да спасят живота на деца в случай на стрелба. Опонентите на мярката обаче предупреждават за опасността от злополуки сред учителите, които реално ще бъдат натоварени с полицейска дейност. Статистиката подкрепя тази позиция, тъй като повечето от жертвите и пострадалите от огнестрелно оръжие в САЩ загиват или биват ранени при инциденти. Освен това при атака в училище, въоръжените преподаватели могат да бъдат застреляни от истинските полицаи. Остава въпросът и с контрола, тъй като не ясно как децата ще бъдат защитени от въоръжените учители. „Въоръжаването на учители е рецепта за бедствие - безразсъден план, който ще усложни ситуациите при безразборна стрелба”, смята Вал Демингс, демократ от Флорида и бивш шеф на полицията в Орландо. „Истинското решение е да се държат оръжията далеч от грешни ръце”.", "date": "2019.05.02", "title": "Учителите във Флорида с оръжие в час"}
{"url": "https://standartnews.com/regionalni/neochakvana-vakantsiya-v-selsko-shkolo-zaradi-buryata-391061.html", "text": "Заради отнесения от бурята покрив, която вилня през нощта срещу 1 май,  днес и утре няма да има учебни занятия в основното училище „Стефан Караджа” в ситовското село Искра. Това съобщи кметът на общината Сезгин Алииибрям пред Радио Шумен. В школото учат около 130 деца в началния и средния курс.  Вчера е бил направен оглед на щетите, а днес представители на застрахователната компания ще оценят пораженията. Според кмета Алиибрям пострадал е и покривът на средното училище \"Г. С. Раковски” в общинския център. Но тое бил потегнат през почивния ден и нямало да ес нолажи неочаквана ваканция. Бурята е отнесла и част от покривите на стопански и жилищни сгради. Поломени и пречупени са дървета, крайпътни табели, знаци и билбордове.  \r\n  Поражения от силния вятър, който вилня в нощта срещу 1 май, на места с градушка, имало и в силистренското село Сребърна. За щастие никъде нямало пострадали хора. \r\n ", "date": "2019.05.02", "title": "Неочаквана ваканция в селско школо заради бурята"}
{"url": "https://standartnews.com/regionalni/v-staroprestolninata-pliska-chestvat-tsarya-pokrstitel-boris-i-mikhail-391064.html", "text": "В столицата на Първата българска дъжава – Плиска, продължават тържествата за 1110 години от успението на Цар Борис I Михаил-Покръстител. Днешната празнична програма започна със света литургия в Голямата базилика. В ранниия следобяд в една от залите на Националния историко-археологически резерват ще се проведат дискусия на тема \"Божите владетели на първопрестолна Плиска\" и ученическа викторина \"Бележити владетели на първопрестолна Плиска\". Вечерта на градския площад в Плиска ще има празничен концерт и заря. Предишният ден, на 1 май, за шеста поредна година в Голямата базилика в Плиска се проведе масово кръщение. Варненския и Великопреславски митрополит Йоан кръсти 12 деца от общината и региона. Стотици граждани проследиха светотото тайнство. \"Смятам, че всеки трябва да се гордее с това място и си заслужава точно тук, където цар Борис е въвел християнството, да бъде кръстен\", каза кметът на Плиска Тонка Начева. Традицията Свето тайнство – кръщението, на това свято за всички място е възстановена преди 5 години.  ", "date": "2019.05.02", "title": "В Плиска честват Царя-покръстител Борис I Михаил"}
{"url": "https://standartnews.com/svyat/nova-kompaniya-na-nasdak-391085.html", "text": "Компанията \"Бийонд мийт\" (Beyond Meat) е първата за производство на месо на растителна основа, която ще направи борсовия си дебют на Насдак (Nasdaq), предаде Асошиейтед прес. \r\nКомпанията, която се счита за част от прехода към бъдещето, в което \"месо\" може да означава \"хиперреални растителни заместители\", имитира животински продукти - например пилешко без пилешко. \r\n\"Бийонд мийт\" изчислява, че производството й е 55 пъти по-ефикасно от това на фермите за телешко, когато се изчислява експлоатацията на земя, и 18 пъти по-ефикасно от отглеждането на домашни птици. Реалистичната текстура на продукта е резултат от над десетгодишни разработки в университета в Мисури. Новаторите от \"Бийонд мийт\" откриват начин да смесят соя и грахови протеини, така че да наподобяват мускулни влакна. Комбинация от загряване, охлаждане и налягане разчупва молекулярните връзки на протеините и след това те биват събирани отново. При този процес соята е главно действащо лице. Проблемът обаче е, че изолирането на соевия протеин често се извършва с химическо съединение, наречено хексан, чиито емисии са главният елемент на смога. Освен това хексанът е канцерогенен и невротоксичен, не се регулира от щатските власти и не е ясно как остатъците от него могат да влияят на консуматорите.  ", "date": "2019.05.02", "title": "Нова компания на Насдак"}
{"url": "https://standartnews.com/regionalni/za-prvi-pt-v-blagoevgrad-festival-balkanski-igri-391069.html", "text": "Фолклорен фестивал „Балкански игри“ ще се проведе за първи път в Благоевград. Събитието е на 4 и 5 май на площад „Македония“, където ще бъдат разположени и шатрите на „Занаят фест“.   „Балкански игри“ цели да популяризира уникалното културно-историческо наследство от  автентичния фолклор на двете страни чрез танци, песни, интерпретации на обичаи, приготвяне на традиционни ястия, фолклорни игри, дефилета на народни носии и музикални инструменти. Участие във фестивала ще вземат както професионални, така и непрофесионални групи и кръжоци, сдружения, които работят и представят културното, историческо и археологическо богатство и ценности в България и Гърция. Фестивалът „Балкански игри“ се реализира в рамките на проект „Интегриране на трансграничното значение на историческите и археологически ценности на България и Гърция в една устойчива тематична туристическа дестинация”, с акроним „Култура без граници“, Проектът е съфинансиран от Европейския фонд за регионално развитие и от националните фондове на страните, участващи в Програмата за трансгранично сътрудничество.  ", "date": "2019.05.02", "title": "За първи път в Благоевград  фестивал \"Балкански игри\""}
{"url": "https://standartnews.com/regionalni/kamerna-operablagoevgrad-s-kontsert-v-skopie-391070.html", "text": "Оркестърът на Камерна опера–Благоевград ще изнесе съвместен концерт с музиканти и артисти от Северна Македония. Музикалното събитие ще се проведе на 4 май от 19.00 часа в най-голямата концертна зала в Скопие. Концертът е по повод 116 години от смъртта на революционера Гоце Делчев. Камерна опера–Благоевград участва по покана на Международна фондация за сътрудничество и културно съревнование \"Гоце Делчев\", с председател Христо Христов. Очаквасе на концерта да присъстват официални лица от  двете страни. Съвместният концерт в Скопие е своеобразно доказателство за добрите отношения между България и Македония. През 2017 година двете страни подписаха договор за добросъседство, приятелство и сътрудничество.    ", "date": "2019.05.02", "title": "Камерна опера–Благоевград с концерт в Скопие"}
{"url": "https://standartnews.com/regionalni/snyag-prez-may-v-smolyansko-391076.html", "text": "Майски сняг изненада шофьорите в Смолянско след като в сряда заваля в района на Пампорово и прохода „Превала“, пише Топновини. По данни на Областното пътно управление снежната покривка е около 2-3 см в различните райони. Температурите в областта през денонощието са варирали от 4 до 12 градуса, което е допринесло и за бързото разтапяне на снега по шосето. „Пътищата в областта са мокри, но няма сигнали за проблеми. По двата прохода има сняг,но той е встрани на пътните платна“, добавиха от Областното пътно управление, цитирани от Дарик радио.", "date": "2019.05.02", "title": "Сняг през май в Смолянско"}
{"url": "https://standartnews.com/regionalni/novi-vzmozhnosti-pred-biznesa-v-momchilgrad-391087.html", "text": "Нови възможности за инвестиции пред бизнеса и жителите на община Момчилград се разкриват с приемането на новия общ устройствен план. Важният документ беше приет на последната сесия на общинския съвет и обхваща всички населени места на територията на общината. Предстои обнародването на плана в „Държавен вестник“, а месец по-късно той ще влезе в сила. Документът дава възможност за промяна статута на земеделски земи, като по този начин се дават възможности за създаването на нови урбанизирани зони. \r\n        \r\n„Разкриват се възможности за извършването на различен вид застрояване – и жилищно, и промишлено, около населените места, както и обособяването на зони за отдих. С приемането на плана се улеснява всеки, решил да инвестира в малък, среден или голям бизнес“, заяви кметът на общината Сунай Хасан. \r\n         \r\nПо думите на кмета на община Момчилград най-сериозен интерес се очаква да има на трите изхода на Момчилград, където вероятно ще се оформят промишлени зони. \r\n        \r\n„Общият устройствен план е пример за приемствеността при провеждането на местни политики в община Момчилград. Планът едва ли щеше да бъде реализиран в сегашния си вид, ако я нямаше последователността на общинските съветници през последните три мандата и предишните кметове Ердинч Хайрула и Акиф Акиф“, подчерта Сунай Хасан.  ", "date": "2019.05.02", "title": "Нови възможности пред бизнеса в Момчилград"}
{"url": "https://www.standartnews.com/sport/futbolisti-ot-ludogorets-dobrovoltsi-v-uchilishchna-initsiativa-391071.html", "text": "Капитанът на орлите Светослав Дяков и колегите му Димо Бакалов и Пламен Илиев заедно със семействата си участваха в първата акция „Направи си сам!“, в която деца, родители и учители заедно създават интерактивен етнографски кът „Капанско село“ в двора на училището. В групата на „Лудогорец“ се включи и изпълнителният директор на клуба Ангел Петричев, който е член на обществения съвет на училище „Тургенев“. Доброволците засаждаха   цветя и зеленчуци в градината, която ще е част от стопанската ферма на интерактивното село. Кампанията ще продължи с изграждане и на останалите елементи от ентнографския кът. Ще се организират и акции за събиране на автентични  предмети от бита на капанците. Идеята е във всяка следваща инициатива да се включват все повече хора от местната общност, които с добровелен труд и дарения да подкрепят проекта на училището, обясни директорът на учебното заведение Милена Орешкова.  ", "date": "2019.05.02", "title": "Футболисти от „Лудогорец“ доброволци в училищна инициатива"}
{"url": "https://standartnews.com/regionalni/osem-stpki-km-bezkraya-na-dzhaza-391099.html", "text": " „Осем стъпки към безкрая на джаза!” - под това мото от 6 до 8 юни ще се проведе Осмото издание на \"Джаз форум Стара Загора\". Концертите ще бъдат по традиция на откритата сцена в античния комплекс „Августа Траяна“ в  Града на липите. Официалният старт ще бъде предшестван от детската програма „Джаз за деца\", амбициозна инициатива на артистичния директор на феста Венцислав Благоев за запалване на най-малките с \"музиката за душата\". Детският джаз ще се вихри в централния градски парк „Пети октомври\" на 3,4, и 5 юни.  \r\n\"И тази година Джаз форумът ще предложи богата и вълнуваща програма със звезди на джаз-музиката от Франция, Австрия, САЩ, Италия, Германия и разбира се български музиканти, концертиращи по света\", сподели Венцислав Благоев. Откриването  е на 6 юни с концерт на френската формация Пиер Маркюс-квартет със специалното участие на Батист Ербан и Balkan Fusion Band и на кавалджията Недялко Недялков, който ще изпълни джаз-фолк. \r\n Интересни прояви предлага и съпътстващата програма на форума, като лекторията на Светослав Николов от Jazz FM Radio. \r\nВходът за  всички събития е свободен, благодарение на подкрепата на община Стара Загора и меценати-фенове на джаза.", "date": "2019.05.02", "title": "„Осем стъпки към безкрая на джаза!”"}
{"url": "https://standartnews.com/svyat/vizhte-noviya-voenen-ministr-na-velikobritaniya-391077.html", "text": "Бивша риалити звезда, асистентка на илюзионист, заклет привърженик на Брекзит. Това е Пени Мордаунт - първата жена министър на отбраната на Великобритания. 46-годишната \r\nдама сменя уволнения Гавин Уилямсън. \r\n  \r\nПени Мордаунт е дъщеря на бивш парашутист от армията. Кръстена е на фрегатата \"Пенелопи\", взела дейно участие в разгрома на аржентинските ВМС във войната за Фолклендските острови. \r\n  \r\nМордаунт е популярна от участието си в тв шоуто Splash!, след което дари хонорара си от 10 000 паунда за благотворителност. Пени Мордаунт е младши лейтенант от кралския флот, в момента в резерва.", "date": "2019.05.02", "title": "Вижте новия военен министър на Великобритания"}
{"url": "https://standartnews.com/sport/ivet-otkriva-sezona-v-osaka-391053.html", "text": "Водещата българска спринтьорка Ивет Лалова-Колио ще открие сезона в Осака на 19 май. Тя ще стартира на 200 м в турнира Seiko Golden Gran Prix (IAAF World Challenge). На 21 май Ивет ще бяга отново 200 м в Нанджин от IAAF World Challenge. На 25-26 май спринтьорката ще стартира на 100/200 м и 4 х 100 м на клубната купа на Европа в Кастелон. За 30-и май е старта на Ивет на 200 м в Диамантената лига в Стокхолм. На 13-и юни отново има старт на 200 м от Диамантената лига в Осло.  ", "date": "2019.05.02", "title": "Ивет открива сезона в Осака"}
{"url": "https://standartnews.com/svyat/milioni-bez-instagram-feysbuk-i-mesindzhr-391080.html", "text": "Голям срив в социалните мрежи настъпи преди минути, засегнати са Фейсбук, Месинджър и Инстаграм. Проблемът явно е доста сериозен и започна преди повече от 12 часа, когато за първи път се срина Инстаграм. Още не се знае каква е причината за възникването му. За проблеми съобщават потребители от България, САЩ, Великобритания, Португалия, Испания, Италия, Хърватия, Русия и други страни. Подобни трудности имаше и през месеците март и април, а сривовете вече са все по-често явление. Последният път бе на 14 април.", "date": "2019.05.02", "title": "Милиони без Инстаграм, Фейсбук и Месинджър"}
{"url": "https://standartnews.com/sport/barsa-gleda-km-finala-sled-30-391039.html", "text": "Барселона вече е с единия крак на финала в Шампионската лига, след 3:0 на \"Камп Ноу\" над Ливърпул. В първия полуфинал Луис Суарес откри резултата в 26-та минута. Той се възползва от хубаво центриране на Жорди Алба отляво. До почивката Ливърпул можеше да стигне до обрат, но Тер Стеген отрази опасни удари на Мохамед Салах и Джеймс Милнър. Все пак в 75-ата Барса поведе с 2:0. При контрааката топката срещна гредата след удар на Суарес, а при добавката Меси се разписа. Пак той оформи класиката с гол от пряк свободен удар от 30 м в 82-ата минута. Реваншът на \"Анфилд\" е след седмица.", "date": "2019.05.02", "title": "Барса гледа към финала след 3:0"}
{"url": "https://standartnews.com/sport/futbolisti-ot-ludogorets-dobrovoltsi-v-uchilishchna-initsiativa-391071.html", "text": "Капитанът на орлите Светослав Дяков и колегите му Димо Бакалов и Пламен Илиев заедно със семействата си участваха в първата акция „Направи си сам!“, в която деца, родители и учители заедно създават интерактивен етнографски кът „Капанско село“ в двора на училището. В групата на „Лудогорец“ се включи и изпълнителният директор на клуба Ангел Петричев, който е член на обществения съвет на училище „Тургенев“. Доброволците засаждаха   цветя и зеленчуци в градината, която ще е част от стопанската ферма на интерактивното село. Кампанията ще продължи с изграждане и на останалите елементи от ентнографския кът. Ще се организират и акции за събиране на автентични  предмети от бита на капанците. Идеята е във всяка следваща инициатива да се включват все повече хора от местната общност, които с добровелен труд и дарения да подкрепят проекта на училището, обясни директорът на учебното заведение Милена Орешкова.  ", "date": "2019.05.02", "title": "Футболисти от „Лудогорец“ доброволци в училищна инициатива"}
{"url": "https://standartnews.com/biznes/byudzhetniyat-izlishk-zaradi-novite-kasovi-aparati-391063.html", "text": "Не зная дали числата са рекордни, защото в годините преди 2008-а имаше и по-големи излишъци, но всъщност не е толкова важна пропагандната стойност на съобщението, колкото икономическата. Това заяви пред БНР финансистът, бивш заместник-министър на финансите и член на Фискалния съвет Любомир Дацов по повод отчетения от Министерството на финансите рекорден бюджетен излишък в края на април - над 2,678 милиарда лева, което е 2,3% от прогнозния БВП. „Тези резултати показват, че в България все още има достатъчно високо потребление и икономическият растеж, макар и не чак толкова голям, колкото бихме искали, все пак е в рамките на около 3% - един добър резултат.... Абсолютно нормално е по това време и при тази икономическа обстановка да има излишък. Това е правилното макроикономическо поведение. Освен това тези данни показват, че бюджетът е правилно балансиран“. Невъзможно е да се правят коментари на какво се дължи този излишък, допълни: \"Вижда се като тенденция от началото на годината – последните обстойни данни са за март – че има доста странни неща. На първо място трябва да кажем, че приходите се развиват добре, но те не са по-различни от предишните години като тенденция. Бяха в рамките на нормалното. 90% от всички тези номинални разлики, които се получават спрямо миналата година, се дължат на прихода от ДДС – странно, защото не може другите данъци да имат някакви изменения в рамките на един-два процента и едновременно ДДС да има, специално за март месец, от началото на годината спрямо миналата година изменение с близо 15%.“ „Факт е, че стъпката с касовите апарати дава резултат и извади на повърхността обороти, които са били скрити“, каза експертът. Според него обаче е възможно едновременно да сме свидетели на намаляване на икономическата активност, тъй като са намалели приходите от корпоративен данък и данъка върху печалбата. Експертът посочи, че е рано да се коментира и да се правят заключения. Разходната част обаче определяща за един бюджет, категоричен е той: „В същото време трябва да отбележим, че има значително увеличаване на текущите разходи, което не е добра политика. Имаме помпане на текущи разходи под формата на заплати, пенсии и субсидии за сметка на инвестициите, които създават добавена стойност в икономиката“.", "date": "2019.05.02", "title": "Бюджетният излишък – заради новите касови апарати"}
{"url": "https://standartnews.com/biznes/pechalbata-na-bankite-stigna-17-mlrd-leva-391095.html", "text": "\r\n  \r\nБанковата система отчете печалба от 1,7 млрд. лева в края на 2018 г. Съотношенията за възвръщаемост на активите (ROA) и на капитала (ROE) се повишиха спрямо 2017 г. до съответно 1,58% и 11,97%. Ликвидната позиция на банковия сектор остана стабилна, като коефициентът на ликвидно покритие в банковата система съществено надвишаваше минимално изискваното равнище. Това става ясно от годишния доклад на БНБ, пише investor.bg. \r\nСпоред него през 2018 г. активите на банките са нараснали със 7,8 млрд. лв. (8%), достигайки до 105,6 млрд. лв.  \r\nОт централната банка посочват още, че делът на брутните необслужвани кредити и аванси в съвкупния брутен размер на кредитите и авансите намаля до 7,6% (при 10,2% в края на декември 2017 г.), като същевременно степента на покритие на брутните необслужвани кредити и аванси с присъщата обезценка се повиши и в края на периода възлезе на 51,4% (при 49,4% в края на 2017 г.).  \r\nКредитните институции са спазили изискванията за капиталови буфери. В края на 2018 г. регулаторният капитал възлиза на 11,6 млрд. лв., което представлява увеличение със 142 млн. лв. (1,2%) спрямо края на 2017 г. Общата капиталова адекватност на банковата система остава висока на ниво от 20,38% към декември 2018 г. (22,08% в края на 2017 г.), в това число адекватността на капитала от първи ред беше 19,41% (20,86% в края на 2017 г.). \r\nСпоред БНБ, в момента България се намира във възходящата фаза на икономическия и на финансовия цикъл. Причина за това са благоприятните тенденции в икономическата среда и засилената кредитна активност през 2018 г., както и на извършения анализ на показатели за цикличния системен риск в банковата система. \r\nПри отчитане на тези фактори на 25 септември 2018 г. УС на БНБ увеличи нивото на антицикличния капиталов буфер, приложим към кредитни рискови експозиции в България, от 0% до 0,5%, в сила от 1 октомври 2019 г., се посочва още в доклада. \r\nПрез 2018 г. икономическият растеж в България възлезе на 3,1% (3,8% през 2017 г.). Основен положителен принос за растежа на реалния БВП имаше частното потребление, за което допринесоха засиленото търсене на кредити в условията на ниски лихвени проценти, благоприятното развитие на трудовия пазар и увеличението на разполагаемия доход на домакинствата, става ясно още от отчета. Според БНБ, износът на стоки и услуги през 2018 г. се понижава и има определящо значение за забавянето на растежа на реалния БВП спрямо предходната година. Спадът на износа се дължеше както на фактори с еднократен характер, така и на отслабване на икономическата активност в някои важни за България търговски партньори, като Турция и еврозоната, коментират от централната банка. \r\nГодишната инфлация е била 2,3% към декември 2018 г. (1,8% към декември 2017 г.).  \r\nОбщият размер на депозитите на неправителствения сектор в банковата система към декември 2018 г. отбелязва на годишна база 7,3% растеж (6,2% в края на 2017 г.). Ускорение на годишния растеж се наблюдава както при кредитите за нефинансови предприятия (до 5,4% в края на 2018 г. спрямо 1,6% в края на 2017 г.), така и при кредитите за домакинства (до 11,2% в края на 2018 г. спрямо 6% в края на 2017 г.). \r\nПрез годината се наблюдаваше тенденция към засилване на годишния темп на растеж на потребителските кредити и на жилищните кредити, като за значителното ускорение при потребителските кредити (до 17,7% през декември) съществено влияние оказа включването от април 2018 г. на нова отчетна единица в обхвата на паричната статистика. Лихвените проценти по срочните депозити останаха на достигнатите ниски в ретроспективен план равнища. \r\nВ условията на благоприятна макроикономическа среда, повишена оценка на банките за платежоспособността на кредитополучателите и силна конкуренция в банковия сектор при лихвените проценти по новоотпуснати кредити за предприятия и по новите жилищни кредити се запази тенденцията към понижение. \r\n ", "date": "2019.05.02", "title": "Печалбата на банките  е 1,7 млрд. лева"}
