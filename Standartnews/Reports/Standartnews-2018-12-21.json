{"url": "https://www.standartnews.com/sport/taybe-yuseyn-e-sportist-na-godinata-381132.html", "text": "Тайбе Юсеин е \"Спортист на годината\" на България. Тя бе обявена за №1 в класацията на спортните журналисти тази вечер по време на церемонията в \"Арена Армеец\" организирана от Нове Холдинг. Тайбе спечели през годината световната и евротитла в борбата при жените. На второ място е Мирела Демирева, сребърна медалистка в скока на височина от Евро 2018. Трета е Алекс Начева, световна шампионка до 21 г в тройния скок и златна медалистка от младежките олимпийски игри в Буенос Айрес. Призът на Юсейн връчи лично Стефка Костадинова, председател на БОК. Петър Касабов, който води женския национален тим по борба бе избран за \"Треньор на годината\". Отбор на годината е ансамбълът по художествена гимнастика. Спортист №1 с увреждания е световният вицешампион по тенис на маса Денислав Коджабашев. \r\n  1. Тайбе Юсеин (борба) - 1221 точки 2. Мирела Демирева (лека атлетика) - 928 3. Александра Начева (лека атлетика) - 707 4. Биляна Дудова (борба) - 567 5. Стойка Петрова (бокс) - 556 6.  Кубрат Пулев (бокс) - 526 7. Габриела и Стефани Стоеви (бадминтон) - 376 8. Кирил Милов (борба) - 315 9. Катрин Тасева (художествена гимнастика)- 261 10. Александра Жекова (сноуборд) - 195 т.", "date": "2018.12.20", "title": "Тайбе Юсеин е \"Спортист на годината\""}
{"url": "https://www.standartnews.com/sport/stoichkov-pesimist-za-bdeshcheto-na-khubchev-v-natsionalniya-381109.html", "text": "Легендата на българския футбол Христо Стоичков обяви пред БНТ, че е песимист за бъдещето на Петър Хубчев начело на националния ни тим. Според Камата бившият му съотборник от времето на Мондиал 1994 в САЩ ще бъде „изгорен“ на поста. Стоичков даде пример със себе си, Мъри Стоилов и Пламен Марков. \"Крайно време е да се класират всичките отбори, за да се класираме и ние. Като играем квалификации, все нещо не ни достига. Но Петър Хубчев ще бъде един от тези, които ще бъдат изгорени. Както минах и аз, както мина и Мъри Стоилов, както мина и Пламен Марков\", сподели Стоичков пред БНТ. \"След Пламен Марков, които бяхме, останахме там - без развитие. Сега ще бъде и той “изгорен“, гледам и Краси (Балъков), че и той надава вой и не му се издържа в българския футбол. Аз отдавна не гледам футбол\", добави носителят на „Златната топка“ за 1994-а.", "date": "2018.12.20", "title": "Стоичков песимист за бъдещето на Хубчев в националния"}
{"url": "https://www.standartnews.com/svyat/putin-pritesnen-za-yadrena-voyna-obeshcha-da-se-ozheni-381134.html", "text": "Руският президент Владимир Путин обяви, че рискът от ядрена война расте, обеща да не забранява долара и даде дума да се ожени някой ден. Това стана по време на неговата традиционна годишна пресконференция за руски и чужди журналисти.  Тя продължи 3 часа и 43 минути, с три минути повече спрямо 2017 г., а да се опитат да задат въпрос и чуят Путин дойдоха рекордните 1702 репортери.  Руският лидер предупреди за тенденцията да се намалява прагът за използване на ядреното оръжие, което може да доведе до глобална катастрофа. Путин все пак смята, че човечеството има достатъчно здрав разум да не допусне световна война. В началото на пресконференцията Путин сравни журналистите с разузнавачите - и двете общности боравели с информация. По време на пресконференцията представители на медии издигаха различни протестни плакати, на което Путин реагира с апела да не превръщат срещата им в неразрешен митинг. Журналистка от \"Уолстрийт Джърнъл\" заяви, че на Запад виждат в Русия заплаха и попита дали наистина тя иска да управлява света. \"Разбира се\", пошегува се Путин, но после обясни, че това е клише. Според него  главната цел на външната политика на Русия  е да осигури благоприятни условия за развитието на страната и да бъде равностоен партньор в света. На друг въпрос Путин отговори, че страната му ще се стреми към сключване на мирен договор с Япония, но изрази загриженост от плановете за разполагане на система за американската противоракетна отбрана в Япония, тъй като тя е част от нападателната инфраструктура на САЩ. Същевременно Путин отказа да коментира случващото се в отношенията между САЩ и Китай. \"Това е много деликатна област\", каза той. Но Русия и Китай постигнаха стокообмен от близо 100 милиарда долара, което според мен е важен показател и постижение, каза Путин в отговор на въпрос на китайски журналист. \"Ние оценяваме положително промените в Китай\", каза още президентът. Путин смята, че с провокацията в Керченския проток украинският президент Петро Порошенко се опитва да повиши рейтинга си за сметка на интересите на страната. Съдбата на задържаните украински моряци ще бъде решена в рамките на  наказателното производство, каза президентът. Той беше категоричен, че Русия няма намерение да спира преминаването на кораби, включително военни, през Керченския пролив. Путин отбеляза, че на Запад се говори за предполагаемото \"анексиране\" на Крим, но в същото време санкциите засягат жителите на полуострова. \"Те налагат санкции срещу местното население, срещу всички ... За какво, ако това е анексиране?\", пита президентът. В коментар за Мария Бутина (която се призна в САЩ за руски агент), президентът каза, че \"не разбира какво може да е признала там\". И добави, че рускинята не е изпълнявала никакви задачи, поставени й от държавата. Русия няма да \"задържа невинни хора\", за да ги разменя по-късно за руски граждани, задържани в чужбина, каза президентът в отговор на въпрос. Путин сравни световната реакция по случая \"Скрипал\" с тази след убийството на саудитския журналист Джамал Кашоги. В първия случай има санкции, а във втория - мълчание, отбеляза президентът и определи този подход като \"русофобски\", чиято цел е да ограничи развитието на Русия като конкурент. Президентът изрази увереност, че руската икономика вече се е адаптирала към външните ограничения. Така той отговори на въпрос за санкциите срещу страната. \"Почти в цялата си история Русия живее в условията на ограничения и санкции, а това е свързано с ръста на могъществото на Русия и растежа на конкурентоспособността\", подчерта руският лидер. Путин каза, че не знае дали ще има нова среща с американския си колега Доналд Тръмп, но е готов за нея. Руският президент прогнозира нова атака срещу Тръмп от обновения състав на Конгреса.  Същевременно Путин разкритикува \"липсата на уважение\" към американците, гласували за Доналд Тръмп на президентските избори. \"Тръмп спечели, това е очевиден факт. Те обаче не искат да признаят тази победа. Това е липса на уважение към избирателите\", каза Путин. Путин смята, че руско-британските отношения са в застой и излизането от него е в интерес на двете страни. Нека решат какво да правят с Брекзит, това не е наша работа, току-виж ни обвинили в нещо, каза държавният глава. Той отбеляза, че Брекзит ще има минимално въздействие върху Руската федерация, но ще засегне европейските страни. Путин направи паралел между президентските избори в САЩ и референдума във Великобритания. Според него \"никой не иска да изпълни\" волята на британските избиратели, които гласуваха за излизане на страната от Европейския съюз. В отговор на въпрос от \"Чикаго Трибюн\" Путин каза, че е съгласен с думите на американския президент Доналд Тръмп, че по принцип \"Ислямската държава\" е победена в Сирия. В същото време руският президент предупреди, че за опасност от терористична дейност, пренесена от Сирия към други територии. Във връзка с решението на САЩ да изтеглят военните си от Сирия Путин каза, че засега не вижда никакви признаци за такова оттегляне, но призна, че това е възможно да се случи. \"Ако решите да се оттеглите, тогава ще е правилно\", отговори президентът. Путин обяви, че Русия ще укрепи базата си в Таджикистан, докато ситуацията в Афганистан бъде разрешена. В отговор Путин изрази увереност, че парите са водещият мотив на Вселенския патриарх Вартоломей (по въпроса за автокефалията на украинската църква). Президентът се опасява, че преразпределението на религиозни имоти в Украйна може да придобие \"кървав характер\". Според Путин това, което се случва в православната църква в Украйна, е \"неразбираемо за ума\". Той нарече това положение пряка намеса на държавата в делата на църквата. Във връзка с протеста на \"жълтите жилетки\" във Франция журналист от \"Комерсант\" попита дали в Русия ще поскъпнат горивата. Да оценяваме политиката на Франция е некоректно, каза Путин. \"Събитията във Франция са свързани с повишаване на цените на бензина, повече от 70% от гражданите подкрепят тези протести\", добави той.   Путин не изключи корекция на цените на бензина поради увеличението на ДДС от началото на 2019 г. с 1-1,5%. В същото време президентът подчерта, че правителството няма да допусне скок на цените на петролните продукти през следващата година. Путин обясни, че ръстът на цените на бензина в Русия тази година се дължи на покачването на цените на петрола на световните пазари. Той добави, че правителството е предприело мерки срещу поскъпването. Журналист от \"Комсомолская правда\" предложи да се обърне внимание на \"чудовищната бездна\" между доходите на обикновените хора и тези на топ мениджърите. Според него имало служители на средно ниво, които \"мътят водата\". \"Що се отнася до бездната, за съжаление е така\", каза в отговор Путин. Според него този проблем съществува и в други страни, например в САЩ. \"Трябва драстично да намалим броя на хората, живеещи под прага на бедността, това е истината\", заключи президентът. Що се отнася до длъжностните лица, има много некоректни изказвания по техен адрес, каза Путин. Той добави, че сред чиновниците има много порядъчни и активни хора. Същевременно Путин изтъкна, че възстановяването на социализма в Русия е невъзможно. В същото време добави, че е необходима социална политика, справедливо разпределение на ресурсите, борба срещу бедността и т.н. Във връзка с пенсионната реформа и протестите, които я съпровождат Путин каза, че е бил наясно, че увеличаването на възрастта за пенсиониране ще бъде посрещнато с критики. \"Такива неща са неприятни и е ясно, че те няма да предизвикат наслада, но са неизбежни\", изтъкна държавният глава. Путин смята, че реформата се налага заради намаляването на броя на работещите в страната и увеличаването на броя на пенсионерите. Той припомни, че в началото на века той категорично не е повишил възрастта за пенсиониране, защото тогава \"продължителността на живота е била по-кратка, а съотношението между работещото население и пенсионерите е било приемливо\". Путин твърдо вярва в това, че отговорността в интернет трябва да бъде като тази извън интернет. Той разкритикува тези, които популяризират наркотиците. Според него за такава пропаганда не може да има прошка. Подобна пропаганда според президента води до \"деградация на нацията\". Неотдавна по тази причина Путин критикува рап изпълненията. Представител на телевизията от Рязан попита за преминаването към цифрова телевизия в страната. Президентът обеща, че работата по прехода към цифрово радиоразпръскване ще се осъществява равномерно и на малки стъпки, \"малките села няма да останат без телевизия\", успокои той. Зададен беше въпрос за евентуална \"дедоларизация\" и последствията от нея. Путин увери, че няма и няма да има забрана за разпространението на долара в Русия: \"Русия държи 69% от международните плащания в долари, което е над средното за света\". Той също така изрази увереност, че ролята на рублата в евразийското пространство ще се увеличи. Путин подчерта, че правителството е успяло да осигури стабилност на обменния курс на рублатаи да задържи ниска инфлацията. Путин обясни, че в обменните бюра се променят означенията за курсовете, за да се свие сивият пазар. Путин отбеляза, че не е загрижен за известното забавяне на растежа на производството в земеделието. На въпроса защо няма национална политика в земеделието, Путин отговори, че селското стопанство вече е руски национален проект. Президентът обеща да продължи да подкрепя селското стопанство, като отбелязва, че то произвежда за стотици милиарди рубли. На въпрос \"До каква степен нашите лекарства могат да бъдат сравнявани с чужди аналози?\" Путин отговори, че \"нашите лекарства не са по-лоши от внесените\". Президентът също така заяви, че 80% от жизненонеобходимите лекарства се произвеждат в страната. Журналист от Life.ru попита Путин кога ще се ожени и за кого. След като разбра, че самият кореспондент е женен, Путин се пошегува: \"Самият той е женен и иска същото и за мен.\" Президентът добави, че като порядъчен човек със сигурност ще се ожени някой ден. На въпрос за здравословното му състояние Путин отговори: \"Няма да дочакате\". \"Днес всичко е наред\", отбеляза президентът, заявявайки, че активно спортува. Путин назова и главните събития на годината за Русия: изборите за президент и Световното първенство по футбол.", "date": "2018.12.20", "title": "Путин притеснен за ядрена война , обеща да се ожени"}
{"url": "https://www.standartnews.com/regionalni/bivshiyat-restorant-ayazmoto-stava-tsentr-za-pravoslavno-istoriches-381125.html", "text": "Cлeд peĸoнcтpyĸция и пpeycтpoйcтвo cгpaдaтa нa бившия старозагорски pecтopaнт „Aязмoтo“ на върха на едноимнния парк щe ce пpeвъpнe в Цeнтъp зa пpaвocлaвнo иcтopичecĸo нacлeдcтвo c пpиpoдo-нayчнa cбиpĸa и мyзeй нa митpoпoлититe. \r\nТова стана ясно след като днес \r\nв cгpaдaтa нa Cтapoзaгopcĸaтa митpoпoлия официално бе подписан дoгoвopа, c ĸoйтo общинaта дapявa имота нa митpoпoлиятa.  Документът парафираха ĸмeтът Живĸo Toдopoв и  стapoзaгopcĸият митpoпoлит Kипpиaн в пpиcъcтвиeтo нa пpeдceдaтeля нa местния парламент Taньo Бpaйĸoв и oблacтния yпpaвитeл Гepгaнa Mиĸoвa. \r\nApxитeĸт Πeтъp Bлaxoв пpeдcтaви идeйния пpoeĸт зa peмoнт нa cгpaдaтa cъc зacтpoeнa плoщ 832 ĸв. мeтpa и paзгънaтa зacтpoeнa плoщ 2086 ĸв. мeтpa. Зeмятa, въpxy ĸoятo e пocтpoeн pecтopaнтът, e oбщинcĸa, c oтcтъпeнo пpaвo нa cтpoeж. Cгpaдaтa e пocтpoeнa пpeз 1971 гoдинa. Cpoĸът зa изпълнeниe нa цeлия пpoeĸт e 10 гoдини. Според волята на дарителя, аĸo нe ce изпълнят ycлoвиятa пo дapeниeтo, имoтът щe бъдe въpнaт aвтoмaтичнo нa общинaта. \r\n В мoмeнта cгpaдaтa нa бившия pecтopaнт „Aязмoтo“ e в руини - c paзpyшeни  пpeгpaдни зидoвe и част от фacaдитe. Липcвa и дoгpaмaтa, нo нoceщaтa ĸoнcтpyĸция нe e ĸoмпpoмeтиpaнa, ycтaнoвили нaзнaчeнитe двe тexничecĸи eĸcпepтизи. След приватизацията обeĸтът e бил coбcтвeнocт нa бизнecмeнa Cтoйчo Kълвaчeв, ĸoйтo пъĸ гo зaĸyпил oт от РМД-то на ръководители и работници в Балкантурист - Cтара Загора. Cлeд фaлитa нa фиpмaтa нa Kълвaчeв, oбeĸтът бeшe oбявeн зa пpoдaжбa нa тъpг oт cъдия изпълнитeл. Oбщинa Cтapa Зaгopa гo oтĸyпи зa 285 000 лeвa. \r\n  Дядо Kипpиaн пpипoмни днec, чe oщe пpeз 1991 г. покойният митpoпoлит Πaнĸpaтий e пoиcĸaл дa бъдe възcтaнoвeн cтaтyтът нa тaĸa нapeчeния pecтopaнт „Aязмoтo“. „Eтo, c блaгocлoвиятa нa Cвeти Игнaтий, днec ce ocъщecтвявa тaзи мeчтa, дa пoиcĸaмe oт eĸипa нa ĸмeтa нa Cтapa Зaгopa Живĸo Toдopoв дa бъдe oпpaвeнa тaзи нecпpaвeдливocт. Paдвaм ce и cъм yдoвлeтвopeн, мoля ce нa Бoгa дa имaмe cили дa пpeoбpaзим тoвa мяcтo и дa бъдe в пoлзa нa нyждитe нa cтapoзaгopци“,дoбaви тoй. Владиката се нaдявa да ce пoлyчи нeщo xyбaвo, ĸoeтo дa cъчeтaвa дyxa нa Дядo Meтoдий и зaлeceния oт нeгo Axмaĸ бaиp, в eднo c вяpaтa. \r\n Kмeтът Живĸo Toдopoв пpипoмни, чe нa opгaнизиpaнoтo пpeди няĸoлĸo гoдини oбщecтвeнo oбcъждaнe cтapoзaгopци са подкрепили идеята за тoчнo тaĸъв ĸyлтypeн цeнтъp и мyзeй.  \r\n Проектът за пpeycтpoйство предвижда вxoдът oт пapĸoвaтa aлeя, пpeминaвaщa изтoчнo oт cгpaдaтa да ce зaпaзи. Ще се oфopми aтpиyм c мяcтo зa peцeпция и oтĸpитo cтълбищe ĸъм ocтaнaлитe eĸcпoзиции. B близocт дo вxoдa щe бъдe пoзициoниpaнa ĸoнфepeнтнa зaлa, щe имa и тpи eĸcпoзициoнни зaли, paзпoлoжeни oĸoлo aтpиyмa. Te ca пpeдвидeни зa eĸcпoзициятa „Πpaвocлaвнo иcтopичecĸo нacлeдcтвo II-XXI вeĸoвe“. Специалната еĸcпoзиция „Cтapoзaгopcĸи митpoпoлити“ ще бъдe разположeнa в eднa eĸcпoзициoннa зaлa. Πpeдвидeн e acaнcьop зa пoceтитeли c yвpeждaния. \r\n Ha дoлнoтo нивo на бъдещия музей щe бъдaт paзпoлoжeни двe eĸcпoзициoнни зaли зa пpиpoдo-нayчнa cбиpĸa. В тях ще бъдат пpeдcтaвени флopaтa и фayнaтa в пapĸ „Mитpoпoлит Meтoди Kyceв“ и иcтopията нa cъздaвaнeтo нa уникалния парк. Taм e пpeдвидeн и мaгaзин зa cyвeниpи, cвъpзaни c пapка. Ще има дpeбнopaзмepeн paзcaд нa дъpвecни и xpacтoвидни видoвe oт флopaтa нa пapĸa, a в цeнтъpa нa cгpaдaтa щe бъдe пocaдeнo дъpвo. \r\n B cyтepeнa щe бъдат paзпoлoжени cĸлaд зa иĸoни и цъpĸoвнa yтвap, pecтaвpaциoннa paбoтилниц. Лятнaта гpaдинa ще бъдe oфopмeнa в cтилa и в нaй-дoбpитe тpaдиции на градските cтapoзaгopcĸи двopoвe. Идeятa e дa ce пpeвъpнe, зaeднo cъc cъщecтвyвaщaтa oĸoлнa pacтитeлнocт, във външнa eĸcпoзиция ĸaтo фyнĸциoнaлнo ce пpиoбщи ĸъм цялocтнoтo блaгoycтpoявaнe и cъщecтвyвaщaтa мaлĸa cцeнa. \r\n ", "date": "2018.12.20", "title": "Бившият ресторант „Аязмото“ става Център  за  православно историчес"}
{"url": "https://www.standartnews.com/svyat/rusiya-privetstva-izteglyaneto-na-amerikanskite-voyski-381085.html", "text": "Русия приветства решението на президента Доналд Тръмп да изтегли американските войски от Сирия. От руското външно министерство отбелязват, че това ще създаде перспективи за политическо уреждане на сирийската криза. Висш представител на американската администрация заяви, че Тръмп не е обсъждал предварително изтеглянето на американските войници от Сирия с Ердоган. Вашингтон обяви, че е започнало изтегляне на войските от Сирия, тъй като е постигната победа над ИДИЛ.", "date": "2018.12.20", "title": "Русия приветства изтеглянето на американските войски"}
{"url": "https://www.standartnews.com/sport/real-madrid-e-na-final-na-svetovnoto-klubno-prvenstvo-381081.html", "text": "Реал (Мадрид) ще играе в събота на финала на Световното клубно първенство в ОАЕ. За купата белия балет ще спори с домакините от Ал Аин. В полуфинала Реал победи с 3:1 японския Кашима Антлърс. Хетрик за европейския клубен шампион реализира Гарет Бейл. Той се разписа в 44-ата, 53-ата и 55-ата минута. Почетния гол за Кашима вкара в 78-ата минута Шома Дой. Японският отбор ще си оспорва също в събота третото място с другия загубил полуфиналист  - Ривър Плейт (Арж). фото БГНЕС", "date": "2018.12.20", "title": "Реал Мадрид е на финал на Световното клубно първенство"}
{"url": "https://www.standartnews.com/sport/levski-lukoyl-i-balkan-padat-za-fiba-kp-381084.html", "text": "Баскетболните ни отбори Левски Лукойл и Балкан (Ботевград) претърпяха тежки загуби при своите гостувания в срещи от втория кръг на група \"J\" от втората групова фаза на европейския клубен турнир за мъже за Купата на ФИБА-Европа.\"Сините\" паднаха от отбора на Алба Фехервар. Унгарците се наложиха с 89:56 (23:19, 18:18, 20:10, 28:9).Ботевградчани също претърпяха поражение. В Израел отборът на  Ирони Нес Циона спечели със 100:73 (27:20, 29:19, 16:24, 28:10) срещу нашия тим. Във временното класиране води Ирони Нес Циона с 2 победи, пред Алба Фехервар 1 победа, Балкан - 1 победа и Левски Лукойл без победа.", "date": "2018.12.20", "title": "Левски Лукойл и Балкан падат за ФИБА - Къп"}
{"url": "https://www.standartnews.com/svyat/zatvorikha-letishche-getuik-zaradi-dronove-381090.html", "text": "Британското  . Някои от кацащите самолети са били пренасочени към други летища, съобщиха пътници. От летището се извиниха и призоваха всички, които го използват днес да проверят какво е положението с полетите им. Гетуик е второто най-натоварено летище във Великобритания и се намира на 50 километра южно от Лондон.", "date": "2018.12.20", "title": "Затвориха Летище Гетуик заради дронове"}
{"url": "https://www.standartnews.com/sport/golyam-den-za-sloveniya-v-alpiyskite-ski-381088.html", "text": "Словения ликуваше вчера заради двойния успех в алпийските ски. При жените в супергигантския слалом за Световната купа във Вал Гардена (Ит) победи Илка Щухец. Малко след това но в Заалбах -Хинтерглем (Ав) първия си успех в най-престижната напдревара при мъжете постигна Жан Кранец. 26-годишният алпиец беше едва четвърти в първия манш с 1:21.28 минути и след стабилно каране във втория стигна до успеха с общо време 2:50.08 минути. \r\nНай-доброто представяне на словенеца до момента в кариерата му беше третото място в гигантския слалом в Алба Бадиа (Италия) през декември 2017 година. \r\nКранец става първият словенец с победа в гигантски слалом за Световната купа. Втори на 19 стотни от секундата завърши Лоик Меяр (Швейцария), а трети на 50 стотни финишира Матийо Февр (Франция). \r\nОлимпийският шампион в дисциплината от Пьончан 2018 и световен първенец Марсел Хиршер (Австрия) беше пети след първия манш. Във второто си спускане той кара много силно до средата на трасето и имаше аванс от 76 стотни, но след това загуби доста време и остана шести в крайното класиране, на 77 стотни след Кранец. \r\nХиршер, който е седемкратен носител на Световната купа, прекрати серията си от 18 поредни подиума в гигантски слалом. \r\nБългаринът Алберт Попов се класира 43-и в първия манш и не попадна сред 30-е за второто спускане. \r\nМарсел Хиршер продължава да води в генералното класиране за Световната купа за сезона с 520 точки, а втори и трети са съответно Макс Франц (Австрия) с 341 точки и Аксел Лунд Свиндал (Норвегия) с 333 точки. Днес алпийците ще карат слалом пак в същия австрийски курорт. България за първи път от много години ще бъде представена от двама скиори - Алберт Попов и Камен Златков.", "date": "2018.12.20", "title": "Голям ден за Словения в алпийските ски"}
{"url": "https://www.standartnews.com/biznes/otkrikha-ptichi-grip-vv-vidinsko-381115.html", "text": "На 17 декември Българската агенция по безопасност на храните (БАБХ) констатира ново огнище на заболяването Инфлуенца по птиците в стопанство в с. Косово, Видинско. \r\nПробите са потвърдени от Националната референтна лаборатория (НРЛ) в изпитвателна лаборатория „Екзотични и особено опасни инфекции” към Националния диагностичен научноизследователски ветеринарномедицински институт (НДНИВМИ). \r\nЗасегнатите птици в обекта са кокошки, фазани и гълъби. С цел контрол и ликвидиране на заболяването, БАБХ започна прилагане на всички мерки в съответствие с действащото законодателство. Със Заповед на изпълнителния директор на БАБХ са определени мерките за ликвидиране на огнището с високопатогенна инфлуенца по птиците и срещу разпространението на инфекция сред птиците в района. \r\nПри посещение на обекта, на 18 декември, за изпълнение на мерките по заповедта се отбелязва липса на част от птиците.  По този повод са проведени срещи с областния управител на Видин, служители на ДАНС и МВР. След като съответните институции са сезирани за случая, са стартирани мерките за откриване на контактните и заразени птици. На собственика е съставен и връчен Акт за установяване на административно нарушение (АУАН) за неспазване на мерките за възбрана, и мерките за ликвидиране на огнище като изнасяне на заразени и контактни птици и разпространение на инфекция. \r\nПредприето е хуманно умъртвяване и унищожаване на останалите засегнати птици в обекта и са извършени почистване и дезинфекция на дворовете и улиците в и около обекта. Определени са 3-километрова предпазна зона и 10-километрова зона за наблюдение около констатираните огнища на заболяването. В ограничителните зони няма индустриални птицевъдни обекти, а само лични стопанства. \r\nЗабранено е движението на птици и продукти от тях в и от предпазната и наблюдаваната зона. Компетентните органи извършват преброяване на птиците в тези зони. \r\nСвикана е комисия, която със съдействие на кметовете на населените места ще провежда обхождане на обектите за целите на извършване на клинични прегледи, взимане на проби при съмнение за заболяване  и получаване на сигнали от собственици за заболеваемост сред птиците.", "date": "2018.12.20", "title": "Откриха птичи грип във Видинско"}
{"url": "https://www.standartnews.com/sport/bayern-pecheli-s-ksen-gol-na-riberi-381098.html", "text": "Байерн победи с 1:0 Ред Бул Лайпциг в дербито между третия и четвъртия в Бундеслигата. С този успех Байерн вече има 33, колкото има и вторият Борусия (Мьонхенгладбах). Начело след 16 кръга е Борусия (Дортмунд), които има 39 след като падна с 1:2 от последния Фортуна в Дюселдорф във вторник. \r\nПобедният гол за Байерн вкара 83-ата минута Рибери, който посрещна отбила се топка извън наказателното поле и я прати зад вратаря Петер Гулачи. Други срещи от кръга играни в сряда вечер: Вердер - Хофенхайм 1:1, Фрайбург - Хановер 1:1, Майнц 05 - Айнтрахт 2:2. фото БГНЕС", "date": "2018.12.20", "title": "Байерн печели с късен гол на Рибери"}
{"url": "https://www.standartnews.com/kultura/khose-kareras-s-posleden-kotsert-v-blgariya-381114.html", "text": "Хосе Карерас идва за последен концерт у нас на 11 май 2019 в Арена Армеец. Оркестърът на Софийската опера и балет беше избран от великия испански тенор да изпълнява музиката от репертоара му. Организатор на събитието е продуцентска компания АРТ БГ. Маестрото се спря на оркестъра на столичната опера сред няколко предложения на организаторите, заради огромния опит на състава не само в България, но и с гастролите си по целия свят. 67-членната формация познава отлично голяма част от класическите арии, които Карерас ще изпълни в София през пролетта на следващата година. Музикантите ще разучават обаче и допълнителен материал, чийто партитури екипът на Карерас ще изпрати съвсем скоро. Грандиозният спектакъл с участието на над 120 човека, ще бъде финалното Adios! на маестрото към българската публика. За нея той ще изпее всички незабравими арии, превърнали се в негови емблеми за няколко поколения меломани. Концертът ще бъде изключително специален в дългогодишната кариера на един от Тримата тенори, тъй като ще е последен и за целия Балкански полуостров. Бенефисния концерт на Хосе Карерас ще дирижира уважаваният испански диригент Давид Хименес. Очаква се скоро да бъдат обявени и още гост-музиканти за концерта на 11 май в Арена Армеец.", "date": "2018.12.20", "title": "Хосе Карерас  с последен коцерт в България"}
{"url": "https://www.standartnews.com/svyat/us-senatori-iskat-voenna-operatsiya-sreshchu-rusiya-v-cherno-more-381103.html", "text": "41 американски сенатори призоваха президента Доналд Тръмп да проведе многонационална операция срещу Русия в Черно море, съобщи РИА Новости. Според тях е необходимо да се гарантира свободата на корабоплаването, както и да се демонстрира подкрепа за \"международно признатите граници\" и двустранните споразумения. Сенаторите също така отбелязват необходимостта \"да се даде отпор на прекомерните руски претенции за суверенитет\". Освен това документът призовава НАТО да увеличи присъствието си в Черно море, а европейските съюзници и партньори да откажат на руските военни кораби правото на снабдяване и зареждане с гориво на техни пристанища. \"(Сенатът) призовава президента да използва своите правомощия ... за разширяване на възможностите на украинската армия\", се казва в призива. Предлага се отпускане на допълнителна помощ на Украйна в областта на морската сигурност. Напомня се, че \"президентът е длъжен по закон да наложи задължителни санкции на Русия\" - по закона \"За противодействие на враговете на Америка със санкции\". Текстът на документа е достъпен на уебсайта на един от авторите му, сенатор Рон Джонсън, а е бил подкрепен от 41 сенатори от 100, т.е. от малцинство в Сената, доминиран от републиканците. По-рано секретарят на Съвета за национална сигурност и отбрана на Украйна Олександър Турчинов каза, че Киев планира да направи нов преход на украински кораби през Керченския проток. Външният министър на Русия Сергей Лавров от своя страна отбеляза, че Петро Порошенко подготвя провокация за края на декември по държавната граница на страната. Специалният пратеник на САЩ в Украйна Кърт Волкър отбеляза, че Вашингтон трябва да обмисли възможността за увеличаване на присъствието си в Черно море. Освен това той не изключи възможността, ако е необходимо, за допълнителни доставки на смъртоносни оръжия в отговор на искането на Украйна. Говорителят на Министерството на външните работи на Русия Мария Захарова изтъкна, че подобни изявления са \"антимиротворчески по природа и не съдействат за приближаване на позициите в украинското общество\". В края на ноември три украински кораба нарушиха границата на Русия на път към Керченския проток. Те маневрираха опасно и не се съобразиха със законните изисквания на руските власти. В резултат на това корабите и 24 моряци бяха задържани. Срещу моряците се води наказателно дело по обвинения за нарушаване на държавната граница, напомня РИА Новости.", "date": "2018.12.20", "title": "US-сенатори искат военна операция срещу Русия в Черно море"}
{"url": "https://www.standartnews.com/biznes/ministr-emil-karanikolov-vrchi-sertifikat-za-investitsiya-klas-a-381127.html", "text": "Министърът на икономиката Емил Караниколов връчи сертификат за инвестиция клас А, издаден по реда на Закона за насърчаване на инвестициите (ЗНИ), на „Фърст Диализис Сървисиз България“ ЕАД и „Фърст Кънстракшън“ ЕООД за инвестиционния проект „Диализен център Пазарджик“, който ще се реализира в гр. Пазарджик. Размерът на инвестицията възлиза на 2 052 000 лв., като във „Фърст Диализис Сървисиз България“ ЕАД ще бъдат открити нови 23 работни места. „Фърст Диализис Сървисиз България“ ЕАД и „Фърст Кънстракшън“ ЕООД са изградили, оборудвали и експлоатират два диализни центъра на територията на България - Диализен център Пловдив, с капацитет за над 150 пациенти с хронична бъбречна недостатъчност и Диализен център Монтана с капацитет за 200 пациенти. Двата центъра са оборудвани с най-съвременните машини за хемодиализа и дейонизиране на водата. Инвестиционният проект „Диализен център Пазарджик“ ще бъде осъществен съвместно от „Фърст Диализис Сървисиз България“ ЕАД и „Фърст Кънстракшън“ ЕООД. Планираният размер на инвестициите в инфраструктура и оборудване възлиза на 2.052 млн. лв. Капацитетът на центъра ще бъде 25 диализни поста или 120 пациенти. От началото на 2018 г. до момента са издадени сертификати на 27 проекта, на обща стойност 831.36 млн. лв., които ще разкрият 2441 нови работни места. Те са предимно в секторите: Производство, аутомотив, растителни и животински масла, нишесте и етилов алкохол и дървесни плочи, ИТ, здравеопазване и логистика. Към настоящия момент в процес на сертифициране са 54 проекта на обща стойност 1505 млн. лв. с потенциал да разкрият над 6530 нови работни места.", "date": "2018.12.20", "title": "Влагат 2 млн. лв. в Пазарджик"}
{"url": "https://www.standartnews.com/biznes/strudnichim-s-avstriya-po-gazoviya-khb-balkan-381118.html", "text": "„България има амбицията да се превърне в газоразпределителен център на региона. За целта съвместно с Европейската комисия работим по концепцията за изграждане на газоразпределителен център „Балкан“. Освен необходимата инфраструктура като част от хъба ще бъде създадена борса за търговия с природен газ, която ще бъде регистрирана като дъщерно дружество на „Булгартрансгаз“ ЕАД, в рамките на месец. Това ще гарантира необходимите предпоставки за либерализация на пазара и развитието на търговията със синьо гориво на българска територия“. Това каза министърът на енергетиката Теменужка Петкова по време на подписването на Меморандум за разбирателство за сътрудничество при разработването на газов хъб „Балкан\" между българския газопреносен оператор „Булгартрансгаз“ ЕАД и Австрийския централноевропейски газов хъб (CEGH). Двете компании поеха ангажимент за сътрудничество и подпомагане развитието на газоразпределителния център на територията на страната ни, чрез обмен на ноу-хау и добри практики по отношение изграждането и функционирането на газовия хъб, както и информация по правните и регулаторни въпроси на ЕС. CEGH ще подкрепя търговията на газова борса в България и чрез предоставяне на помощ, услуги и информация. Страните споделят мнението, че българският пазар на газ играе важна роля за развитието на ликвидната търговия с газ в Югоизточна Европа, който е един от ключовите въпроси за постигане сигурност на доставките и конкурентоспособност в региона на Югоизточна Европа. „Булгартрансгаз“ ще инвестира в разширяването на националната газопреносна мрежа, за да превърне България в основен разпределителен център на природен газ за европейските пазари на природен газ. CEGH ще допринесе за сътрудничеството, като споделя информация за успешното функциониране на газовите хъбове и ликвидни места за търговия с газ, свързани с основния европейски газоразпределителен център в Баумгартен, Австрия. По този начин австрийският партньор ще помогне на българския газопреносен оператор да прецени как да развие и превърне газов хъб Балкан във важно място за търговия с природен газ в региона.", "date": "2018.12.20", "title": "Сътрудничим с Австрия по газовия хъб „Балкан“"}
{"url": "https://www.standartnews.com/svyat/mayk-pompeyo-sashch-ochakvat-izbora-na-blgariya-za-iztrebiteli-381097.html", "text": "Съединените щати приветстват плановете за модернизация на въоръжените сили на България и очакват предстоящия избор на нов многоцелеви изтребител. Това се казва в изявление на държавния секретар на САЩ Майк Помпейо, публикуван на сайта на ведомството.   \"Както подчертах на 18 декември в телефонния си разговор с премиера Бойко Борисов и както изтъкна по време на визитата си в София миналата седмица заместник-държавният секретар Джон Съливан, САЩ са готови да работят заедно с българското правителство за уточняване на окончателните параметри на потенциалната продажба на изтребители Ф-16, за да отговарят на неговите бюджетни и оперативни изисквания, като в същото време предлагат по-високи способности\", заявява държавният секретар на САЩ.   В изявлението му се посочва, че в последните 25 години САЩ са отпуснали на България повече от 200 милиона долара помощ в областта на сигурността за повишаване на професионалното ниво на нейните сили и съвместимостта им в рамките на НАТО и са инвестирали над 100 милиона долара за модернизиране на полигона \"Ново село\" и военновъздушната база \"Граф Игнатиево\". Изтъква се също, че възнамеряват да го правят и в бъдеще.", "date": "2018.12.20", "title": "Майк Помпейо: САЩ очакват избора на България за изтребители"}
{"url": "https://www.standartnews.com/regionalni/dyado-koleda-idva-v-starozagorskata-opera-ss-snezhanka-i-sedemte-dzh-381099.html", "text": "Старозагорската   държавна опера се включва в празничната еуфория и ще зарадва децата  с приказния балет по едноименната приказка на Братя Грим “Снежанка и седемте джуджета”. На професионалния балет на операта ще партнират малките таланти  от детско-юношеската студия за опера и балет „Маргаритки“.  \r\nЖизнерадостната музика на балетния спектакъл “Снежанка и седемте джуджета” е на композитора проф. Александър Йосифов, написал многобройни мюзикъли за деца по сюжетите на най-популярните и обичани приказки. Хореографията е на примабалерината и художествен ръководител на старозагорския балет Силвия Томова. Декорите и костюмите са предоставени от Русенската опера. Ярките костюми, издържани в концепцията на “Уолт Дисни”, са дело на Първолета Чавдарова-Летиция, а сценографията е на Иван Токаджиев.  \r\nПъстроцветни картини в комбинация с многообразие от танцови техники и с много настроение разказват любимата на малки и големи  приказка.  \r\n Приказният балет ще оживее на старозагорската сцена тази вечер и утре вечер. На 20 декември Анелия Димитрова и Фиорди Лоха ще бъдат Снежанка и нейния любим Принц, а на 21 декември в тези роли ще танцуват Нанако Имаи и Франческо Бориело /за първи път/.  \r\n Заедно със спектаклите на балета „Снежанка и седемте джуджета“ операта ще изненада своите най-малки почитатели с още едно приказно преживяване. След представленията, Дядо Коледа ще дойде на сцената заедно със Снежанка. Джуджетата ще раздадат подаръци от своята къщичка-работилница.  \r\n Родителите, които искат да изненадат допълнително своите деца, могат да оставят опакован и надписан подарък на касата на операта с датата на посещение на спектакъла на балета „Снежанка и седемте джуджета“. Срокът е до 17 часа тази вечер. ", "date": "2018.12.20", "title": "Дядо Коледа идва в Старозагорската опера със „Снежанка и седемте дж"}
{"url": "https://www.standartnews.com/regionalni/amerikanski-voenosluzheshchi-daryavat-detski-gradini-i-uchilishche-381110.html", "text": "Американски военнослужещи от 3-и батальон на 4-та Бригада за бойна авиация, Форт Карсън, щата Колорадо ще дарят детски играчки и училищни пособия на детски градини и едно училище в град Сливен и региона. Военните са предислоцирани  в учебен полигон „Ново село“ в рамките на съвместна подготовка и в подкрепа на своите български съюзници през следващите месеци като част от „Атлантическата решимост.“ В духа на идващите празници бойците направиха лично дарение на стойност 1000 долара, като израз на благодарност към съседните общности в района на Сливен. Две групи войници ще дарят детски играчки и пособия на детска градина „Вержин и Хаик Папазян“ в град Сливен, детска градина „Слънце“ в с.Мокрен и на ОУ \"Юрий Гагарин\" в Сливен днес и утре.  ", "date": "2018.12.20", "title": "US рейнджъри даряват забавачки и училище в Сливен"}
{"url": "https://www.standartnews.com/biznes/khvanakha-izmama-s-e-vinetki-381128.html", "text": "Първи опити за измами с електронни винетки, засече Агенция „Пътна инфраструктура“ (АПИ). В системата на пътната агенция са подавани неверни данни. Агенцията не може да дава информацията по конкретни казуси, но в доста от случаите става въпрос за подадена несъществуваща все още възможност за конвертиране към е-винетка със срок на валидност 31 декември 2019 г. Тъй като за всяка подадена информация за трансформиране към е-винетка се прави верификация на въведените данни, системата не може да допусне грешки и засича подобни неточности. Подадените верни данни са обработени и хартиените стикери са конвертирани. Междувременно се разработва бутон, чрез който на уеб сайта на Националното тол управление - www.bgtoll.bg, всеки ще може да провери дали хартиеният винетен стикер на автомобила му е преобразуван в електронна винетка. До момента са подадени над 16 000 заявления за конвертиране на хартиен винетен стикер към е-винетка. За първите 4 дни от началото на продажбата на електронни винетки са купени 786 е-винетки за 78 627 лева.", "date": "2018.12.20", "title": "Хванаха измама с е-винетки"}
{"url": "https://www.standartnews.com/regionalni/zabranikha-piratkite-po-praznitsite-v-lovech-381120.html", "text": "Кметът на Ловеч Корнелия Маринова забрани със заповед употребата на пиротехнически изделия по време на коледно-новогодишните празници, съобщават от пресцентъра на общината. \r\nЗабранява се още използването на взривни вещества, стрелба с огнестрелно оръжие, въздушни пушки и други действия, които нарушават спокойствието или създават опасност за живота и здравето на гражданите. \r\nКметът нарежда още началникът на Районно управление „Полиция” да осигури присъствие и контрол от служители по време на предстоящите празници за опазване на обществения ред при провеждане на масови мероприятия на публични места.  ", "date": "2018.12.20", "title": "Забраниха пиратките по празниците в Ловеч"}
{"url": "https://www.standartnews.com/regionalni/stara-zagora-e-poluchila-ot-drzhavata-12-mln-leva-za-proekti-prez-381113.html", "text": "Πpeз тази гoдинa общинa Cтapa Зaгopa e пoлyчилa дoпълнитeлнo oт дъpжaвaтa 12 млн. за реализацията на различни социални проекти. Това съобщи старозагорският градоначалник Живко Тодоров на последния си брифинг преди Коледа днес. От тези средства 3,5 млн. лв са зa изгpaждaнe нa инфpacтpyĸтypaтa нa индycтpиaлнa зoнa „Зaгope”, 5,2 млн. лв зa вoдocнaбдитeлнa, ĸaнaлизaциoннa мpeжa и блaгoycтpoявaнe нa ĸв. „Caмapа 1” и 3,4 млн. лв и 3 млн. лeвa ca зa paзшиpявaнeтo нa пapĸ „Apтилepийcĸи”. Оcтaнaлитe 400 000 лeвa са билии зa peмoнт нa oбщинcĸи пътищa, дoбaви ĸмeтът Живĸo Toдopoв. \r\n Cyмaтa, нeoбxoдимa зa paзшиpявaнeтo нa на най-новия старозагорски пapĸ „Apтилepийcĸи” e общо 4,6 млн. лв, поясни кмeтът Toдopoв. \r\n Старозагорци от вcичĸи възpacти щe имaт cвoe ĸътчe в пpoдължeниeтo нa нoвия пapĸ cпopeд идeйния пpoeĸт нa авторите от Инcтитyта зa гpaдcĸo плaниpaнe  - Coфия.Щe имa зoни зa cпopтни, oбyчитeлни и извънĸлacни дeйнocти. Ще бъдат изградени пpaвocлaвeн xpaм, мoдepeн пapĸoв пaвилиoн нa пoeзиятa, cлънчeв чacoвниĸ,дeĸopaтивни ĸътoвe зa oтдиx, вoдeн aĸцeнт, ĸaтepaчecĸa cтeнa, cĸeйтпapĸ и cтpийт фитнec. Истинска атракция за най-малките ще бъде мyзиĸaлнaта дeтcĸи плoщaдĸa, ĸaĸтo и  ĸaзa глaвният apxитeĸт нa Cтapa Зaгopa Bиĸтopия Гpoзeвa.  \r\n  Всички тези допълнения  в новия парк щe бъдaт разположeни нa ocтaнaлитe 40 дĸa oт бившитe apтилepийcĸи ĸaзapми, кои военното министерство пpexвъpли нa обинaтa. С тях целият пapĸ щe се разпростре на oбщa плoщ oĸoлo 130 дĸa. \r\n Част от пpoeĸта е и пpoдължeниeто нa една от най-оживените градски артерии - yл.“Xp. Бoтeв“. То щe бъдe c двe aĸтивни лeнти зa движeниe двe cтpaнични за пapĸиpaне на автомобили. Новата улица  ще бъдe paздeлeна oт зeлeнинa, a пoвдигнaтa пeшexoднa пътeĸa и вeлoaлeя щe cвъpзвaт ceвepнaтa и южнaтa чacт нa пapĸa. Така „Ул.„Xp. Бoтeв“ щe ce впише естествено в пapĸoвoтo пpocтpaнcтвo. \r\nФото - Община Стара Загора \r\n ", "date": "2018.12.20", "title": "Стара Загора е получила от държавата  12 млн. лева за проекти през"}
{"url": "https://www.standartnews.com/kultura/da-khodish-po-voda-otkriva-23-tiya-sofiya-film-fest-381107.html", "text": "„Да ходиш по вода“ на Андрей Паунов ще открие 23-тия София Филм Фест на 7 март 2019 в Зала 1 на НДК. Филмът е представен за първи път на фестивала в Локарно и представлява непосредствен поглед към артистичните търсения и личните отношения на Кристо, прочут със своите мащабни инсталации. За първи път от кончината на Жан-Клод, неговата съпруга и партньор в творческия процес, Кристо решава да реализира проекта, започнат заедно с нея преди много години – „Плаващите кейове”. Кристо и Жан-Клод са автори на множество неповторими художествени проекти – „Опакованият Понт Ньоф“, Париж, 1975-85; „Опакованият Райхстаг“, Берлин, 1977-95; „Бягащата ограда“, Калифорния 1972-76; „Портите“, Сентрал Парк, Ню Йорк, 1979-2005; „Чадърите“, Япония и Калифорния, 1984-91; „Заградените острови“, Флорида, 1980-83; Лондонската Мастаба 2016-18. Андрей Паунов е режисьор и сценарист, познат в цял свят със своите документални филми. Дебютната му творба „Георги и пеперудите“ печели наградата „Сребърен вълк“ на международния фестивал за документално кино в Амстердам IDFA през 2004. Премиерата на „Проблемът с комарите и други истории“ е в престижната конкурсна програма „Седмица на критиката“ в Кан през 2007. Следват отличия в Барселона, Карлови Вари, Лондон, Мадрид, Мотовун, Сараево, Висбаден. Третият пълнометражен документален филм на Паунов „Момчето, което беше цар“ беше представен за първи път в програмата на фестивала в Торонто през 2011 година, а на международния RiverRun през 2012 година спечели Наградата на журито за най-добър документален филм.", "date": "2018.12.20", "title": "„Да ходиш по вода“ открива 23-тия София Филм Фест"}
{"url": "https://www.standartnews.com/kultura/7-novi-grupi-se-vlyuchvat-v-hills-of-rock-2019-381105.html", "text": "Седем нови имена се включват към третото издание на фестивала Hills Of Rock, който ще се проведе на 28, 29 и 30 юни на Гребния канал в Пловдив. Американските банди Mushroomhead и The Toasters и италианските групи Adimiron и Sinheresy ще разтърсят феновете със страхотно шоу. Към тях ще се включат и сърбите Maika, румънците White Mahala и хърватската група Brkovi. Очаквайте информация за още много изпълнители, които предстои да видим догодина на фестивала. Hills Of Rock ще се проведе за трета поредна година, като част от програмата „Пловдив 2019 - Европейска столица на културата“. До 31.12.2018 билетите ще бъдат на цени от 140 лева. От 01.01.2019 до 31.03.2019, цената на билетите ще бъде 160 лева.", "date": "2018.12.20", "title": "7 нови  групи се влючват в Hills of Rock 2019"}
