{"url": "https://www.standartnews.com/sport/predlagat-80-mln-dolara-na-klichko-za-3-macha-387598.html", "text": "IСтрийминговата платформа DANZ е подновила офертата си към бившия световен шампион по бокс в свръхтежка категория Владимир Кличко за участие в 3 мача срещу колосалната сума от 80 млн. долара. Предната оферта, която изтече на 1 март бе пак за 3 мача, но за 40 млн. долара.  Условието е първия мач да е в Германия, като съперникът му ще е от топ 10 в ранглистата. Другите два мача са с Антъни Джошуа и Тайсън Фюри и ще са на \"Уембли\". ", "date": "2019.03.19", "title": "Предлагат 80 млн. долара на Кличко за 3 мача"}
{"url": "https://www.standartnews.com/sport/albena-priema-5-evropeyski-prvenstva-prez-lyatoto-387600.html", "text": "Спечелването на титлата „Европейски курорт на спорта за 2019 г.“, \r\nпредизвиква сериозен интерес към българската морска перла Албена. \r\nКурортният комплекс бе удостоен със званието на Годишната церемония на \r\nACES Europe през декември м.г. в Брюксел. Званието се дава за първи път \r\nв историята и очевидно е причина за увеличените заявки за почивка това \r\nлято. \r\n„В последните 3 години инвестирахме повече от 5 млн. лв. в спортната \r\nбаза на Албена, което нарежда курорта сред елитните спортни селища в \r\nЕвропа с възможност за практикуване на повече от 40 спорта за хора от \r\nвсички възрасти. Тази година като \"Европейски курорт на спорта\" имаме в \r\nкалендара над 100 спортни събития и активности, сред които пет \r\nевропейски първенства. Най-голям интерес предизвикват финалите на \r\nЕвропейското първенство по футбол за девойки UEFA EURO U17, които ще \r\nсъберат осемте най-силни отбора на континента в началото на месец май. \r\nПредстоят още Европейско първенство по петанк, по хокей на трева за \r\nюноши, по тенис на корт за железопътните компании и  др. 30 процента от \r\nлетуващите при нас идват в Албена предимно заради отличните условия за \r\nспорт и прекрасните природни дадености,“ заяви на пресконференция днес в \r\nзала Родина на Националния стадион Димитър Тачев, зам.-директор \r\nМаркетинг и продажби на Албена АД. \r\nНа срещата с медиите бе обявен календарът от спортни активности за 2019 \r\nг. Анатоли Илиев – член на Управителния борд на ACES Europe разкри \r\nмотивите, с които Албена бе удостоена от Асоциацията на европейските \r\nградове и столици на спорта със званието „Европейски курорт на спорта“ \r\nза тази година. \r\n„Подготвяме и две знакови събития. От 21 до 23 юни организираме Фестивал \r\nпо аеробика с участието на холивудската звезда и създател на Тае Бо \r\nпрочутия Били Бленкс, а през септември сме поканили петима от топ \r\nтенисистите на континента за демонстративни мачове в Седмицата на \r\nзвездите в тениса, сред които Карол Кучера,“ каза Ервин Линдбихлер – \r\nзавеждащ сектор Спортни дейности и забавления към Албена АД. Стана ясно \r\nоще, че курортът подготвя партньорство с една от най-известните футболни \r\nшколи в Германия, намираща се в град Бохум, Северен Рейн Фествален. \r\nНа срещата с медиите присъства и Троян Радулов, старши треньорът на \r\nнационалния футболен отбор за девойки разказа как се подготвят нашите за \r\nпредстоящите еврофинали през май в Албена. „Благодаря на управата на \r\nкурорта за прекрасните условия. Бил съм на много първенства и турнири по \r\nсвета, но това, което предлага Албена е наистина на световно ниво. Ще \r\nсрещнем елитни европейски школи във футбола, но се надявам да се \r\nпредставим добре пред родна публика,“ каза още Радулов. \r\nБогатият календар се допълва от събития както на ниво професионален \r\nспорт, така и от турнири за аматьори. Насърчават се детските турнири и \r\nпара-спортовете. От този месец, в обновеният вътрешен басейн с минерална \r\nвода в сърцето на Албена, стартира и училище по плуване за деца и \r\nвъзрастни. \r\nНаред с това курортът ще е домакин на няколко спартакиади, олимпийски \r\nмладежки фестивал на БОК, тренировъчен лагер на тежкоатлети от Канада, а \r\nпо инвестиционната програма се реновира инфраструктурата на залата, на \r\nфутболния комплекс, на игрищата в Оброчище и на плажа се оформят \r\nспециални площадки за въвличане на повече хора в спортни занимания чрез \r\nанимациите за почиващите. Общо над 25 000 души ще се възползват през \r\n2019 г. от спортната база на един от най-добрите световни комплекси в \r\nтова отношение. Същевременно това лято Албена ще отбележи своя \r\n50-годишен юбилей.", "date": "2019.03.19", "title": "Албена приема 5 европейски първенства през лятото"}
{"url": "https://www.standartnews.com/sport/vnuchkata-na-boyan-radev-s-nova-titla-v-skite-387591.html", "text": "Днес на Витоша стартира държавното първенство по ски алпийски дисциплини при момичетата и момчетата младша и старша възраст (до 14 и до 16 години). Организатори са \"Витоша ски\" АД и БФСки. В днешния ден се проведе гигантския слалом. Победителка при момичетата младша възраст до 14 г е внучката на двукратния олимпийски шампион по борба Боян Радев - Бояна от \"Юлен\"  (на снимката. Среброто остана за нейната съотборничка Стефани Вълева, а бронза за Кристина Георгиева (\"Боровец\"). При момчетата в тази възраст титлата е за Марко Семерджиев (\"Пампорово\"), пред Иван Кузманов (\"Юлен\") и Димитър Грибачев (\"Пампорово\"). Първи при момчетата до 16 години е Костадин Каферинов (\"Юлен\"), пред Иван Главчев (\"Юлен\") и Стефан Ярловски (\"Боровец\"). Във възрастовата група до 16 при момичетата златото спечели Анна Москова (\"Грийн роуд\"), пред Лиляна Питова (\"Банско\") и Кристина Милова (\"Пампорово\"). Участие в отлично организираното въпреки топлото време състезание взеха 75 таланти от цяла България. Пълните резултати може да откриете на сайта www.bfski.com. На 20-и март на писта \"Витошко лале\" ще се проведе и слалома, който ще е на осветление.", "date": "2019.03.19", "title": "Внучката на Боян Радев с нова титла в ските"}
{"url": "https://www.standartnews.com/sport/dobr-zhrebii-za-grigor-v-mayami-387555.html", "text": "Григор Димитров стартира участието си на турнира по тенис от сериите \"Мастърс\" 1000 в Маями с награден фонд 8,35 млн.долара. Българинът ще играе във II кръг с двубой срещу победителя от мача Фелисиано Лопес (Исп) - Беноа Пер (Фр). Димитров е под №24 в основната схема. При победа на старта вероятен съперник на Димитров в третия кръг може да е Карен Хачанов (Рус), който преди това ще трябва да победи Джордан Томпсън (Авсл) или Камерън Нори (Вбр). В потока на Димитров са още Кевин Андерсън (РЮА) и Роджър Федерер, който е №4 в схемата. В горната половина на схемата са лдерът в световната ранглиста Новак Джокович (Сърбия), шампионът от \"Мастърс\"-а в Индиън Уелс Доминик Тийм (Австрия) и победителят в Маями за 2018 година Джон Иснър (САЩ).", "date": "2019.03.19", "title": "Добър жребии за Григор в Маями"}
{"url": "https://standartnews.com/kultura/dzhstin-i-kheyli-otnovo-otmenikha-svatbata-si-387609.html", "text": "Джъстин Бийбър и Хейли Болдуин отмениха сватбата си за четвърти път. 25-годишният певец и 22-годишната моделка сключиха граждански брак в районния съд в Ню Йорк още през септември. Те планираха грандиозна церемония за началото на тази година, която вече бе отлагана няколко пъти. Сега обаче изглежда, че събитието може и да не се осъществи скоро. Анонимен източник заяви пред списание „People“: „Те със сигурност ще имат голяма сватба, но за сега тя ще трябва да остане на заден план. Няма насрочена дата и те още не са пращали покани. В момента се фокусират върху здравето на Джъстин и щом той се оправи, те отново ще започнат да планират празненството.“ Певецът наскоро призна пред милионите си почитатели в социалните мрежи, че напоследък не се чувствал добре емоционално. Според списанието той потърсил професионална помощ заради депресия.", "date": "2019.03.19", "title": "Джъстин и Хейли отново отмениха сватбата си"}
{"url": "https://www.standartnews.com/sport/natsionalite-s-prva-trenirovka-predi-macha-s-cherna-gora-387556.html", "text": "Националният отбор на България по футбол направи първа тренировка преди старта на европейските квалификации с Черна гора и Косово. Селекционерът Петър Хубчев изведе избраниците си на занимание в базата в \"Бояна\". Тренировката започна с дълъг разбор от Хубчев. Защитникът Антон Недялков и крилото Кирил Десподов, за които имаше съмнения, че няма да бъдат на разположение на Петър Хубчев се включиха в тренировката наравно с останалите футболисти.", "date": "2019.03.19", "title": "Националите с първа тренировка преди мача с Черна гора"}
{"url": "https://www.standartnews.com/sport/sportt-po-tv-za-19-mart-387560.html", "text": "19,45 Баскетбол, Евролига: Фенербахче - Будучност; 22,00 Барселона - Гран Канария (пряко) 19,00 Баскетбол, Евролига: Анадолу Ефес - ЦСКА М; 21,00 Олимпиакос - Байерн (пряко) 03,00 Хокей на лед, НХЛ: Калгари Флeймс - Кълъмбъс Блу Джакетс (пряко) 20,00 Баскетбол: Еврокъп (пряко) 02,30 Футбол, Копа Судамерикана: Депортиво Мунисипал - Колон (пряко) 21,15 \"Спорт в обектива\" 20,30 УЕФА Шампионска лига - магазинно предаване 14,45 Колоездене: Тирено Адриатико, седми етап (пряко) 20,00 Кърлинг: Световно първенство в Дания, Китай - Германия, жени (пряко)", "date": "2019.03.19", "title": "Спортът по тв за 19 март"}
{"url": "https://standartnews.com/biznes/podpisakha-za-stroitelniya-nadzor-na-tunel-zheleznitsa-387594.html", "text": "Подписани са договорите за строителен надзор при проектирането и строителството на тунел „Железница“ на АМ „Струма“, както и за пътните участъци непосредствено преди и след съоръжението. Проектът ще се съфинансира от Кохезионния фонд на Европейския съюз и националния бюджет чрез ОП „Транспорт и транспортна инфраструктура“ 2014-2020 г. Строителният надзор при проектирането и изпълнението на строително-монтажните работи на тунел „Железница“ (от км 366+720 до км 369+000) ще се изпълнява от „План Инвест Железница“ ДЗЗД. В обединението участват: „ПЛАН ИНВЕСТ ПЛОВДИВ“, „ИНФРА ПРОЕКТ КОНСУЛТ“ ЕООД, „Аскос 03“ ЕООД, „СЪРЧ КОРПОРЕЙШЪН СРЛ“. Стойността на договора е 4 793 328.00 лв. с ДДС. Тунелът ще бъде с две отделни тръби за движение в посока. Дължината на всяка тръба ще е около 2 км. Съоръжението ще бъде с всички необходими системи за енергоефективно осветление, вентилация, видеонаблюдение, пожароизвестяване, интелигентна система за управление на трафика и т. н. Ще бъде изграден и обслужващ тунелен път при южния портал на тунела откъм гр. Симитли, площадка за хеликоптер, два моста над Суха река, които са съответно 132 м и 24 м, подпорна стена и др. Строителният надзор на отсечката преди тунел „Железница“ в посока София - Кулата (от км 366+000 до км 366+720) е възложен на ДЗЗД „ТЕС Консулт“, в което са: „СТРОЛ 1000“ АД, ТРИ-ЕС“ ЕООД и „ЕКСПЕРТ ДЕСИЖЪНС“ ООД. Техният договор е за 719 739.6 лв. с ДДС. Участъкът е с дължина 720 м. Включва и обслужващ тунелен път при северния портал и мостово съоръжение с обща дължина 620 м. Консултантската услуга при проектирането и строителството на отсечката след тунел „Железница“ (от км 369+000 до км 370+400) ще бъде изпълнена от ДЗЗД „ПЪТКОНСУЛТ 2000-КОНСУЛТ 64“, в което са: „ПЪТКОНСУЛТ 2000“ ЕООД и „КОНСУЛТ 64“ ООД. Техният договор е за 558 266.40 лв. с ДДС. Този автомагистрален участък е с дължина 1,4 км и включва още изграждането на селскостопански подлез, подпорна и укрепителна стена, отводнителни съоръжения, изграждане и реконструкция на инженерни мрежи и др.", "date": "2019.03.19", "title": "Подписаха за строителния надзор на тунел Железница"}
{"url": "https://standartnews.com/biznes/turisticheskiyat-biznes-iska-10-mln-lv-za-reklama-387610.html", "text": "Българският туризъм има спешна нужда от 10 млн. лева за национална реклама по света, стана ясно от изявление днес на изпълнителната директорка на Националния борд по туризъм Полина Карастоянова. Целта е, отчитайки тенденциите от спада в ранните записвания, да спасим късните записвания и да подкрепим предстоящия сезон, коментира Карастоянова след участие в заседание на Националния съвет по туризъм. Отчетени са по различни официални данни неблагоприятни и в известен смисъл създаващи предизвикателство за всички нас тенденции на спад на ранните записвания, коментира Карастоянова, като изтъкна, че нашите преки конкуренти - Гърция, Турция, Египет, Хърватия, Черна гора, Румъния и Сърбия са особено активни и с мащабни като ресурс кампании. Целта е подкрепа не на частната собственост в туризма, а на публичната собственост на българския туризъм - културно-историческото и природно наследство, допълни Карастоянова. Тя уточни, че по тази причина днес чрез министъра на туризма представителите на туристическия бранш отправят предложение до премиера и финансовия министър да разгледат искането им. Министърът на туризма Николина Ангелкова съобщи пред журналисти, че това лято за българския туризъм се очертава да е предизвикателно. Тя напомни, за заявеното очакване от ведомството в края на миналата година, че 2019 г. ще е динамична и трудна, като изтъкна, че към момента се наблюдава лек спад при ранните записвания както от Русия, така и от Германия заради фалита на един от немските авиопревозвачи, което е подпомогнало фалита и на малък чартърен превозвач в Полша, като това ще даде отражение върху летния ни сезон. Министърът изтъкна, че по отношение на летището в Бургас заявките за ранни полети бележат около 1,5 на сто ръст, което е в рамките и на статистическата грешка, а при летището във Варна заявките за полетите се отчита около 15 на сто спад. Тя изрази надежда нивата от миналата година да бъдат запазени и тенденцията от зимния сезон да се прехвърли и към летния, като обясни, че към момента - за декември и януари, има над 865 000 чуждестранни туристи, което е спад от 3,7 на сто, но за сметка на това има ръст на нощувките с 5,8 процента. Това показва, че идват по-малко туристи, но те правят повече нощувки, коментира Ангелкова и изтъкна, че това води до по-големи приходи в икономиката и изрази надежда подобна да е тенденцията и това лято. Това отговаря и на целта на министерството страната да започне да предлага по-високо качество туристически продукт на разумна цена, което вече се доказва с липсата на свободни места в хотелите четири и пет звезди, които са привлекателни за по-висок клас туристи, коментира министърът. Ангелкова информира, че по данни на социалното министерство за миналата година сезонните работници, ангажирани само за лятото, са били над 7700 и допълни, че очакванията за тази година са аналогични и дори бройката да бъде надвишена на база на заявките на работодателите към момента. Освен това, по линия на германо-българския център за квалификация и преквалификация, в клоновете му в Смолян и Царево, в сегмент \"туризъм\" са постъпили заявки на работодатели за преквалификация на над 700 техни служители. Карастоянова аргументира размера на сумата с това, че ще се работи в ситуация, която изисква бърза реакция и при естествено завишени цени в условията на кратка реализация на всички медийни, маркетингови и рекламни кампании и изрази надежда в рамките на следващия месец този ресурс да бъде наличен. Тя отчете, че сегашният бюджет за реклама е недостатъчен и не може да \"надвие\" наблюдаваната мащабна конкуренция. Карастоянова допълни, че парите ще бъдат насочени не само към международните пазари, но и към българските медии в знак на подкрепа на бранша към инициативата на туристическото министерство 2019 г. да бъде обявена година на българския турист. Средствата ще са и за подкрепа на зимния туристически сезон, допълни Карастоянова.", "date": "2019.03.19", "title": "Туристическият бизнес иска 10 млн. лв. за реклама"}
{"url": "https://standartnews.com/biznes/dve-oferti-za-umna-sistema-na-magistrala-trakiya-387617.html", "text": "Обединенията „ИТС Тракия“ („Алтимате“ - Букурещ, и СИСКОМ Инженеринг ЕАД) и „Тракия ИТС“ („Контракс“ АД, „Кейбъл Ком“ ООД и ЕТК ООД) са кандидатите за изпълнители на обществената поръчка за разработването и внедряването на интелигентна транспортна система на АМ „Тракия“, съобщават от Агенция „Пътна инфраструктура“. Проектът ще се съфинансира от Оперативна програма „Транспорт и транспортна инфраструктура“ 2014-2020 г. чрез Европейския фонд за регионално развитие. Целта е повишаване безопасността на движение по автомагистралата, спазвайки последните директиви на Европейския съюз. Индикативната стойност на поръчката е 7 261 500 лв. без ДДС. Проектът предвижда в тунел „Траянови врата“ ще бъде изградена уникална за България интелигентна система за автоматична идентификация на инциденти (Automatic Incident Detection – AID). Тя ще позволи чрез система от подвижни бариери да се управлява и пренасочва трафика в една от двете тунелни тръби, така че при настъпване на инцидент в едната тръба, трафикът да се пренасочва по другата. Съоръжението ще бъде с ново LED осветление, електронни информационни табели, светофарни уредби, хоризонтална и вертикална сигнализация, метеорологични станции при порталите на съоръжението и др. На АМ „Тракия“ ще бъдат монтирани 40 бр. електронни информационни табели (Variable message signs), по 20 бр. във всяка посока. Чрез тях шофьорите в реално време ще се информират за възникнало събитие на пътя, което е бърза, надеждна и високотехнологична възможност за своевременно уведомяване на шофьорите за актуалната пътната обстановка, въведените ограничения и алтернативните маршрути. С изпълнението на проекта за първи път ще бъдат монтирани и камери за измерване на средна скорост и мониторинг на трафика на определени участъци от АМ „Тракия“. Целта е повишаване безопасността на движение и спазване на ограниченията на скоростта. Друга новост е монтирането на сензори за претегляне на моторните превозни средства в движение (Weigh in motion). Това ще позволи да се филтрират претоварените превозни средства и да се даде възможност за повече на брой, по-бързи и по-ефективни проверки. Очаква се по този начин значително да се намали износването и увреждането на пътната настилка и съоръженията на автомагистралата.", "date": "2019.03.19", "title": "Две оферти за „умна“ система на магистрала Тракия"}
{"url": "https://standartnews.com/kultura/vezhdi-rashidov-pokazva-skulpturi-v-istanbul-387595.html", "text": "„България и Турция имат голям потенциал да изследват заедно архивите и археологията и това ще бъде още един стимул за развитието на отношенията между страните ни“, каза председателят на парламентарната Комисия по културата и медиите Вежди Рашидов на официална  среща с ректора на Истанбулския държавен университет проф. Махмут Ак.  Известният художник е убеден,  че отличните специалисти, с които двете държави разполагат, могат съвместно да проучат в детайли, например, ценния ислямски архив, с който разполага Народната библиотека в София, а резултатите от научния им труд да бъдат представени в специална експозиция.  Големи възможности дават и съвместните усилия в опазването и реставрирането на културното наследство - тема, която Вежди Рашидов обсъди неотдавна и при посещението си във Великото Национално събрание на Турция. Вежди е в Истанбул като почетен гост на уникалната изложба “С поглед към България” , организирана от генералното ни консулство там със съдействието на Истанбулския университет.  Рашидов връчи на професор Махмут Ак почетния плакет на Народното събрание. В най-представителната зала на Ректората в Истанбул са показани 51 картини и 13 скулптури на известни български творци, всички възпитаници на Художествената академия в София -  Мария Калъчлъоглу Бараз, Зиятин Нуриев, Дили Бозаджиева, Павлина Копано, Лили Димкова, Неджми Мурад, Анастасия Чирпанова. Вежди Рашидов се представя с пет скулптури. На събитието присъства като специален гост и ректорът на Софийския университет “Свети Климент Охридски” професор  Атанас Герджиков. Специална телеграма за откриването на изложбата изпрати експредседателят на турския Меджлис Бинали Йълдъръм, който в момента е кандидат за кмет на Истанбул. “Тази изложба е още един знак за задълбочаването на двустанните ни отношения. Тя доказва, че културата е най-добрият път между два приятелски народа“,  пише Йълдъръм. Рашидов поздрави генералния ни консул в Истанбул Ангел Ангелов за реализирането на изложбата и пожела творбите на художниците, които са получили образованието си в България и сега работят в Турция, да бъдат показани и в София.  ", "date": "2019.03.19", "title": "Вежди Рашидов показва скулптури в Истанбул"}
{"url": "https://standartnews.com/svyat/200-gledali-na-zhivo-terora-v-kraystchrch-387571.html", "text": "Не докладвали стрелбата, 4000 видели оригиналното видео, стриймвано от Брентън Тарант 200 души са проследили на живо терора в Крайстчърч, Нова Зеландия, когато 28-годишният Брентън Тарант разстреля 50 души в две джамии. Нито един от тях не е докладвал лайвстриймът, в който Брентън Тарант хладнокръвно убива жертвите си. Шокиращите данни изнесе социалната мрежа “Фейсбук”. \r\nПървият сигнал за излъчваното на живо видео идва 12 минути, след като лайвстриймът е приключил. \r\nСпоред официалните данни на социалната мрежа около 4000 души общо са гледали оригиналното видео преди то да бъде премахнато. По-големият проблем за “Фейсбук” е как да се справи с появяващите се копия, съобщи бТВ. Социалната мрежа въвели данни в алгоритъма си за разпознаване на видеоклипове онлайн, който да блокира всяко видео, което визуално изглежда подобно или същото като това на Брентън Тарант. \r\n“През първите 24 часа премахнахме около 1,5 млн. видеа-копия на атаката, споделяни по цял свят. Повече от 1,2 млн. от тези клипове бяха блокирани още при качване в мрежата и не бяха видени от други потребители”, пише в официалното съобщение на социалната мрежа. От компанията поясняват още, че работят тясно с Глобалния интернет форум за контратероризъм, като с тях са споделили повече от 800 видеоклипа, свързани по някакъв начин с оригиналното видео. Те са предоставили на форума също лични данни, линкове, постове във “Фейсбук” и др., които биха спомогнали за разследването. “Оставаме шокирани от ужасяващия терористечен акт в Крайстчърч. Готови сме и вече помагаме на разследването на това престъпление. В технологичната индустрия ще продължим да работим срещу езика на омразата и заплахата от тероризъм”, пишат още от “Фейсбук”, цитирани от бТВ.", "date": "2019.03.19", "title": "200 гледали на живо терора в Крайстчърч"}
{"url": "https://standartnews.com/sport/dobr-zhrebii-za-grigor-v-mayami-387555.html", "text": "Григор Димитров стартира участието си на турнира по тенис от сериите \"Мастърс\" 1000 в Маями с награден фонд 8,35 млн.долара. Българинът ще играе във II кръг с двубой срещу победителя от мача Фелисиано Лопес (Исп) - Беноа Пер (Фр). Димитров е под №24 в основната схема. При победа на старта вероятен съперник на Димитров в третия кръг може да е Карен Хачанов (Рус), който преди това ще трябва да победи Джордан Томпсън (Авсл) или Камерън Нори (Вбр). В потока на Димитров са още Кевин Андерсън (РЮА) и Роджър Федерер, който е №4 в схемата. В горната половина на схемата са лдерът в световната ранглиста Новак Джокович (Сърбия), шампионът от \"Мастърс\"-а в Индиън Уелс Доминик Тийм (Австрия) и победителят в Маями за 2018 година Джон Иснър (САЩ).", "date": "2019.03.19", "title": "Добър жребии за Григор в Маями"}
{"url": "https://standartnews.com/kultura/fenove-vlyazokha-v-sveta-anastasiya-387599.html", "text": "Марта Вачкова, Наум Шопов, Неда Спасова, Дани Рашев и режисьорите Димитър Димитров и Павел Веснаков представиха пред фенове най-интересните локации и истории от новата болница „Света Анастасия“, където се развива действието на седмия сезон на „Откраднат живот“.  „Тук се случва магията“, каза Марта Вачкова.  „По време на снимки открих киста на човек, който играеше пациент – разбира се,  посъветвах го да отиде на преглед“, сподели д-р Наум Шопов на специалния тур.  Тази седмица героите се изправят срещу някои от най-сериозните теми в живота. Знаейки за тайната връзка на доктор Стилянова, доцент Захариев ще потърси съвет за бъдещите си решения от доцент Банков. Междувременно Галя ще научи от Орлин, че той вече е провел сериозен разговор с Поли, а съвместното им бъдеще все още е неясно. В болницата ще се появи Пепе – синът на доктор Карагьозов. Малкият чаровник ще се сдобие с диагноза, с която ще се заеме а доцент Банков. Резултатите ще го предизвикат да замине за Германия, за да говори лично с Христо като приятел и колега. Така че Вергов и Карамазов вероятно скоро ще имат снимки в Германия.", "date": "2019.03.19", "title": "Фенове влязоха в „Света Анастасия“"}
{"url": "https://standartnews.com/sport/natsionalite-s-prva-trenirovka-predi-macha-s-cherna-gora-387556.html", "text": "Националният отбор на България по футбол направи първа тренировка преди старта на европейските квалификации с Черна гора и Косово. Селекционерът Петър Хубчев изведе избраниците си на занимание в базата в \"Бояна\". Тренировката започна с дълъг разбор от Хубчев. Защитникът Антон Недялков и крилото Кирил Десподов, за които имаше съмнения, че няма да бъдат на разположение на Петър Хубчев се включиха в тренировката наравно с останалите футболисти.", "date": "2019.03.19", "title": "Националите с първа тренировка преди мача с Черна гора"}
{"url": "https://standartnews.com/sport/vnuchkata-na-boyan-radev-s-nova-titla-v-skite-387591.html", "text": "Днес на Витоша стартира държавното първенство по ски алпийски дисциплини при момичетата и момчетата младша и старша възраст (до 14 и до 16 години). Организатори са \"Витоша ски\" АД и БФСки. В днешния ден се проведе гигантския слалом. Победителка при момичетата младша възраст до 14 г е внучката на двукратния олимпийски шампион по борба Боян Радев - Бояна от \"Юлен\"  (на снимката. Среброто остана за нейната съотборничка Стефани Вълева, а бронза за Кристина Георгиева (\"Боровец\"). При момчетата в тази възраст титлата е за Марко Семерджиев (\"Пампорово\"), пред Иван Кузманов (\"Юлен\") и Димитър Грибачев (\"Пампорово\"). Първи при момчетата до 16 години е Костадин Каферинов (\"Юлен\"), пред Иван Главчев (\"Юлен\") и Стефан Ярловски (\"Боровец\"). Във възрастовата група до 16 при момичетата златото спечели Анна Москова (\"Грийн роуд\"), пред Лиляна Питова (\"Банско\") и Кристина Милова (\"Пампорово\"). Участие в отлично организираното въпреки топлото време състезание взеха 75 таланти от цяла България. Пълните резултати може да откриете на сайта www.bfski.com. На 20-и март на писта \"Витошко лале\" ще се проведе и слалома, който ще е на осветление.", "date": "2019.03.19", "title": "Внучката на Боян Радев с нова титла в ските"}
{"url": "https://standartnews.com/sport/sportt-po-tv-za-19-mart-387560.html", "text": "19,45 Баскетбол, Евролига: Фенербахче - Будучност; 22,00 Барселона - Гран Канария (пряко) 19,00 Баскетбол, Евролига: Анадолу Ефес - ЦСКА М; 21,00 Олимпиакос - Байерн (пряко) 03,00 Хокей на лед, НХЛ: Калгари Флeймс - Кълъмбъс Блу Джакетс (пряко) 20,00 Баскетбол: Еврокъп (пряко) 02,30 Футбол, Копа Судамерикана: Депортиво Мунисипал - Колон (пряко) 21,15 \"Спорт в обектива\" 20,30 УЕФА Шампионска лига - магазинно предаване 14,45 Колоездене: Тирено Адриатико, седми етап (пряко) 20,00 Кърлинг: Световно първенство в Дания, Китай - Германия, жени (пряко)", "date": "2019.03.19", "title": "Спортът по тв за 19 март"}
{"url": "https://standartnews.com/sport/albena-priema-5-evropeyski-prvenstva-prez-lyatoto-387600.html", "text": "Спечелването на титлата „Европейски курорт на спорта за 2019 г.“, \r\nпредизвиква сериозен интерес към българската морска перла Албена. \r\nКурортният комплекс бе удостоен със званието на Годишната церемония на \r\nACES Europe през декември м.г. в Брюксел. Званието се дава за първи път \r\nв историята и очевидно е причина за увеличените заявки за почивка това \r\nлято. \r\n„В последните 3 години инвестирахме повече от 5 млн. лв. в спортната \r\nбаза на Албена, което нарежда курорта сред елитните спортни селища в \r\nЕвропа с възможност за практикуване на повече от 40 спорта за хора от \r\nвсички възрасти. Тази година като \"Европейски курорт на спорта\" имаме в \r\nкалендара над 100 спортни събития и активности, сред които пет \r\nевропейски първенства. Най-голям интерес предизвикват финалите на \r\nЕвропейското първенство по футбол за девойки UEFA EURO U17, които ще \r\nсъберат осемте най-силни отбора на континента в началото на месец май. \r\nПредстоят още Европейско първенство по петанк, по хокей на трева за \r\nюноши, по тенис на корт за железопътните компании и  др. 30 процента от \r\nлетуващите при нас идват в Албена предимно заради отличните условия за \r\nспорт и прекрасните природни дадености,“ заяви на пресконференция днес в \r\nзала Родина на Националния стадион Димитър Тачев, зам.-директор \r\nМаркетинг и продажби на Албена АД. \r\nНа срещата с медиите бе обявен календарът от спортни активности за 2019 \r\nг. Анатоли Илиев – член на Управителния борд на ACES Europe разкри \r\nмотивите, с които Албена бе удостоена от Асоциацията на европейските \r\nградове и столици на спорта със званието „Европейски курорт на спорта“ \r\nза тази година. \r\n„Подготвяме и две знакови събития. От 21 до 23 юни организираме Фестивал \r\nпо аеробика с участието на холивудската звезда и създател на Тае Бо \r\nпрочутия Били Бленкс, а през септември сме поканили петима от топ \r\nтенисистите на континента за демонстративни мачове в Седмицата на \r\nзвездите в тениса, сред които Карол Кучера,“ каза Ервин Линдбихлер – \r\nзавеждащ сектор Спортни дейности и забавления към Албена АД. Стана ясно \r\nоще, че курортът подготвя партньорство с една от най-известните футболни \r\nшколи в Германия, намираща се в град Бохум, Северен Рейн Фествален. \r\nНа срещата с медиите присъства и Троян Радулов, старши треньорът на \r\nнационалния футболен отбор за девойки разказа как се подготвят нашите за \r\nпредстоящите еврофинали през май в Албена. „Благодаря на управата на \r\nкурорта за прекрасните условия. Бил съм на много първенства и турнири по \r\nсвета, но това, което предлага Албена е наистина на световно ниво. Ще \r\nсрещнем елитни европейски школи във футбола, но се надявам да се \r\nпредставим добре пред родна публика,“ каза още Радулов. \r\nБогатият календар се допълва от събития както на ниво професионален \r\nспорт, така и от турнири за аматьори. Насърчават се детските турнири и \r\nпара-спортовете. От този месец, в обновеният вътрешен басейн с минерална \r\nвода в сърцето на Албена, стартира и училище по плуване за деца и \r\nвъзрастни. \r\nНаред с това курортът ще е домакин на няколко спартакиади, олимпийски \r\nмладежки фестивал на БОК, тренировъчен лагер на тежкоатлети от Канада, а \r\nпо инвестиционната програма се реновира инфраструктурата на залата, на \r\nфутболния комплекс, на игрищата в Оброчище и на плажа се оформят \r\nспециални площадки за въвличане на повече хора в спортни занимания чрез \r\nанимациите за почиващите. Общо над 25 000 души ще се възползват през \r\n2019 г. от спортната база на един от най-добрите световни комплекси в \r\nтова отношение. Същевременно това лято Албена ще отбележи своя \r\n50-годишен юбилей.", "date": "2019.03.19", "title": "Албена приема 5 европейски първенства през лятото"}
{"url": "https://standartnews.com/sport/predlagat-80-mln-dolara-na-klichko-za-3-macha-387598.html", "text": "IСтрийминговата платформа DANZ е подновила офертата си към бившия световен шампион по бокс в свръхтежка категория Владимир Кличко за участие в 3 мача срещу колосалната сума от 80 млн. долара. Предната оферта, която изтече на 1 март бе пак за 3 мача, но за 40 млн. долара.  Условието е първия мач да е в Германия, като съперникът му ще е от топ 10 в ранглистата. Другите два мача са с Антъни Джошуа и Тайсън Фюри и ще са на \"Уембли\". ", "date": "2019.03.19", "title": "Предлагат 80 млн. долара на Кличко за 3 мача"}
{"url": "https://standartnews.com/regionalni/kradlivi-maystori-zadignali-10-000-evro-387572.html", "text": "\r\n  Крадливи майстори са задигнали 10 000 евро от дома на 84-годишен старозагорец в с. Коларово. Старецът е сигнализирал за  кражбата вчера, съобщиха от пориицята. Тя била извършена вероятно два дни преди това, когато непознати за него майстори са извършили в ремонт на покрива и смяна на улуци на къщата му в селото. След като са приключили ремонтните дейности, мъжът е заплатил услугата и лицата са си тръгнали. Няколко дни по-късно потърпевшият е установил липсата на сумата от 10 000 евро, които държал в шкафче в дома си. По случая е било бразувано е досъдебно производство за кражба  в големи размери срещу неизвестни извършители.   \r\n От областната дирекция на МВР в Стара Загора припомнят, че особено през пролетта и лятото зачестяват подобни кражби и измами на набедени майстори.", "date": "2019.03.19", "title": "Крадливи майстори задигнали 10 000 евро"}
{"url": "https://standartnews.com/regionalni/kontsert-spektakl-ot-detsa-za-detsa-v-smolyan-387582.html", "text": "Под егидата на областния управител на Смолянска област Неялко Славов и кмета на община Смолян Николай Мелемов в града ще се проведе благотворителен концерт-спектакъл \"От деца за деца\". Проявата е на 26 март, а събраните средства ще бъдат дарени на фондация \"Искам бебе\" и общински фонд \"Ин витро\". В концерта-спектакъл ще участват деца от подготвителни групи на детските градини в общината. Специални гости ще бъдат трио \"Сопрано\" и клубът по спортни танци \"Фен-85\", които ще зарадват публиката със свои изпълнения. Областният управител и кметът на община Смолян канят всички граждани и гости на града да се насладят на прекрасния концерт-спектакъл „От деца за деца“ и да подкрепят благородната кауза за подпомагане на двойки с репродуктивни проблеми да имат своя рожба. \r\nКонцертът ще се състои от 18 часа в зала 1 на Родопския драматичен театър.", "date": "2019.03.19", "title": "Концерт-спектакъл \"От деца за деца\" в Смолян"}
{"url": "https://standartnews.com/regionalni/i-pernik-se-vklyuchva-v-chast-na-zemyata-387588.html", "text": "И тази година Перник ще се присъедини към инициативата \"Часът на Земята\", съобщиха от общината. Местната управа се обърна с апел към гражданите да загасят осветлението в домовете си то 30 март от 20.30 до 21.30 часа и така да подкрепят идеята за справяне с климатичните проблеми на Земята. „Часът на Земята“ стана все по-популярен. В него  участват 170 държави и над 7000 града, правителства, институции, организации.", "date": "2019.03.19", "title": "И Перник се включва в \"Часът на Земята\""}
{"url": "https://standartnews.com/regionalni/v-mezdra-osinovyavat-izostaveni-kucheta-387589.html", "text": "Две кучета от приюта за безстопанствени кучета в мездренското село Кален са били осиновени през последния месец, съобщиха от Общината. Четириногите са намерили нови собственици благодарение на усилията на общинска администрация Мездра и неправителствени организации, които провеждат кампании за огласяване на проблема. Овладяване на популацията на безстопанствени кучета е сериозен проблем, а голяма част от животните са домашни изоставени кучета. \r\nЕдно от осиновените кучета е ловно, порода „дратхаар“, от което новият собственик – ловец, е особено доволен. В приюта в с. Кален има 34 кучета, за които се грижат община Мездра и ОП „Чистота“,  ветеринарен техник и гледач, както и Сдружение „В помощ на животните в Мездра“. Основна цел на ангажираните институции е хуманното прибиране и отглеждане на животните и провеждане на осиновителни кампании. Чрез тях се дава възможност животните да бъдат кастрирани, обезпаразитени, чипирани, регистрирани, с подготвени за осиновяване документи, и най-важното - отглеждани в добри условия, отговарящи на Закона за защита на животните. \r\n„Не бъди безразличен, проблемът е на всички нас!“, апелират още от община Мездра.", "date": "2019.03.19", "title": "В Мездра осиновяват изоставени кучета"}
{"url": "https://standartnews.com/regionalni/obshchina-blagoevgrad-gorda-ss-sotsialnite-uslugi-koito-predostavya-387601.html", "text": "Заместник-кметът по култура и хуманитарни дейности на община Благоевград Христина Шопова взе участие в среща по повод Световния ден за социалната работа. Проявата е организирана от катедрата по медико-социални науки в ЮЗУ \"Неофит Рилски\", факултет „Обществено здраве, здравни грижи и спорт“. Участие взеха зам.-деканът на факултета по обществено здраве и спорт, ръководителят на катедрата по медико-социални науки, представители на социални звена и студенти. Христина Шопова поздрави участниците в срещата от името на кмета на общината д-р Атанас Камбитов. „Община Благоевград може да се гордее със социалните услуги, които предоставя. Извървяхме нелек път, но с любов и отношение, нещата се случват по най-добрия начин. Няма да скрия, че проблеми в социалната сфера има – един от основните е недостатъчното заплащане\", каза Христина Шопова. По време на срещата беше изложен и базар, с ръчно изработени неща от потребители на социалните услуги в Благоевград. \r\nСветовният ден на социалната работа 2019 се фокусира върху социалните взаимоотношения  между хората, тяхната среда и бъдещето им.  ", "date": "2019.03.19", "title": "Община Благоевград горда със социалните услуги, които предоставя"}
{"url": "https://standartnews.com/svyat/trgovski-korab-potna-v-iran-387602.html", "text": "Търговски кораб се е преобърнал във вторник в пристанището Шахид Раджаи в град Бендер-Аббас в Южен Иран, трима членове на екипажа са пострадали, предава агенция  . По данни на агенцията 90-метровият съд превозвал 153 контейнера с ирански минерални и промишлени стоки, в това число калиев хлорид, калциев карбонат, меден концентрат. Гендиректорът на департамента за организация на пристанищата и морското корабоплаване в провинция Хормозган Аллах-Морад Афифипур заявил за агенция Mehr, че пострадалите са трима, а на борда е имало 14 членове на екипажа. Всички те са чужденци. Той добавил, че причините за инцидента се разследват. Съобщава се, че евентуалната причина за обръщането на съда може да е недостатъчната координация между екипажа и компанията, отговаряща за товаренето и разтоварването на кораба. Междувременно агенция IRNA съобщава, позовавайки се на информиран източник, че корабът е потънал.  ", "date": "2019.03.19", "title": "Търговски кораб потъна в Иран"}
{"url": "https://standartnews.com/regionalni/blagoevgrad-s-oshche-renovirani-blokove-387604.html", "text": "На 20 март на площад \"Христо Ботев\" в Благоевград официално ще бъдат открити обновените и ремонтирани блокове, санирани по проект \"Обновяване на многофамилни жилищни сгради в община Благоевград\". Откриването ще бъде предшествано от заключителна пресконференция по проекта. Проектът за обновяване на многофамилни жилищни сгради е финансиран по Оперативна програма „Региони в растеж 2014–2020\", с приоритетна ос 1 „Устойчиво и интегрирано градско развитие“ и съфинансиран от Европейския съюз чрез Европейския фонд за регионално развитие.", "date": "2019.03.19", "title": "Благоевград - с още реновирани блокове"}
{"url": "https://standartnews.com/regionalni/izdigat-barelef-na-arkheologa-georgi-kitov-v-grad-shipka-387568.html", "text": "Специаален барелеф на откривателя и кръстника на прочутата Долина на тракийски царе в Казанлъшко, покойният д-р Георги Китов, ще бъде издигнат в новия парк в центъра на град Шипка. На практика повечето уникални паметници на тракийската култура са в мерата на шипкали, припомня кметицата на балканското градче Василка Панайотова. Шипка е била база и основен пункт на легендарната експедиция \"Темп\" на археолозите, които направиха достояние на България и на света уникалните тракийски могили - Голямата косматка, Светицата, Хелвиция, Грифоните, Оструша и др. Изграждането на паметника ще бъде изцяло с дарения. Шипкалии вече са сформирли инициативен комитет, открита е  и подписка за набиране на средствата. Ръководството на Шипка се надява предложението за изграждане на барелеф на д-р Китов да бъде внесено за разглеждане и одобрено в общинския съвет в Казанлък  още през април. \r\n От бюджета на община  Казанлък вече са заделени 35 000 лева  за обновяването и модернизацията на централната градска част в град Шипка, посочи Панайотова  Средствата били основно за изграждане на парк до новия площадв  с алеи за разходка, ефектно осветление, декоративни пейки, детски кътове и др. В тази зелена територия ще бъде поставен барелефа на д-р Китов. \r\n ", "date": "2019.03.19", "title": "Издигат барелеф на  археолога Георги Китов  в град Шипка"}
{"url": "https://standartnews.com/svyat/v-indiya-se-sruti-zdanie-edin-chovek-e-zaginal-387592.html", "text": "      Качеството на строителството било лошо \r\n  Най-малко един човек е загинал, а около 90 може да са останали под развалините на здание в град Дхарвад в щата Карнатака в Югозападна Индия, съобщава вестник  . Очевидци съобщават, че когато зданието внезапно е рухнало, на първия етаж, където се намирали около 60 магазина, е имало 150 души. На свой ред агенция  , позовавайки се на полицията, съобщава, че един човек е загинал и шест са ранени, а под развалините може би се намират 40 души. Местните жители твърдят, че качеството на строителството поначало било много лошо. Съобщава се, че десет коли на Бърза помощ и пожарни работят на мястото на произшествието.  ", "date": "2019.03.19", "title": "В Индия се срути здание, един човек е загинал"}
{"url": "https://standartnews.com/regionalni/dobrovoltsi-pochistvat-stantsionnata-gradina-v-stara-zagora-387606.html", "text": "Доброволци ще почистят Станционната градина в Града на липите  до старозагорската жпгара. Акцията ще се проведе в неделя и се организира от сдружение „Един живот за България” . В нея ще се включат възпитаниците от Дома за деца, лишени от родителски грижи „Теофано Попова” и католическата фондация „Дон Боско-България”. Ще участват и представители на фейсбук-групата \"Група за истината за Стара Загора\". Да се включат в инициативата предварително са заявили наад 40 доброволци, а всеки желаещ е добре дошъл, приканват организаторите.  \r\n „Паркът е много замърсен, пълен е със спринцовки. Поради тази причина избрахме да почистим именно него. Осигурили сме ръкавици и торби, а за извозването на боклука ще разчитаме отново на община Стара Загора”, казва председателят на сдружението Дина Вълкова. Последната такава акция на добровлците е била през септември миналата година отново в Станционната градина. Тогава в инициативата са се включили и много майки, заедно с децата си. \r\nФото - stz24 \r\n ", "date": "2019.03.19", "title": "Доброволци почистват Станционната градина в Ст. Загора"}
{"url": "https://standartnews.com/regionalni/novi-17-spirki-v-blagoevgrad-387611.html", "text": "Нови 17 спирки ще обслужват линиите на градски транспорт в Благоевград. Те са определени от кмета д-р Атанас Камбитов след направени предложения от жители в кампанията „Ти предложи! Кмете, направи!“. Целта е да се осигури максимално лесен достъп до обществени места. Промените ще влязат в сила от 1 април. Всички автобусни линии ще имат пресечна точка при III-то ОУ, което ще осигури възможност на гражданите да се прехвърлят от една към друга линия безпроблемно. \r\n  \r\nВече са подменени и старите автобуси с нови. Те отговарят изцяло на европейските екологични стандарти ЕВРО 5. Разполагат с електронни информационни табла, като на по късен етап ще бъде внедрена и гласова информационна система. \r\nЖителите и гостите на Благоевград вече ще стигат с автобус и до парк „Бачиново“.  По този маршрут ще бъдат разкрити спирки при Горско стопанство–Благоевград, парк „Бачиново“, както и на разклона за с. Хърсово.   \r\n  \r\nОт 1 април ще бъдат въведени и нови електронни карти за градския транспорт. Те ще бъдат издавани на Автогара–Благоевград.", "date": "2019.03.19", "title": "Нови 17 спирки в Благоевград"}
{"url": "https://standartnews.com/regionalni/nottingham-trent-university-stana-partnor-na-ikonomicheskiya-vv-387613.html", "text": "\r\n  Престижният британски „Нотингам Трент университет” е избрал Икономическия университет във Варна за свой партньор. Това съобщи днес доц. Мария Станимирова, ръководител на Мрежа за сътрудничество с бизнеса във вуза, пред Радио Варна. Така най-старото висше търговско училище у нас ще може да посрещне около 50 студенти не само от Великобритания, но и от цял свят. Варненският университет щял да окаже съдействие за стаж на тези студенти в международни компании, а те ще имат възможност да работят по конкретни бизне-казуси. \r\n  Икономическият университет Варна има активно партньорство с над 160 университета от цял свят, припомнят с гордост от вуза.  С индийски университет имат двойни дипломи по съвместна магистърска програма. \r\n Общо 60 студенти са стартирали собствен бизнес през миналата учебна година, информира още доц. Мария Станимирова. Към момента в създадената иновативна партньорска мрежа UEBN били регистрирани 3780 студенти, 5760 алумни и 1100 работодатели. Мрежата съдейства за избора на подходящи кандидати за работа или стаж, като предоставя възможност за публикуване на обяви и онлайн кандидатстване от страна на регистрираните работодатели, студенти и завършили. Все повече се търсели специалисти, които имат комплексни познания в икономически дейности, добра финансова и счетоводна подготовка. Важно изискване на работодателите е кандидатите за работа да владеят отлично чужди езици – английски, немски, френски и руски език. \r\n ", "date": "2019.03.19", "title": "\"Nottingham Trent University\" стана партньор  на Икономическия във"}
{"url": "https://standartnews.com/regionalni/festivalt-blagoevgrad-bluesjazz-i-s-klasicheska-vecher-387615.html", "text": "Световноизвестни изпълнители, много изненади, емоции и добра музика очакват жителите и гостите на Благоевград. Това стана ясно по време на пресконференция по повод поредното издание на международния фестивал Blagoevgrad Blues&Jazz”. \r\n    \r\n„Това е музикално събитие, което през последните 5 години стана особено ценно за всички нас и аз много се радвам, че тази година успяхме да го надградим с още една вечер. Със сигурност ценителите на музиката ще бъдат доволни от програмата. Това е единственият по рода си фестивал у нас. Уникални сме, защото съчетаваме блус и джаз на едно място, а тази година новото е, че имаме и една класическа вечер, с която на 28 март ще открием фестивала в ДТ „Никола Вапцаров“. Там ще бъде първата вечер, а останалите две вечери ще са в парк „Македония”, зала „Орфей”. Това е петото юбилейно издание - пет години, в които усетихме правилно пулса на публиката и вече знаем какво иска. Тя пък знае, че ние ще предложим нещо качествено и хубаво. Взаимната ни връзка е добра“, каза по време на пресконференцията зам.-кметът на Благоевград Христина Шопова. Васко Кръпката, който е артистичен директор на фестивала, подчерта, че в Благоевград се случват все повече хубави неща. „Изключително съм горд и щастлив, че имам възможност да участвам в този фестивал. Програмата е пълна със световни имена отново“, подчерта  Васко Кръпката. \r\n     \r\nФестивалът започва на 28 март в ДТ „Никола Вапцаров“ с класическа вечер. На 29 и 30 март музикалните вечери ще се проведат в зала „Орфей“ парк „Македония“, където ще звучи блус и джаз. \r\n       \r\nПо време на юбилейното V издание ще се изявят звезди като Деян Гаврич, гост-солистът, който ще излезе на сцената с Камерна опера-Благоевград и композиторката Драгана Йованович, маестро Алекс Зографов, тенорът Бойко Цветанов и Стоян Бончев.  На сцената ще се качат и музикантите от „Подуене блус бенд“ и Васко Кръпката, които от сцената в Благоевград ще дадат началото на националното си турне по повод 30-годишния си  творчески юбилей.  Другите звезди, които ще зарадват публиката в Благоевград, са блусменът на Америка -  Guy Davi, световноизвестният кавалджия  Теодосий Спасов и виртуозът на китарата от Македония - Влатко Стефановски, триото на Живко Петров, великолепната Хилда Казасян,  в дует с Христо Йоцов и Биг Бенд-Благоевград.", "date": "2019.03.19", "title": "Фестивалът “Blagoevgrad Blues&Jazz” и с класическа вечер"}
{"url": "https://standartnews.com/regionalni/slaveykovtsi-predstavikha-blgariya-na-sporten-forum-v-parizh-387616.html", "text": "Шест спортистки от училище „П.Р.Славейков“ в Кърджали участваха в международния форум She Runs – Active Girl’s Lead в Париж по проект на Международната федерация за ученически спорт и финансирано по програма Еразъм+, събрал 500 младежи от 35 държави. \r\n„Първият ден бе посветен на т.нар. Scavenger Hunt – по подобие на играта „Търсене на съкровище“. Смесени отбори имаха за задача да стигнат за определено време до различни известни обекти из цял Париж, да попълнят там въпросници и да приключат мисията си до края на деня”,  обясни  Нешка Шопова,  педагогически съветник в училището. В проведената „Културна вечер“ момичетата от  Кърджали  направиха презентация и изиграха една кръшна ръченица, облечени в носии. \r\nНай–голямото предизвикателство бе денят на She Runs Race, когато всички 500 международни участници заедно с повече от 1500 парижки ученички пробягаха трикилометрово разстояние покрай река Сена в центъра на френската столица, отправяйки послания като „Искаме равни възможности“, „Аз съм лидер“, „Води, а не следвай!“, „Спортът е ценност“. На женската инициатива, лидерството и ползите от спорта бе  посветен следващия ден в Париж. Представителките от 35 държави се срещнаха с четири невероятни жени - фигуристката Валентина Марчеи, бегачката Пола Радклиф, каратистката Лоранс Фишер и активистката Бригита Кервинен, които разказаха своите вдъхновяващи истории \r\nДен и половина организаторите посветиха и на обучение на младите спортни лидери  как да мотивират своите съученици и приятели да спортуват. \r\nПо време на престоя си в Париж българската група успя да посети Айфеловата кула, Лувъра, Триумфалната арка, Пантеона, Нотр Дам, Операта и стадионите по футбол и ръгби.", "date": "2019.03.19", "title": "Славейковци представиха България на спортен форум в Париж"}
{"url": "https://standartnews.com/svyat/znamenata-v-kholandiya-sa-svaleni-napolovina-dnes-387564.html", "text": "Първоначално беше обявено, че действията му са \"терористичен акт\", но на пресконференция по-късно през деня прокуратурата не потвърди това. Проверява се дали Гьокман Танис не е действал по лични подбуди, а не с политически мотиви. 47-годишна жена, която съди Танис за изнасилване, го определи пред медиите като \"луд, наркоман и психопат\" и каза, че според нея извършителят не е терорист. След като стреля в трамвая и избяга, Гьокман Танис се укриваше от властите няколко часа, преди да бъде арестуван в квартал на Утрехт на около 3 километра от местопрестъплението. В хода на няколкото полицейски рейда срещу частни имоти в Утрехт бяха задържани още двама души, но не е ясно, дали са свързани с масовото убийство. Веднага след стрелбата Холандия обяви най-висока степен на тревога, което активира мерки като затваряне на училищата и охрана на ключови обекти от паравоенни отряди на полицията. Малко по-късно степента на опасност беше намалена.", "date": "2019.03.19", "title": "Знамената в Холандия са свалени наполовина днес"}
{"url": "https://standartnews.com/svyat/arestuvakha-treti-zapodozryan-za-strelbata-v-utrekht-387558.html", "text": "Холандският ежедневник цитира полицията. Повече подробности не бяха дадени. Вчера бе арестуван предполагаемият стрелец - роденият в Турция Гьокмен Танъш, на 37 години. Задържан бе и втори заподозрян, но и за него не бяха дадени подробности.", "date": "2019.03.19", "title": "Арестуваха трети заподозрян за стрелбата в Утрехт"}
{"url": "https://standartnews.com/svyat/prokurori-razsledvat-boing-i-modela-737-makh-387565.html", "text": "След 2 фатални катастрофи и стотици жертви в рамките на 5 месеца, Департамента по транспорта започна разследване на компанията Боинг и главния авиорегулатор на САЩ, който е дал позволение 737 МАХ да влезе в употреба. Необичайното в случая е, че разследването на департамента е съпътствано от призовка от прокуратурата, която изисква кореспонденция, имейли и други съобщения, свързани с разработката на 737 МАХ. Съмненията на прокуратурата се подхранват от изказвания на инженер в интервю за Уошингтън пост. Той твърди, че Федералната авиационна служба, която трябва да оцени годността на самолета, е бързала да даде положителни оценки, за да бъдат спазени крайни срокове на Боинг. Първата катастрофа на 737 МАХ показа, че нововъведена система за автоматично предотвратяване на загуба на скорост поради прекалено голям ъгъл на атака (MCAS), е допринесла за падането на самолета на Лайън еър. Грешните показания на само един сензор, карали автоматичната система на няколко пъти да накланя носа на самолета на долу, докато пилота се опитвал да го насочи нагоре. Системата променила и позицията на опашката, пак с цел насочването на самолета към земята. Първоначалните данни от \"черните кутии\" на катастрофиралия в Етиопия 737 МАХ показват подобно поведение на самолета.", "date": "2019.03.19", "title": "Прокурори разследват Боинг и модела 737 МАХ"}
{"url": "https://standartnews.com/svyat/trsyat-bomba-v-evropeyskiya-kvartal-na-bryuksel-387597.html", "text": "Издирват взривно устройство по сигнал Полицията издирва взривно устройство по сигнал, уж заложено в \"европейския\" квартал на Брюксел, където са разположени зданията на Еврокомисията, Съвета на Евросъюза и Европейския съвет, сообщава електронната версия на вестник  . По негови данни, зоната, където се издирва бомбата, е отцепена. Съгласно последната информация съобщение за заложена бомба е постъпило в консултантската фирма, работеща за Еврокомисията. Заради безопасността на хората от зданието са евакуирани 40 служители. Сапьори с кучета търсят взривното устройство. След терористичните актове на 22 март 2016 г. в Брюксел са зачестили съобщенията за подозрителни пакети из цяла Белгия.  ", "date": "2019.03.19", "title": "Търсят бомба в \"европейския\" квартал на Брюксел"}
{"url": "https://standartnews.com/svyat/v-yaponiya-zabranyavat-fizicheskoto-nasilie-nad-detsa-387570.html", "text": "На дисциплина, игри в екип и подчиняване на правилата ги учат в училище   Японският кабинет на министрите е одобрил поправки към закона за защита на децата, съобщава The Japan Times. Измененията трябва да предотвратят сериозни нарушения при възпитанието на децата в името на дисциплината, пише вестникът. По-специално се говори за забрана на родителите, настойниците и служителите в социалните служби да използват физическа сила като наказание. Освен това служителите на социалните служби, които се занимават с деца, ще работят отделно от тези, които се занимават с родители или настойници. Очаква се повечето изменения да влязат в сила до 1 април. Те започнаха да се обсъждат, след като делото на 10-годишната Мия Курихара получи широка гласност. През февруари момичето е намерено мъртво в банята на дома си в град Тиба, след като властите отказали да разгледат жалба на момичето за жестокото му малтретиране. Смята се, че най-вероятно баща й я е убил. В Япония възпитанието се характеризира с вербални и психологически ефекти върху детето. Японските деца понякога се наричат едни от най-капризните, защото в повечето случаи родителите не им налагат строги забрани. Дисциплина, способност да учат и играят в екип и да се подчиняват на правилата им се преподава веднага щом влязат в училище.", "date": "2019.03.19", "title": "В Япония забраняват физическото насилие над деца"}
