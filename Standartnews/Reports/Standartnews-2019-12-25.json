{"url": "https://standartnews.com/svyat/trmp-gotov-sm-za-severnokoreyskite-koledni-podartsi-410031.html", "text": "Президентът на САЩ Доналд Тръмп отблъсна предупреждението на Северна Корея за \"коледен подарък\", заявявайки, че САЩ \"ще се справят много успешно\" на фона на опасенията в САЩ, че Пхенян подготвя ракетен тест, съобщава \"Ройтерс\". \"Ще разберем каква е изненадата и ще се справим с нея много успешно\", заяви Тръмп пред журналисти от своя курорт Мар-а-Лаго. \"Ще видим какво ще се случи.\" \"Може би това е хубав подарък. Може да е от онези подаръци, той ми изпраща красива ваза, вместо тест с ракета\", коментира Тръмп. Северна Корея обвини Вашингтон, че се опитва да изтегли преговорите за денуклеаризация преди президентските избори в САЩ следващата година и заяви, че \"изцяло зависи от САЩ какъв коледен подарък ще избере да получи\". Военното командване на САЩ заяви, че реакцията на Северна Корея може да включва тест на ракета с голям обсег на действие, нещо, което Северна Корея спря,заедно с тестовете на ядрена бомба, от 2017 г.", "date": "2019.12.24", "title": "Тръмп : Готов съм за севернокорейските \"коледни подаръци\""}
{"url": "https://standartnews.com/svyat/tragichen-den-za-katedralata-notr-dam-409962.html", "text": "За първи път от повече от 200 години вярващите няма да присъстват на рождествена литургия в катедралата \"Нотр дам\" в Париж, която все още се възстановява от опустошителен пожар. Няма да има литургия в \"Нотр дам\" в полунощ. Последният път, когато това се е случило, е било по времето на Революцията. От 1803 г. в \"Нотр дам\" винаги се е отслужвала коледна литургия, заяви пред Ройтерс говорител на парижката епископия. На 15 април т.г. пожар срути покрива и кулата стрела на \"Нотр дам\", но другите камбанарии и външните стени бяха спасени, заедно с редица религиозни реликви и безценни произведения на изкуството. \"Болезнено е, защото бихме искали да празнуваме Коледа в \"Нотр дам\", но в същото време има и надежда: продължаваме с възстановяването, например този огромен кран, който ще помогне за премахването на ужасното скеле\", заяви монсеньор Патрик Шуве от администрацията на катедралата. Става дума за метално скеле, издигнато преди пожара с цел реставрация. Кранът ще трябва да демонтира една по една 10 000 тръби, или общо 250 тона метал, споени и заварени от огъня. Пожарът в \"Нотр дам\" предизвика мощна вълна от съпричастие във Франция и по целия свят - досега са потвърдени дарения и обещания за дарения в размер на 922 милиона евро, добавя АФП. Президентът Еманюел Макрон се надява храмът да бъде възстановен за пет години.", "date": "2019.12.24", "title": "Трагичен ден за катедралата Нотр дам"}
{"url": "https://standartnews.com/svyat/6-po-rikhter-razlyulya-kanada-409969.html", "text": "Земетресение с магнитуд 6 разлюля в понеделник западното крайбрежие на Канада, предаде БТА, като се позова на Геоложкия институт на САЩ. \r\n \r\nЕпицентърът на труса е бил на дълбочина 10 км. Локализиран е на 175 км западно от град Порт Харди с население от около 5 000 души, допълва агенция ТАСС. \r\n \r\nДо момента няма информация за разрушения и пострадали хора. Предупреждение за цунами не е обявено. \r\n \r\nПо-рано в същия район бе регистрирано земетресение с магнитуд 5,6, посочва ТАСС.", "date": "2019.12.24", "title": "6 по Рихтер разлюля Канада"}
{"url": "https://standartnews.com/svyat/otvorikha-muzey-na-makhmurluka-v-khrvatiya-409973.html", "text": "Ако изпитвате затруднения да си спомните какво е станало в предишната нощ на пиянство, вероятно Музеят на махмурлука в Загреб е за вас, пише АФП. \r\n \r\n\"Искахме да съберем предмети, с които хората се събуждат без да знаят как са попаднали при тях.\", казва 24-годишната Роберта Микелич, която открива музея заедно с приятеля си Рино Дубокович. \r\n  \r\nЗасега Музеят на махмурлука, за който собствениците твърдят, че е единствен по рода си, ще се съсредоточи само върху забавната част на пиянските истории. Следващият етап от развитието му е да обърне внимание на опасностите от прекаляването с алкохола и изпадането в безпомощно състояние. \r\n \r\nПредметите, с които са се събуждали пияни хървати, сред които има неща като пътен знак Стоп и саксия със странно растение на точки, са разположени безразборно в няколко стаи и символизират зиг-заг траекторията, по която почерпените се прибират от бара към дома. \r\n \r\nИма и черна дъска, на която посетителите могат да допишат изречението \"Аз се събуди с...\", като споделят своя пиянска история. \r\n \r\nНякои вече са дали своя принос, като има посетители които споделят, че се събудили с бившия си партньор, необичайно много тикви, две бездомни кучета и други. \r\n \r\nИдеята за откриването на музея дошла на Роберта и Рино, след като техен приятел се напил и се събудил с педал от велосипед в джоба, за който нямал обяснение. \r\n \r\n\"Ако се събудиш на терасата на старчески дом в Холандия, знаеш че си прекарал добре.\", пише един българин на дъската за споделяне на пиянски истории.", "date": "2019.12.24", "title": "Отвориха Музей на махмурлука в Хърватия"}
{"url": "https://standartnews.com/svyat/vzriv-v-yuzhnokoreyski-zavod-petima-raneni-410002.html", "text": " в южната част на страната, съобщиха агенция Йонхап и РИА Новости. Два взрива през пет минути станаха във вторник, 24 декември. Първият е бил в 13:14 часа (08:14 часа българско време - б.р.) в завод POSCO при производство на феромарган (сплав между желязо и манган) в Квантян - на 420 км югозападно от Сеул. Точната причина на аварията още не е установена, но от компанията съобщиха, че взривът и пожара са станали по време на изпитание на нов генератор на енергия от отработено гориво. Съобщава се, че взривът е бил толкова силен, че в домовете на разстояние четири км са задрънчали прозорците, а шофьорите на близкия мост са почувствали, че съоръжението се тресе. Петима от пострадалите сътрудници на завода са транспортирани до болницата. Тяхното състояние не е ясно.", "date": "2019.12.24", "title": "Взрив в южнокорейски завод, петима ранени"}
{"url": "https://www.standartnews.com/sport/bodurov-i-tsska-sofiya-se-razbrakha-409978.html", "text": "Шефовете на ЦСКА и защитникът Николай Бодуров са постигнали пълно съгласие относно правните им взаимоотношения. \r\nДвете страни са се разбрали договорът на футболиста да бъде прекратен по взаимно съгласие, пише „Тема спорт“. \r\nВчера бранителят е бил информиран, че официалната му раздяла с ЦСКА се отлага за първите дни на януари, тъй като между коледните и новогодишните празници нямало нотариус, който да анулира контракта. Така или иначе Бодуров със сигурност напуска Борисовата градина през януари. Интерес към него не липсва. \r\nДаже все още съществува вероятност той да облече екипа на Щурм Грац, където блести неговият приятел Кирил Десподов, а треньор е бившият му наставник на \"Армията\" Нестор Ел Маестро.", "date": "2019.12.24", "title": "Бодуров и ЦСКА-София се разбраха"}
{"url": "https://www.standartnews.com/sport/sportt-po-televiziyata-na-24-dekemvri-409971.html", "text": " Хокей на лед, „Барис“ - СКА   Хокей на лед, ЦСКА (М) - „Динамо“   NBA, „Торонто“ - „Бостън“   NBA, „Филаделфия“ - „Милуоки“ ", "date": "2019.12.24", "title": "Спортът по телевизията на 24 декември"}
{"url": "https://standartnews.com/svyat/koy-e-vzmozhniyat-naslednik-na-erdogan-410016.html", "text": "Настроението вече не е толкова еуфорично, колкото бе непосредствено след изборната победа на сегашния кмет на Истанбул Екрем Имамоглу. Изгряващата звезда на Народно-републиканската партия вече от доста време е затънала в подмолите на уморителната административна работа, която тежи върху плещите на истанбулския кмет. Най-големият проблем на Имамоглу е недостатъчният бюджет на 17-милионния град. Затова той вече е обявил война на прахосването на обществени средства: \"Спестихме между 60 и 70 милиона лири, като се отказахме от 1250 ненужни автомобила, взети на лизинг. Освободихме 1400 служители, които бяха назначени набързо в периода между двата избора\", пише Кристиян Буткерайт в анализ за Дойче веле. \r\n \r\nОсвен това новият кмет затвори кранчето на многобройните религиозни фондации, близки до президента Ердоган. По тази причина обаче държавните банки вече отказват да кредитират Истанбул, тъй че на Имамоглу му се наложи да търси пари в чужбина. А пари му трябват спешно, за да изпълни едно от предизборните си обещания: да разшири мрежата на градския транспорт. С кредит от \"Дойче банк\", който възлиза на 110 милиона евро, Имамоглу строи нова линия на метрото. За по-нататъшното разширяване на мрежата на подземната железница той разчита на финансиране от Франция и от Европейската банка за възстановяване и развитие \r\n \r\nВ съответствие с дадените от Имамоглу обещания, метрото вече работи денонощно и по уикендите, заседанията на Градския съвет се излъчват онлайн, децата от бедни семейства получават безплатно мляко за закуска в училище, изграждат се нови детски градини. На позиции, запазени досега само за мъже, вече се назначават и жени. Според журналиста Баруш Сойдан, Имамоглу е допуснал до момента само една грешка: \"Миналото лято в Истанбул имаше наводнения, а той беше на почивка в Бодрум. И не прекрати веднага ваканцията си, което не направи добро впечатление\". \r\n \r\n ", "date": "2019.12.24", "title": "Кой е възможният наследник на Ердоган"}
{"url": "https://www.standartnews.com/sport/chudo-po-koleda-futbolist-trenira-sled-insult-409977.html", "text": "По Коледа стават чудеса. Десният защитник на австрийския футболен шампион Залцбург - Патрик Фаркаш (вдясно на снимката), поднови тренировки, след като получи инсулт преди два месеца. 27-годишният Фаркаш припадна 20-ина минути преди сутрешното занимание на отбора преди мача от Шампионската лига на 23 октомври срещу Наполи (2:3) , а след като дойде в съзнание имаше проблеми да се движи и да говори. \r\n \r\nВъзстановяването на играча, обаче, протече много добре и той отново може да тренира. Бранителят все още трябва да приема медикаменти за разреждане на кръвта, но вярва, че ще може да се завърне в игра в началото на следващата година. \r\n \r\nПреди здравословния проблем той беше записал 2 гола и 4 асистенции в 10 мача на Залцбург през сезона.", "date": "2019.12.24", "title": "Чудо по Коледа! Футболист тренира след инсулт"}
{"url": "https://www.standartnews.com/sport/vatikana-iska-da-uchastva-na-olimpiyskite-igri-v-parizh-2024-409979.html", "text": "Ватикана планира да създаде собствен Национален олимпийски комитет, а след това да има делегация на откриването на летните олимпийски игри в Париж 2024. За това съобщи министъра на спорта на Ватикана Мелчор Санчес де Тока. За да има свой НОК е необходимо в страната да има до 5 спортни федерация. Първата, която е планирана да бъде създадена е по лека атлетика. След това ще има подобни по футбол, таекуондо и крикет. \r\n ", "date": "2019.12.24", "title": "Ватикана иска да участва на олимпийските игри в Париж 2024"}
{"url": "https://standartnews.com/svyat/fermer-razkri-na-putin-nay-moshchniya-lek-409987.html", "text": "Руският президент Владимир Путин беше на съвещание в Адигея, посветено на селското стопанство. Там той на шега посъветва руските мъже да хапват повече охлюви, за да се реши демографския проблем в страната, пише marica.bg. Фермер, занимаващ се с отглеждането на охлюви, разказа на руския лидер, че въпросните мекотели са най-силният афродизиак на планетата, на което Путин отвърна с шега. \"Мъже, чухте ли? Всички на охлювите. Ще решим и демографския проблем\", пошегува се президентът. Фермерът от Подмосковието разказа още на Путин, че най-вкусният охлюв е гроздовият охлюв. На това руският президент отговори: \"Само с чесън\". ", "date": "2019.12.24", "title": "Фермер разкри на Путин най-мощния лек"}
{"url": "https://standartnews.com/svyat/izpisakha-prints-filip-ot-bolnitsata-409998.html", "text": "Съпругът на британската кралица Елизабет Втора, 98-годишният принц Филип, херцог Единбургски, беше изписан от лондонската болница, в която беше приет в петък. Очаква се той да се присъедини към други членове на кралското семейство за празнуването на Коледа, предаде Ройтерс, цитирана от БТА. Филип беше видян да излиза от болницата \"Крал Едуард Седми\" и да се ръкува с медицинска сестра, преди да бъде откаран с автомобил \"Рейндж Роувър\". Очаква се принц Филип да се присъедини към други високопоставени членове на британското кралско семейство в имението \"Сандрингам Хаус\" в Източна Англия за коледните празници. Принц Филип беше приет в болница на 20 декември като предпазна мярка за лечение на старо заболяване.", "date": "2019.12.24", "title": "Изписаха за Бъдни вечер принц Филип от болницата"}
{"url": "https://standartnews.com/kultura/nikolay-urumov-shamarite-na-zhivota-te-pravyat-po-mdr-410020.html", "text": "Николай Урумов отново е в два от най-култовите образи в българската космогония. Големият актьор прие овациите на публиката в Младежкия театър след премиерата на „Bai Ganyo“ от Георги Данаилов по Алеко Константинов с режисьор Петър Кауков. В Русе пък жъне овации с моноспектакъла си „Мъжка задушница“ на Емил Бонев по романа \"Видрица\" на поп Минчо Кънчев. - Как се влиза в кожата на поп Минчо Кънчев, господин Урумов? - Емо Бонев успя от 2200 страници да синтезира всичко в 22 – без да се загубят нито духът, нито характерът, нито атмосферата на времето, които носи този чешит поп Минчо Кънчев. Емо ми даде своята драматизация през 2009-а. Вече играех Бай Ганьо в Пловдив, а той беше директор на театъра. Играех и „Живот в кашони“, работех върху „Лалугер“. Като усещане и готовност не бях извървял пътя си към „Видрица“. Така че 10 години този текст стоя у мен. Чест му прави на Емо, че не се обърна към друг. Благодарен съм му. Това лято се засякохме край „Свети Седмочисленици“ и му казах: „Емо, вече съм готов“. А той ми отговори: „Аз пък вече съм готов да го поставя“. Защото преди 10 години щяхме да търсим друг режисьор. Но най-точно и най-вътре в темата не може да бъде никой друг. Трябваше да решим и къде – коя сцена също е готова за „Видрица“. В Русенския театър има нещо мое – оттам започна любовта ми към това изкуство. Директорът Орлин Дяков веднага рече: „Задължително тук“.    - Припомнете ни кой е поп Минчо Кънчев. - От неук се изучава и става учител, поборник, съратник на Левски, заточеник в Диарбекир. Доживява свободата, за да се върне, да види какво се случва тук, да се хване за главата и да извика За тая България ли се бихме? И добавя: „Като поживях няколко дни в село, гледам хората и си мисля: Уж са все предишните,  ама малко под съмнение оставам. Навярно като са бягали нагоре в Балкана от нямане, са изгубили всичко човешко. Научили се да лъжат, да крадат и биля да убиват. Тези, които нямаха нищо, от кражби и лъжи придобиха парици. Какво чакаме, до кога ще се лутаме – гладни за присвояване на чуждото, жадни за чуждата пот? Не сме ли ний хора, не сме ли ний създадени по образ и подобие Божие? Какво време чакаме – то времето си върви?! Виждаме, че умират други – но не вярваме, че умираме и ние. Изповядваме, че сме смъртни. Но постъпваме, като че сме безсмъртни“. Левски е написал в тефтерчето си „Народе“ с 4 въпросителни, а поп Минчо е написал „До кога“ с 4 въпросителни. Но понеже той гледа на света с наивни по детски очи, всичко звучи забавно-иронизира и самоиронизира, спектакълът върви със смях. Някои от закачките са в стила на барон Мюнхаузен и неговите фантасмагории. За да се стигне до последните 15 минути на катарзиса, които хващат за гърлото. - Казахте, че сега, 10 години покъсно, се чувствате по-подготвен за поп Минчо Кънчев – в какво се променихте? - Косата ми побеля малко повече, шамарите от живота са ми малко повече. Мога да понеса драматизма на героя. Подготвен съм за него. Трагиката в образа трябва да се изживее. Иначе щях да изиграя представата си за героя – и нямаше да бъде толкова истинско, така, както го чувствам. Веселата част никога не е била проблем. Но едно е да си на 46, друго е да си на 56. Самият поп Минчо Кънчев е на около 60, когато започва да пише историята си. Това чакане и зреене беше от полза. Вече имахме няколко срещи с публиката. След спектакъла ме чакаха зрители от втората и третата възраст, викаха Браво като млади фенове. На Никулден зала 1 във Фестивалния и конгресен център във Варна беше изкупена до последния билет. - Споменахте за шамари... Нима звезда като вас има нужда от тях?  - Шамарите са неизбежни. Едно време с тях се растеше – от родителите, учителите, улицата. Ако не получиш някой и друг удар от ляво и от дясно, как ще влезеш в правия път? Иначе ще се луташ и токувиж си свърнал към калта. Е, сега, разбира се, шамарите са забранени. Но шамарите на живота те правят по-мъдър – иначе безрасъдството ти може и да няма край.     - Пак сте в стихията си, наречена „Бай Ганьо“ – каква е тръпката тук и сега? - Прочитът е нашият с Петър Кауков в Пловдив, но спектакълът, естествено, не е същият. Няма ги онези мои партньори от Пловдив, с които го играхме 12 години. Спряхме, когато избухна пожарът в театъра - може би щяхме да го играем още. Но Стоян Миндов, Стефан Бобадов и Георги Василев си отидоха. Сега колегите в Младежкия, разбира се, са прекрасни и предлагат различни провокации, но вече са други. Сценографията и костюмите са различни. Времето е различно, може би има нюанси в провокациите, но Бай Ганьо няма как да се промени. А и аз не мога да избягам от него, вече съм много вплетен в общия му прочит. Моето в него е търсено и намерено, то е вярно и не може да бъде друго. Без значение, че от първата репетиция до днес са минали 20 години. Нашият Бай Ганьо пак няма да бъде с потури, мустаци и дисаги - етнографски персонаж, който плюе, храчи и пърди. Той отново ще бъде с черно костюмче и бяла риза, всеки може да се огледа и да се познае. Няма да е крайно отрицателен образ, а противоречива личност – като всички нас. Ще се вихри в бясното си темпо, във въртящата се динамика на сцената. Отново предлагаме действия, а не разказваме обстоятелства. Всичко е близко и комуникативно – в контекста на времето, в което живеем.         - Защо ви е толкова любим Бай Ганьо? - Любим ми е, защото познавам прототипите. Понякога дори и аз не се контролирам и реагирам първично и първосигнално. Никак не ми е чужд, изразява това, което чувства в момента. Жив и близък човек, а не е икона от литературата. Изчистихме всякакви елементи, които биха го превърнали във вицов персонаж. Той не е вицов персонаж. Изчистихме всякакви елементи, които биха го направили фейлетонен образ. Той не е фейлетонен образ. Изчистихме всичко, което би могло да го отведе към естрадата. Той не е естраден герой. Искахме да бъде съвсем реален. Да не говорим, че чаят у Иречек е истински, както и супата при Марженка. Като в киното, където живееш, а не играеш – без карикатури и шаржове. Постига се, когато си на 1000 вътре. А появи ли се и разминаването, се стига до комедията.    - Как останахте с акъла си в цялата си тази популярност? - Моето постоянно връщане към село ми помага често да си спомням за стартовата си позиция. Всеки месец съм там. Никога не съм късал със земята. Постоянно преодолявам тези 520 километра. Но дали ще е село, дали ще е град няма значение. Важното е да не си отрязал корените си, да не са те отскубнали от тях.  Както беше при великия Радичков – затова остава витален и вечен, макар и да го няма. - Как премина турнето ви в Северна Америка? - Никога не съм вярвал, че ще стигна до там.  Една от невъзможните мечти, която се оказа изпълнима. Не само да отида и да зяпам по „Бродуей“, но и да играя, да се срещна с хора. Благодарение на продуцентката ни Петя Романова, с Мишо Билалов успяхме да общуваме с много сънародници – те ни чакаха след всяко представление. Вечеряхме заедно, споделяха, говореха... - Впечатления? - Всички мечтаят да се върнат. Всеки носи съдбата си. Там са наясно с новините в България – не е като едно време. Но имаше хора в Маями, които вече са си купили апартаменти във Варна и чакат да се пенсионират. Имаше хора от Монреал, които си бяха написали завещението – макар и в активна възраст – за да бъдат погребани в България. Децата им са пораснали – родили са собствени деца. Тъкмо те, от третото поколение, вече нямат толкова много думи на български. Дядовците и бабите, майките и татковците са си наши. Като Владо от „Лалугер“, който живее в Лас Вегас, но е свързан чрез невидима нишка с бабината си къща в България и през две-три години се завръща – винаги знае и помни кой е. Но най-същественото е, че не бива да се отказваме от сънародниците ни навън. Тук можем да сме 6 милиона, но още толкова живеят навън. Един българин да има някъде, там е България. 10 представления в САЩ, 2 в Канада. Освен нас, подобно турне за 26 дни са правили само „Ролинг стоунс“.  - Играхте със Стефан Данаилов и Стоянка Мутафова в „Ревизор“ на Сатирата, а с Ламбо – и много в киното и телевизията... - Когато за първи път излязох на софийска сцена – при това в Народния, бях плътно до Ламбо. В „От ума си тегли“ на Грибоедов: той – Чацки, известен като руския Хамлет, аз – слугата Петрушка. Така го гледах, така го слушах, че и досега мога да ви цитирам големия му монолог. По-късно - в „Дон Кихот“, отново в Народния. После се заредиха и филмите – „Хайка за вълци“, „Бай Ганьо се завръща“, „След края на света“...  Много сме си партнирали. Съдба. Той ми се радваше, аз му се радвах – а по стълбите на „Ревизор“ танцувахме и той ме щипеше по бузите. Ламбо беше харизма, усмивка, предразполагаше към лекота, носеше лекота, разпръскваше лекота. Несъзнателно, но постоянно.  Стояна също беше неописуема, никога повече няма да се роди друга като нея. В „Ревизор“ тя беше Анна Андреевна, а аз – Хлестаков. И понеже героинята й постоянно се бореше за моето внимание, Стояна всеки път се чудеше какво да измисли, не чакаше някой да й казва. Преди едно представление – без никой да знае – отишла в гардероба, намерила някакви лъскави кюлоти и ги облякла под кринолина. Вече на сцената тръгнах към нея, а тя се обърна с гръб към мен, преметна огромната си рокля през главата и пред публиката лъсна розовият й сатенен задник. Фурия, действително стихийно бедствие. Пак в „Ревизор“ трябваше да мина зад нея и да си сложа ръцете върху очите й – та да познае кой е. Тя ми взе китките и ги постави върху гърдите си, като не спираше да мачка бюста си под тях с помощта на пръстите ми. Кикот до премала. Това беше тя – страшно изобретателна. И все я питах: „Да не се повтарям с Калата?“ – нали все играех негови коронни образи: Хлестаков, Бай Ганьо,  Маргариди от „Криворазбраната цивилизация“... „Не, не, различен си, друг си – с финес, с лекота“, твърдеше тя. Стояна да ти даде подобна оценка, няма какво повече да искаш. А след „Ревизор“ където и да се видехме, се прегръщахме и целувахме.", "date": "2019.12.24", "title": "Ники Урумов: Шамарите на живота те правят по-мъдър"}
{"url": "https://www.standartnews.com/sport/fiorentina-posreshcha-koleda-s-nov-trenor-409980.html", "text": "Фиорентина посреща Коледа с нов треньор. Начело на тима застава Джузепе Якини. 55-годишният специалист заменя на поста Винченцо Монтела, който беше уволнен през уикенда след осем месеца работа в клуба заради серия от слаби резултати, завършили с домакинска загуба от Рома с 1:4. \r\nФиорентина за последно спечели в калчото в края на октомври, а след седем мача без победа отборът се свлече на 15-ото място в класирането и само на 3 точки над зоната на изпадащите. \r\n \r\nЯкини е добре известен треньор в Италия, която е печелил промоция от Серие Б с четири различни клуба, но никога не е водил някой от местните грандове, както и не е печелил значим трофей. \r\n \r\n\"Настоящата ситуация ни и пропадането ни в класирането ни принудиха да сменим треньора. Якини е страхотен човек, който е свързан с Флоренция и с Фиорентина. Сега ще трябва да бъдем единни и възможно най-бързо отново да поемем по правилния път\", коментира собственикът Роко Комисо, който закупи клуба за 160 милиона евро през юни. \r\n \r\nЯкини изведе до изкачване в елита Киево (2008), Бреша (2010), Сампдория (2012) и Палермо (2014), а също така е ръководил Венеция, Чезена, Виченца, Пиаченца, Сиена, Удинезе и Сасуоло. \r\nЗа последно специалистът работи в Емполи, но беше уволнен през март след само четири месеца на кормилото на отбора.", "date": "2019.12.24", "title": "Фиорентина посреща Коледа с нов треньор"}
{"url": "https://standartnews.com/balgariya/gadayat-s-pitka-vglen-i-luk-409981.html", "text": "По късметите в \"боговицата\" (питката) се предсказва какви ще са добивите от реколта през годината. Ако в парчето се падне сламка, това означава, че ще се роди много жито. Който намери клонка от плодно дърво, ще бъде щастлив и честит през цялата година. Тиквена семка пък предвещава умножаване на животните в стопанството. Ако сребърната пара е в парчето, отделено за Богородица или за къщата, годината ще е много добра за всички. На въглен може да се предскаже и времето през годината. Наричат се 12 въглена за 12-те месеца и отново пепелта показва дали ще бъдат благоприятни за реколтата и човека. За изобилието на месеците през годината се гадае и с лук и сол. След като всички си легнат, домакинята разрязва глава кромид лук и слага в 12 люспи 2 - 3 щипки сол. Нарича ги на 12-те месеца и ги качва на покрива на къщата. На сутринта гледа дали солта се е стопила или не. Ако се е стопила, съответният месец ще е дъждовен и плодороден. Ако солта е останала и се е втвърдила, месецът ще е сух и неплодороден. Ако пепелта от бъдника на сутринта е много, много ще е и плодът по земята и стоката. Житните зърна, които се отронват от сламата, върху която е наредена празничната трапеза, се прибират и се хвърлят на хармана по време на вършитба. Това се прави, за да има много жито. Пепелта от \"бъдника\" прибират в гърне, за да я сложат наесен в житото за посев или в солта за телетата.", "date": "2019.12.24", "title": "Гадаят с питка, въглен и лук"}
{"url": "https://standartnews.com/kultura/pet-manastira-se-obnovyavat-s-evrosredstva-410011.html", "text": "Обновяват пет манастира с евросредства, съобщиха от МРРБ. Това са Бачковският, Троянският, Кремиковският, Килифаревският и Плаковският манастир. Очаква се с реставрирани стенописи, манастирски работилници и туристически атракции духовните средища да привличат все повече посетители. И петте манастира са обявени за паметници на културата. Очаква се възстановяването и на три църкви. Предвижда се сградите им да бъдат ремонтирани, районите да са облагородени. Ще бъде построен и туристически център във втория по големина български манастир - \"Успение Богородично\" край Бачково. Проектът е по Оперативна програма \"Региони в растеж\" 2014-2020 г. Така ще бъдат създадени нови възможности за поклоннически туризъм в един от най-обичаните и посещавани български манастири.  ", "date": "2019.12.24", "title": "Пет манастира се обновяват с евросредства"}
{"url": "https://www.standartnews.com/sport/kolko-shche-platyat-yapontsite-za-olimpiadata-v-tokio-409982.html", "text": "Организаторите на олимпийските игри в Токио 2020 ще похарчат общо 1.35 трилиона йени (около 12.6 милиарда долара/22.1 милиарда лева) за провеждането на най-голямото спортно състезание догодина. Те обясниха, че разходите са непроменени от миналата година, въпреки че някои скорошни спонсорски договори и продажбата на билети им осигуриха резерв от 30 милиона долара. Японският национален одиторски борд обаче твърди в доклад от 177 страници, че олимпиадата ще бъде много по-скъпа от това, което е обявено. От организацията добавят 9.7 милиарда долара като допълнителни и необявени разходи, свързани с организирането на мероприятието. В допълнение на това, Токио също има проекти, свързани с олимпиадата, както бе обявил губернаторът на столицата Юрико Койке. Организаторите признават, че не включват изграждането на някои помощни съоръжения за параолимпийците, тренировъчните програми за доброволците, рекламирането и туристическите планове. Те считат, че тези разходи не са свързани директно с олимпиадата. Одиторският борд обаче откри подобни неща и миналата година.   \"Както стана ясно миналата година, техният доклад не свързва разходите по тези дейности и съоръжения пряко с олимпийските игри. Той просто сумира многобройни проекти, на които може да се гледа като подпомагащи олимпиадата.   В това число попадат и проекти, които бяха изготвени без връзка с игрите\", твърдят организаторите. Водещите японски финансови издания \"Никей\" и \"Асахи\" също стигнаха до заключението на одиторите, че сумата ще бъде много по-сериозна от обявената. Те смятат, че организацията на Токио 2020 ще погълне около 3 трилиона йени (около 28 милиарда долара). Във връзка с това, одиторите поискаха по-голяма прозрачност.   \"За да предостави достоверна информация на обществото и хората да разберат за действията на правителството и подкрепяни от него проекти, организаторите трябва да изяснят цялостната картина на приготовленията и тяхната цена\", се пише в одита.   Само 5.6 милиарда долара от огромния бюджет за Токио 2020 е съставен от спонсорски договори, продажба на билети и маркетинг, а всичко останало идва директно от данъкоплатците, столицата Токио и други регионални правителствени структури. Продажбата на билети отбеляза огромен успех, но търсенето на пропуските е 20 към 1 и хората недоволстват, защото няма да могат да посетят мероприятие, което самите те финансират.   В изследване през 2016-а година от Университета на Оксфорд, авторът Бент Фливберг обяснява нашироко защо всъщност олимпийските игри винаги имат проблем с ограничаването до предварително зададените финансови параметри. \"Олимпийските игри са единственият мегапроект, който винаги надхвърля бюджета си и това е много странно\", казва той в интервю. \"Ние мислим, че това е свързано с уречената дата, защото те трябва да започнат навреме. Олимпийските игри не местят церемонията по откриването, така че когато се появят проблеми, каквито несъмнено има при проекти от подобни мащаби, организаторите трябва да хвърлят повече пари. Точно това се случва на олимпиади\", добави Фливберг.", "date": "2019.12.24", "title": "Колко ще платят японците за олимпиадата в Токио"}
{"url": "https://www.standartnews.com/sport/vdigat-parite-na-australian-oupn-409999.html", "text": "Организаторите на Откритото първенство на Австралия по тенис обявиха, че вдигат наградния фонд за 2020 с 13,6 процента. Това прави общо 49,1 млн. долара. Първият турнир от Големия шлем ще започне на 20 януари 2020 година в Мелбърн. \r\n \r\nПобедителите на единично при мъжете и при жените ще вземат чекове за по 4,12 милиона австралийски долара (2,85 милиона долара). \r\n \r\nНай-голямо е увеличението за квалификациите и за началната фаза на турнира, като отпадналите в първия кръг на пресявките ще вземат по 20 хиляди австралийски долара, с 1/3 повече от 2019 година, а загубилите на старта на основната схема ще заработят по 90 хиляди австралийски долара, с 20 процента повече от този сезон. \r\n \r\nТова затвърждава тенденцията за увеличаване на парите на големите турнири в тениса, като за последните пет сезона наградният фонд на Откритото първенство на Австралия се е повишил с 61.4 процента, следвайки тенденцията на другите три състезания от Шлема в Париж, Лондон и Ню Йорк. \r\n \r\nПрез 2019 година Откритото първенство на САЩ раздаде рекордните 57 милиона долара, като шампионите поединично взеха по 3.85 милиона долара.", "date": "2019.12.24", "title": "Вдигат парите на Аустралиан оупън"}
{"url": "https://standartnews.com/kultura/riton-vesko-i-silviya-po-bulgaria-on-air-409986.html", "text": "Началото на празничната програма по Bulgaria on air е на 24 декември със специалния концерт на Веселин Маринов за 35-годишнината му на музикалната сцена. В 20,30 часа зрителите ще се насладят на филма-спектакъл на Нешка Робева „Орисия“, който спечели не само сърцата на публиката, но и редица международни награди. След магията на танца аудиторията ще се потопи в холивудския блясък и историята на Изабела I с лентата „Кралицата на Испания“. Навръх Коледа Bulgaria on air ще зарадва зрителите с два концерта – на дует „Ритон“ и Силвия Кацарова. В 16,30 часа започва „В ритъма латино“, с който Катя и Здравко препълниха НДК. В 20,30 часа е началото на „Рок и Любов – Новото лице на Силвия Кацарова“. Звездата в компанията на 12 музиканти изпълнява не само най-големите си хитове, но и някои от световните рок класики на всички времена.   Комедията „Коледна размяна“ ще събере цялото семейство пред малкия екран, за да проследи историята на адвоката Мич, който няколко дни преди Коледа магически разменя тялото си с това на 11-годишния си син Роби. Минути преди полунощ, в 23,40 часа, е стартът на биографичния филм „Банклейди“, който разказва за Гизела Верлер – първата германка, извършила банков обир. Филмов маратон с много смях и драма ще бъде вторият ден от Коледа – 26 декември. Начало дава френската комедия „Изгубени в Париж“, която започва в 16,30 часа. Лентата разказва за канадската библиотекарка Фиона, която заминава за Париж, за да се срещне с леля си. Пристигайки във френската столица, Фиона разбира, че леля й е изчезнала, а издирването й слага начало на лудо препускане из улиците на най-романтичния град в света. В 20,30 часа лентата „Кралицата на пустинята” ще пренесе зрителите в Близкия Изток, представяйки вълнуващата история на археолога и изследовател Гертруд Бел. За лятното приключение на Василий Кузякин и страстта му към гълъбите в 23 часа разказва руската комедия „Любов и гълъби“. В последните часовете на 2019-а за доброто настроение е богатата палитра от музика. Начало ще даде концертът „Безвремие“ на дует „Авеню“, който започва в 20,30 часа, а след това ще бъде излъчен спектакълът на Владимир Ампов-Графа от „Арена Армеец“. С музика ще продължат и първите минути на 2020 година – половин час след полунощ публиката ще се наслади на концерт на Берковската духова музика, а в 02:00 часа, в ефира на Bulgaria ON AIR, запазено място има група „Фактор“. Празничната програма ще продължи и през първия ден на 2020 година. Много смях и забавни моменти ще предложи френската драма „Виктория“, която започва в 16. В 20,30 часа ефира превзема концертът на Веселин Маринов „Представи си“, а в 22:50 часа драмата „Алтамира“, която разказва за Марселино де Саутуола - испанецът, открил пещерата Алтамира.", "date": "2019.12.24", "title": "„Ритон“, Веско и Силвия по Bulgaria on air"}
{"url": "https://standartnews.com/kultura/robi-uilyams-bashcha-za-primer-409992.html", "text": "Как Роби Уилямс празнува Коледа, как възпитава трите си деца и как се променя през годините? Георги Тошев и операторът Румен Василев потърсиха отговорите на тези и други въпроси в среща с британската звезда в Торун, а техният филм ще се завърти на 28 декември в bTV Репортерите. Уилямс е избрал полската перла, за да представи новия си коледен албум. “Щастлив съм, че песните ми са достигнали до публиката. Това е много важно за мен. Замисълът на албума беше да създаде този тип енергия, която става част от живота и музиката на хората. Исках да донесе радост заради настоящия зимен сезон, но и просто да ги направи щастливи без причина”, споделя Роби Уилямс пред камерата на bTV. “Той е много спонтанен и откровен човек. Трябват му няколко минути, за да те прецени и да ти даде доверието си. Беше хубав и личен разговор. Харесвам хора, които не се страхуват да говорят за трудните моменти в живота си. Респектиращо е, когато звезда от ранга на Роби Уилямс разказва открито за проблемите по пътя си. Днес той е преодолял агорофобия, зарязал е наркотиците и е станал баща за пример”, коментира авторът Георги Тошев. Роби Уилямс е продал над 70 милиона албума, като негови са шест от 100-те най-продавани в британската история. Има 15 сингъла номер едно. Влиза в „Рекордите на Гинес“, като само за един ден продава 1 600 000 билета за турнето му през 2006 година. Спечелил е 17 британски награди, почти двойно повече от всички други изпълнители. През 2003-а поставя рекорд, като в рамките на три поредни вечери пее пред 375 000 души. Роби Уилямс е третият най-пускан изпълнител по британското радио за последните 20 години след Елтън Джон и Джордж Майкъл. Роби е роден през 1974 година в английския град Стоук он Трент. Учи в католическо училище, където се запалва по музиката. Увлича се от танци и участва в детски пиеси. На 16 влиза в най-успешната британска момчешка банда Take That. През 1995-а,  в разгара на нейния успех, я напуска внезапно. Мнозина мислят, че кариерата му ще приключи бързо, но грешат. Роби записва хита на Джордж Майкъл “Свобода” и се връща в шоубизнеса по-силен отвсякога. Следват хитове като Millennium, Strong, No Regrets и She’s the One. Подписва договор с EMI за 80 милиона паунда, следват концерти, скандали, наркотици и много гняв.", "date": "2019.12.24", "title": "Роби Уилямс – баща за пример"}
{"url": "https://www.standartnews.com/sport/levski-lukoyl-otnovo-e-lider-v-basketbola-409970.html", "text": "Баскетболистите на Левски Лукойл разгромиха последния в класирането Ямбол с 97:59 (35:23, 19:16, 13:12, 30:8) като гости в среща от 12-ия кръг на първенството. Това бе 11-и успех на момчетата на Тити Папазов и той ги върна на върха в класирането с 23 т. Толкова има и шампионът Балкан. Венцислав Петков беше най-резултатен за успеха на столичани с 23 точки, Ричард Амаради добави 16 и 7 борби. Дарин Иванов записа 21 точки и 6 асистенции за домакините, които загубиха  за 11-и път през кампанията и останаха на дъното. Новото сръбско попълнение в състава на Ямбол Милош Койбашич дебютира с 10 точки и 4 борби. \r\nБерое нямаше особени проблеми срещу домакина Спартак (Плевен) и спечели със 102:76 (25:19, 33:15, 25:22, 19:20), за да запише деветия си успех в кампанията и с 21 точки да се изравни с третия в класирането Рилски спорстист. \r\nЧерноморец Бургас постигна едва втора победа за сезона след 84:81 (15:20, 25:25, 25:21, 19:15) над гостуващия Академик (Пловдив). Домакините изоставаха с 53:60 в средата на третата четвърт, но постепенно наваксаха. В последната минута резултатът беше 81:81, но тройка на Роберт Георгиев 35 секунди преди края се оказа решаваща. Блейк Рейнолдс беше най-полезен за бургазлии с 20 точки и 9 борби, а Роберт Георгиев допринесе с 19 точки и 6 борби. Капитанът на пловдивчани Васил Бачев беше добър за гостите с 15 точки, 6 борби и 3 асистенции.", "date": "2019.12.24", "title": "Левски Лукойл отново е лидер в баскетбола"}
{"url": "https://standartnews.com/svyat/top-iztrebitel-su-57-se-razbi-v-rusiya-409985.html", "text": "Изтребител Су-57 се разби в тайгата на Русия. Инцидентът е станал при тренировъчен полет в Хабаровска област. За щастие няма пострадали, съобщи ТАСС. Агенцията уточнява, че пилотът е успял да катапултира. Той не е получил травми, съобщи представител на администрацията на град Комсомолск на Амур. Изтребителят Су-57, модел Т-50 е извършвал рутинни изпитания в тайгата. Няма жертви и разрушения на земята. Самолетът се е разбил на 111 км от Комсомолск на Амур. Пилотът е бил прибран от хеликоптер.  Разбилият се изтребител не е принадлежал на армията. Първата доставка за руските ВВС е била запланувана за тази седмица, уточнява РИА \"Новости\". Припомняме, че моделът Т-50 на Су-57 е 5-то поколение реактивен многоцелеви изтребител, разработен от ОКБ Сухой за военновъздушните сили на Русия. Той трябва да замести остарелите руски изтребители 4-то поколение МиГ-29 и Су-27 в руските ВВСС. Су-57 е разработен като директен отговор на американските F-22 Raptor и F-35 Lightning II. Т-50 прави своя първи полет на 29 януари 2010 г. Неговият втори полет е на 6 февруари 2010 г. До 31 август 2010 г. прототипът извършва общо 17 полета.", "date": "2019.12.24", "title": "Топ изтребител Су-57 се разби в Русия"}
{"url": "https://www.standartnews.com/sport/trenort-na-natsionalite-posreshcha-koleda-v-dubay-409994.html", "text": "Селекционерът на националния отбор по футбол Георги Дерменджиев се е отдал на заслужен отдих преди коледните празници, като дестинацията е Дубай, където вероятно ще посрещне големия християнски празник. Това става ясно от серия публикации на съпругата му Марияна в социалната мрежа Фейсбук. Двамата са придружени и от по-малкия им син Георги. Специалистът, който на 4 януари ще навърши 65 години, събира сили за предстоящия важен плейоф за националния отбор през март, когато играем с Унгария в двубой с висока стойност, който е крачка по пътя за Евро 2020. В Дубай Георги Дерменджиев и семейството му се наслаждават на лукса в емирството, но не пропуснаха възможността да посетят пустинята, да участват на сафари в пясъците и да се повозят на камили. Както е известно, важният плейоф с Унгария ще се играе на 26 март 2020 г. на националния стадион \"Васил Левски\". Преди това на 26 февруари националите имат контрола с Беларус. При успех над унгарците, ще срещнем победителя от мача между Исландия и Румъния за място на европейското първенство.", "date": "2019.12.24", "title": "Треньорът на националите посреща Коледа в Дубай"}
{"url": "https://www.standartnews.com/sport/ibrakhimovich-pred-podpis-s-milan-409996.html", "text": "Шведският нападател Златан Ибрахимович ще стане футболист на Милан през януари, съобщи италианската агенция АНСА. \r\n \r\nТехническият директор на \"червено-черните\" Паоло Малдини потвърди, че двете страни продължават да преговарят. Според АНСА двете страни са много близо до споразумение и се очаква в близките дни 38-годишният Ибрахимович да подпише договор с клуба. \r\n \r\nИнтерес към нападателя имаха още два клуба от калчото Болоня и Наполи, но те се отказаха. Карло Анчелоти заяви вчера, че може да покани шведа в Евертън. \r\n \r\nИбрахимович ще стане свободен агент на 1 януари. През последната година той записа 31 гола в 31 мача за Лос Анджелис Галакси в Мейджър Лийг Сокър на САЩ. \r\n \r\nНападателят е играл за Милан в периода 2010-2012 година, като за два сезона се отличи с 56 гола и 24 асистенции в 85 мача за отбора.", "date": "2019.12.24", "title": "Ибрахимович пред подпис с Милан"}
{"url": "https://standartnews.com/biznes/35-miliona-evro-za-zaplati-shche-izkharchi-bnb-410005.html", "text": "За възнaгpaждeния нa cпиcъчния cъcтaв нa БHБ ca пpeдвидeни 34 658 xил. лв., ĸoитo ce yвeличaвaт c 3360 xил. лв., или c 10.7% cпpямo 2019 г. B дoĸлaдa нa Цeнтpaлнaтa бaнĸa ce пoдчepтaвa, чe пpeдвидeнoтo нapacтвaнe oтpaзявa нopмaтивнитe изиcĸвaния в Зaĸoнa зa БHБ, нapacтвaнeтo нa paбoтнитe зaплaти в ceĸтopи, ĸoитo ca в пpяĸa ĸoнĸypeнция зa paбoтнa pъĸa c БHБ, инфлaциятa пpи пoтpeбитeлcĸитe цeни, ĸaĸтo и пyбличнo oпoвecтeнoтo yвeличeниe нa зaплaтитe в бюджeтния ceĸтop c 10%. Cъглacнo чл. 23, aл. 3 oт Зaĸoнa зa БHБ възнaгpaждeниятa нa cлyжитeлитe в БHБ нe мoжe дa ca пo-ниcĸи oт тeзи нa cлyжитeли cъc cxoдни фyнĸции в дpyги бaнĸи C oглeд пpeoдoлявaнe нa тpyднocтитe, cвъpзaни c нaбиpaнeтo и зaдъpжaнeтo нa виcoĸoĸвaлифициpaни cпeциaлиcти пo инфopмaциoнни тexнoлoгии, e пpeдвидeнo yвeличaвaнe c 6.61% нa cpeдcтвaтa зa възнaгpaждeния нa cлyжитeлитe нa Бaнĸaтa, пoпaдaщи в пoдгpyпa \"инфopмaтици\". Πлaниpaнитe paзxoди зa възнaгpaждeния нa нecпиcъчния cъcтaв нa Бaнĸaтa възлизaт нa 200 xил. лв. и ocтaвaт нeпpoмeнeни cпpямo 2019 г.", "date": "2019.12.24", "title": "35 милиона евро за заплати ще изхарчи БНБ"}
{"url": "https://standartnews.com/biznes/nay-evtinite-novi-koli-u-nas-410024.html", "text": "Стара и неприятна истина е, че България е с най-вехтия автопарк в Европа. Причината е ясна - ниските доходи спрямо страни от ЕС. И все пак, има изгодни предложения на родния автопазар, които са възможни за финансовите възможности на българите. Ето няки от тях. Haй-дocтъпнoтo пpeдлoжeниe oтнoвo e oт pyмънcĸия пpoизвoдитeл Dасіа. Cpeщy 14 390 лeвa пoлyчaвaтe чиcтo нoв aвтoмoбил oт мoдeлa Ѕаndеrо. B бaзoтo oбopyдвaнe влизaт LЕD cвeтлини oтпpeд, cиcтeмa зa cлeдeнe нa нaлягaнeтo нa гyмитe, ĸpyиз ĸoнтpoл и ĸлимaтиĸ. Aвтoмoбилът oбaчe e бял c чepни бpoни, a зa дpyгитe цвeтoвe cлeдвa дa дoплaтитe. Двигaтeлят e бeнзинoв c мaĸcимaлнa мoщнocт 73 ĸ.c. Cлeдвaщoтo пpeдлoжeниe идвa oт Cтpaнaтa нa изгpявaщoтo cлънцe. Maлĸият Ауgо ce пpeдлaгa c тpи вpaти и eднoлитpoв бeнзинoв двигaтeл cъc 72 ĸoнcĸи cили и пeтcтeпeннa pъчнa ĸyтия. Bepcиятa c 5 вpaти cтpyвa c 1 000 лeвa пoвeчe. B бaзoвoтo oбopyдвaнe влизaт ĸлимaтиĸ, нo липcвa цeнтpaлнo зaĸлючвaнe. Ѕkоdа cпpяxa нaй-мaлĸия мoдeл cи мoдeл СіtіGо, a нaй-дocтъпният ceгa e Fаbіа. Aвтoмoбилът идвa c мaлъĸ бeнзинoв двигaтeл c 60 ĸ.c., cтapт-cтoп cиcтeмa, нo нямa ĸлимaтиĸ. Eлeĸтpичecĸитe cтъĸлa cъщo ca eĸcтpa, ĸoятo пoлyчaвaтe пpи cлeдвaщoтo нивo нa ĸoмфopт, зa ĸoeтo тpябвa дa дoплaтитe oщe 900 лeвa. Цeнaтa e c oбявeнa пpoмoция. Знaчитeлнo пo-cĸъпo e пpeдлoжeниeтo нa Vоlkѕwаgеn в cъщия ĸлac. Maлĸoтo Роlо идвa c eднoлитpoв бeнзинoв двигaтeл c 80 ĸoнcĸи cили, ĸлимaтиĸ, aвapийнo cпиpaнe в гpaдcĸи ycлoвия и cтapт-cтoп cиcтeмa и eл. cтъĸлa. Πpeдлoжeниeтo oт Иcпaния е нa мaлĸo пo-дocтъпнa цeнa. Двигaтeлят e cъщият, a в бaзoвoтo oбopyдвaнe oтнooв имa пpeдни eл. cтъĸлa и ĸлимaтиĸ. Moдeлът ce пpeдлaгa и cъc cиcтeмa, ĸoятo пoдпoмaгa тpъгвaнeтo пpи нaĸлoн. Cъc знaчитeлнo пo-ниcĸa цeнa oт тaзи нa Роlо идвa мoдeлът uр!, ĸoйтo e и eдин ĸлac пo-ниcĸo. Toй e и eдинcтвeният oт \"тpизнaци\", ĸoйтo вce oщe ce пpeдлaгa в Бългapия. Cpeщy тaзи cyмa пoлyчaвaтe мoдeл c 2 (3) вpaти, eднoлитpoв бeнзин c 60 ĸ.c., ĸлимaтиĸ и eл. cтъĸлa. Южнoĸopeйcĸoтo пpeдлoжeниe нa Кіа вĸлючвa ĸлимaтиĸ и пpeдни eл. cтъĸлa в бaзoвo cи oбopyдвaнe. Aвтoмoбилът e зaдвижвaн oт 1-литpoв бeнзинoв двигaтeл c 67 ĸ.c. Фpaнция влизa в ĸлacaциятa c Реugеоt 108. Tyĸ oтнoвo нямa изнeнaди - имa ĸлимaтиĸ и пpeдни eлeĸтpичecĸи cтъĸлa. Зaдвижвaнeтo e чpeз 1-литpoв бeнзин cъc 72 ĸ.c.", "date": "2019.12.24", "title": "Най-евтините нови коли са у нас"}
{"url": "https://www.standartnews.com/sport/prandi-obyavi-boytsite-za-berlin-410022.html", "text": "Националният волейболен селекционер Силвато Пранди събра националите преди решителната олимпийска квалификация в Берлин в началото на 2020 година. Разпределители: Георги Сеганов и Добромир Димитров Диагонали: Цветан Соколов и Велизар Чернокожев Посрещачи: Тодор Скримов, Николай Пенчев, Розалин Пенчев, Мартин Атанасов и Георги Петров Центрове: Виктор Йосифов, Теодор Тодоров, Светослав Гоцев и Алекс Грозданов Либеро: Теодор Салпаров и Петър Каракашев Първата тренировка на националния отбор за мъже е на 26 декември следобед в София. Част от състезателите, като играещите в Италия Виктор Йосифов и Алекс Грозданов ще се присъединят ден по-късно.  На 28 декември ще се включи и Цветан Соколов, който участва във финалния турнир за купата на Русия. Също на 28 декември между 16 и 16,30 ч в зала „Христо Ботев” състезателите и треньорският щаб ще бъдат на разположение на медиите. На 31 декември от 15:00 часа и на 1 януари от 16:00 часа ще се изиграят двете контролни срещи с Египет. Допълнително ще бъде обявено дали и приятелските мачове в „Христо Ботев” ще бъдат открити за фенове. Отборът на България заминава за Берлин на 3 януари в 11:50 часа.", "date": "2019.12.24", "title": "Пранди обяви бойците за Берлин"}
{"url": "https://standartnews.com/sport/levski-lukoyl-otnovo-e-lider-v-basketbola-409970.html", "text": "Баскетболистите на Левски Лукойл разгромиха последния в класирането Ямбол с 97:59 (35:23, 19:16, 13:12, 30:8) като гости в среща от 12-ия кръг на първенството. Това бе 11-и успех на момчетата на Тити Папазов и той ги върна на върха в класирането с 23 т. Толкова има и шампионът Балкан. Венцислав Петков беше най-резултатен за успеха на столичани с 23 точки, Ричард Амаради добави 16 и 7 борби. Дарин Иванов записа 21 точки и 6 асистенции за домакините, които загубиха  за 11-и път през кампанията и останаха на дъното. Новото сръбско попълнение в състава на Ямбол Милош Койбашич дебютира с 10 точки и 4 борби. \r\nБерое нямаше особени проблеми срещу домакина Спартак (Плевен) и спечели със 102:76 (25:19, 33:15, 25:22, 19:20), за да запише деветия си успех в кампанията и с 21 точки да се изравни с третия в класирането Рилски спорстист. \r\nЧерноморец Бургас постигна едва втора победа за сезона след 84:81 (15:20, 25:25, 25:21, 19:15) над гостуващия Академик (Пловдив). Домакините изоставаха с 53:60 в средата на третата четвърт, но постепенно наваксаха. В последната минута резултатът беше 81:81, но тройка на Роберт Георгиев 35 секунди преди края се оказа решаваща. Блейк Рейнолдс беше най-полезен за бургазлии с 20 точки и 9 борби, а Роберт Георгиев допринесе с 19 точки и 6 борби. Капитанът на пловдивчани Васил Бачев беше добър за гостите с 15 точки, 6 борби и 3 асистенции.", "date": "2019.12.24", "title": "Левски Лукойл отново е лидер в баскетбола"}
{"url": "https://www.standartnews.com/sport/cherno-more-trsi-khalf-ot-chuzhbina-410003.html", "text": "Поне двама нови футболисти ще бъдат привлечени в Черно море по време на зимната пауза. Още след края на мача срещу Арда стана ясно, че на \"Тича\" ще търсят централен нападател и крило. \r\n \r\nАко за първия пост варненци засега са се ориентирали към Георги Минчев от Царско село, то за втория гледат смело към чужбина, пише Gol. Играчите, които Илиан Илиев ползва на фланговете, са Мартин Минчев, Букаси, Аристот Ндонгала, Жоао Кардосо. Често в тези зони по време на мачовете се включва и Родриго Енрике. \r\n \r\nТрудно Илиан Илиев ще намери точния според изискванията си футболист на тази позиция у нас. Ако има играч от родната сцена, който да се впише в неговата философия, то финансовите му претенции са завишени или пък до последно изчаква оферта от чужбина, споделиха близки до наставника. \r\n \r\nСпециалистът иска бърз футболист, който да вдигне още класата на отбора. Не се ли намери такъв, е твърде вероятно отново да се погледне към някой от юношите, на когото да бъде даден шанс.", "date": "2019.12.24", "title": "Черно море търси крило от чужбина"}
{"url": "https://www.standartnews.com/sport/dunav-privleche-nenuzhen-beroe-410023.html", "text": "Отборът на Дунав привлече първи нов футболист през зимната пауза. През новата година екипа на „драконите” ще защитава бранителят Петко Цанков. 23-годиният защитник пристига в Русе като свободен агент. Последният клуб на Цанков бе Берое Стара Загора. Бранителят е юноша на Черно море, а през есента е изиграл 2 мача за старозагорци в елита. Преди това, Цанков е бил част от съставите на Добруджа, Черноморец Балчик и Витоша Бистрица.", "date": "2019.12.24", "title": "Дунав привлече ненужен Берое"}
{"url": "https://standartnews.com/sport/vatikana-iska-da-uchastva-na-olimpiyskite-igri-v-parizh-2024-409979.html", "text": "Ватикана планира да създаде собствен Национален олимпийски комитет, а след това да има делегация на откриването на летните олимпийски игри в Париж 2024. За това съобщи министъра на спорта на Ватикана Мелчор Санчес де Тока. За да има свой НОК е необходимо в страната да има до 5 спортни федерация. Първата, която е планирана да бъде създадена е по лека атлетика. След това ще има подобни по футбол, таекуондо и крикет. \r\n ", "date": "2019.12.24", "title": "Ватикана иска да участва на олимпийските игри в Париж 2024"}
{"url": "https://standartnews.com/sport/chudo-po-koleda-futbolist-trenira-sled-insult-409977.html", "text": "По Коледа стават чудеса. Десният защитник на австрийския футболен шампион Залцбург - Патрик Фаркаш (вдясно на снимката), поднови тренировки, след като получи инсулт преди два месеца. 27-годишният Фаркаш припадна 20-ина минути преди сутрешното занимание на отбора преди мача от Шампионската лига на 23 октомври срещу Наполи (2:3) , а след като дойде в съзнание имаше проблеми да се движи и да говори. \r\n \r\nВъзстановяването на играча, обаче, протече много добре и той отново може да тренира. Бранителят все още трябва да приема медикаменти за разреждане на кръвта, но вярва, че ще може да се завърне в игра в началото на следващата година. \r\n \r\nПреди здравословния проблем той беше записал 2 гола и 4 асистенции в 10 мача на Залцбург през сезона.", "date": "2019.12.24", "title": "Чудо по Коледа! Футболист тренира след инсулт"}
{"url": "https://www.standartnews.com/sport/priznanie-za-kamata-i-po-praznitsite-410026.html", "text": "Международната федерация по футболна история и статистика (IFFHS) обяви втората половина имена, които влизат в 96-те легенди на цялата история на футбола. Сред тях е и Христо Стоичков. Условието за участие в тази престижна листа е футболистите да са прекратили активната си състезателна кариера. През 2016-а бяха обявени първите 48 легенди, а сега идва втората част. IFFHS нарежда имената им по критерии, изцяло обективни - спечелени трофеи, играни мачове за национален отбор или поредни мондиали, голове, индивидуални награди. За да няма спорове защо някой играч е по-напред от друг, имената се изреждат по азбучен ред, а не във формата на класация. В списъка с първите 96 суперзвезди на футбола присъстват Пеле, Диего Марадона, Йохан Кройф, Франц Бекенбауер, Мишел Платини, Лев Яшин, Гаринча, Лотар Матеус, Марко ван Бастен, Боби Чарлтън, Зинедин Зидан, Дино Дзоф, Ференц Пушкаш и много други легендарни имена. Във втората листа са Франко Барези, Габриел Батистута, Збигнев Бониек, Кени Далглиш, Алесандро дел Пиеро, Георге Хаджи, Кевин Кийгън, Марио Кемпес, Паоло Малдини, Павел Недвед, Андреа Пирло, Карлес Пуйол, Франк Рийкард, Ривалдо, Ромарио, Паоло Роси, Карл-Хайнц Румениге, Франческо Тоти, Давор Шукер, Карлос Валдерама, Шави и др. Интересно е, че в двете листи с легендите на IFFHS липсват само шестима от носителите на „Златна топка“ – Реймон Копа, Луис Суарес, Джордж Бест, Матиас Замер, Джани Ривера и Алан Симонсен.", "date": "2019.12.24", "title": "Признание за Камата и по празниците"}
{"url": "https://standartnews.com/sport/ibrakhimovich-pred-podpis-s-milan-409996.html", "text": "Шведският нападател Златан Ибрахимович ще стане футболист на Милан през януари, съобщи италианската агенция АНСА. \r\n \r\nТехническият директор на \"червено-черните\" Паоло Малдини потвърди, че двете страни продължават да преговарят. Според АНСА двете страни са много близо до споразумение и се очаква в близките дни 38-годишният Ибрахимович да подпише договор с клуба. \r\n \r\nИнтерес към нападателя имаха още два клуба от калчото Болоня и Наполи, но те се отказаха. Карло Анчелоти заяви вчера, че може да покани шведа в Евертън. \r\n \r\nИбрахимович ще стане свободен агент на 1 януари. През последната година той записа 31 гола в 31 мача за Лос Анджелис Галакси в Мейджър Лийг Сокър на САЩ. \r\n \r\nНападателят е играл за Милан в периода 2010-2012 година, като за два сезона се отличи с 56 гола и 24 асистенции в 85 мача за отбора.", "date": "2019.12.24", "title": "Ибрахимович пред подпис с Милан"}
{"url": "https://standartnews.com/sport/sportt-po-televiziyata-na-24-dekemvri-409971.html", "text": " Хокей на лед, „Барис“ - СКА   Хокей на лед, ЦСКА (М) - „Динамо“   NBA, „Торонто“ - „Бостън“   NBA, „Филаделфия“ - „Милуоки“ ", "date": "2019.12.24", "title": "Спортът по телевизията на 24 декември"}
{"url": "https://www.standartnews.com/sport/sparta-praga-se-oblizva-za-desposov-410021.html", "text": "Чешкият футболен гранд Спарта Прага следи футболист номер 1 на България за 2018 година Кирил Десподов, твърди БТА. 23-годишният Десподов е преотстъпен до лятото от италианския Каляри на Щурм Грац, като прави фурор с представянето си за австрийския клуб със 7 гола и 7 асистенции в 13 изиграни мача през есента. Със силните си изяви българският национал е предизвикал интереса на няколко клуба, сред които Спарта Прага. \r\nСпортният директор на чехите Томаш Росицки лично е наблюдавал българина в мача от австрийския шампионат срещу Алтах на 8 декември в Грац, като Росицки планира да присъства на поне още един мач на Десподов след зимната пауза. Щурм стартира пролетния полусезон в австрийскатна Бундеслига на 16 февруари с домакинско на Матерсбург. Спарта Прага заема четвъртото място в чешкия футболен елит, на 5 точки зад втория Виктория Пилзен след 20 изиграни кръга. Вторият дял от кампанията в местната лига също започва в средата на февруари.", "date": "2019.12.24", "title": "Спарта Прага се облизва за Десподов"}
{"url": "https://www.standartnews.com/sport/dzhoshua-se-razdelya-s-nyakoy-ot-kolanite-si-410025.html", "text": "Следващият съперник за Антъни Джошуа е неопределен, но се очаква да се бие за пояса на IBF с българина Кубрат Пулев или титлата на WBO срещу Олександър Усик. Разочароващ за шампиона е фактът, че той ще трябва да освободи някой от коланите, тъй като ще трябва да избира, но той призна, че очаква с нетърпение новата 2020-а година. „Логично е да има неприязън от мен към тази ситуация, защото е много трудно да обикаляш целия свят и да събереш всички тези колани. Наистина е трудно, а и бяха в мен толкова много години”, започна Джошуа. „Ще се наложи да освободя някои от тях, тъй като това е политиката на бокса. Досадно е, но има нещо, които са извън моя контрол. Ако овакантя титла, знам, че ще успея да си я върна”, закани се Джошуа, отказвайки да признае с който точно измежду Пулев и Усик ще се бие.", "date": "2019.12.24", "title": "Джошуа се разделя с някой от коланите си"}
{"url": "https://standartnews.com/sport/sparta-praga-se-oblizva-za-desposov-410021.html", "text": "Чешкият футболен гранд Спарта Прага следи футболист номер 1 на България за 2018 година Кирил Десподов, твърди БТА. 23-годишният Десподов е преотстъпен до лятото от италианския Каляри на Щурм Грац, като прави фурор с представянето си за австрийския клуб със 7 гола и 7 асистенции в 13 изиграни мача през есента. Със силните си изяви българският национал е предизвикал интереса на няколко клуба, сред които Спарта Прага. \r\nСпортният директор на чехите Томаш Росицки лично е наблюдавал българина в мача от австрийския шампионат срещу Алтах на 8 декември в Грац, като Росицки планира да присъства на поне още един мач на Десподов след зимната пауза. Щурм стартира пролетния полусезон в австрийскатна Бундеслига на 16 февруари с домакинско на Матерсбург. Спарта Прага заема четвъртото място в чешкия футболен елит, на 5 точки зад втория Виктория Пилзен след 20 изиграни кръга. Вторият дял от кампанията в местната лига също започва в средата на февруари.", "date": "2019.12.24", "title": "Спарта Прага се облизва за Десподов"}
{"url": "https://standartnews.com/sport/trenort-na-natsionalite-posreshcha-koleda-v-dubay-409994.html", "text": "Селекционерът на националния отбор по футбол Георги Дерменджиев се е отдал на заслужен отдих преди коледните празници, като дестинацията е Дубай, където вероятно ще посрещне големия християнски празник. Това става ясно от серия публикации на съпругата му Марияна в социалната мрежа Фейсбук. Двамата са придружени и от по-малкия им син Георги. Специалистът, който на 4 януари ще навърши 65 години, събира сили за предстоящия важен плейоф за националния отбор през март, когато играем с Унгария в двубой с висока стойност, който е крачка по пътя за Евро 2020. В Дубай Георги Дерменджиев и семейството му се наслаждават на лукса в емирството, но не пропуснаха възможността да посетят пустинята, да участват на сафари в пясъците и да се повозят на камили. Както е известно, важният плейоф с Унгария ще се играе на 26 март 2020 г. на националния стадион \"Васил Левски\". Преди това на 26 февруари националите имат контрола с Беларус. При успех над унгарците, ще срещнем победителя от мача между Исландия и Румъния за място на европейското първенство.", "date": "2019.12.24", "title": "Треньорът на националите посреща Коледа в Дубай"}
{"url": "https://standartnews.com/sport/bodurov-i-tsska-sofiya-se-razbrakha-409978.html", "text": "Шефовете на ЦСКА и защитникът Николай Бодуров са постигнали пълно съгласие относно правните им взаимоотношения. \r\nДвете страни са се разбрали договорът на футболиста да бъде прекратен по взаимно съгласие, пише „Тема спорт“. \r\nВчера бранителят е бил информиран, че официалната му раздяла с ЦСКА се отлага за първите дни на януари, тъй като между коледните и новогодишните празници нямало нотариус, който да анулира контракта. Така или иначе Бодуров със сигурност напуска Борисовата градина през януари. Интерес към него не липсва. \r\nДаже все още съществува вероятност той да облече екипа на Щурм Грац, където блести неговият приятел Кирил Десподов, а треньор е бившият му наставник на \"Армията\" Нестор Ел Маестро.", "date": "2019.12.24", "title": "Бодуров и ЦСКА-София се разбраха"}
{"url": "https://standartnews.com/sport/fiorentina-posreshcha-koleda-s-nov-trenor-409980.html", "text": "Фиорентина посреща Коледа с нов треньор. Начело на тима застава Джузепе Якини. 55-годишният специалист заменя на поста Винченцо Монтела, който беше уволнен през уикенда след осем месеца работа в клуба заради серия от слаби резултати, завършили с домакинска загуба от Рома с 1:4. \r\nФиорентина за последно спечели в калчото в края на октомври, а след седем мача без победа отборът се свлече на 15-ото място в класирането и само на 3 точки над зоната на изпадащите. \r\n \r\nЯкини е добре известен треньор в Италия, която е печелил промоция от Серие Б с четири различни клуба, но никога не е водил някой от местните грандове, както и не е печелил значим трофей. \r\n \r\n\"Настоящата ситуация ни и пропадането ни в класирането ни принудиха да сменим треньора. Якини е страхотен човек, който е свързан с Флоренция и с Фиорентина. Сега ще трябва да бъдем единни и възможно най-бързо отново да поемем по правилния път\", коментира собственикът Роко Комисо, който закупи клуба за 160 милиона евро през юни. \r\n \r\nЯкини изведе до изкачване в елита Киево (2008), Бреша (2010), Сампдория (2012) и Палермо (2014), а също така е ръководил Венеция, Чезена, Виченца, Пиаченца, Сиена, Удинезе и Сасуоло. \r\nЗа последно специалистът работи в Емполи, но беше уволнен през март след само четири месеца на кормилото на отбора.", "date": "2019.12.24", "title": "Фиорентина посреща Коледа с нов треньор"}
{"url": "https://standartnews.com/sport/vdigat-parite-na-australian-oupn-409999.html", "text": "Организаторите на Откритото първенство на Австралия по тенис обявиха, че вдигат наградния фонд за 2020 с 13,6 процента. Това прави общо 49,1 млн. долара. Първият турнир от Големия шлем ще започне на 20 януари 2020 година в Мелбърн. \r\n \r\nПобедителите на единично при мъжете и при жените ще вземат чекове за по 4,12 милиона австралийски долара (2,85 милиона долара). \r\n \r\nНай-голямо е увеличението за квалификациите и за началната фаза на турнира, като отпадналите в първия кръг на пресявките ще вземат по 20 хиляди австралийски долара, с 1/3 повече от 2019 година, а загубилите на старта на основната схема ще заработят по 90 хиляди австралийски долара, с 20 процента повече от този сезон. \r\n \r\nТова затвърждава тенденцията за увеличаване на парите на големите турнири в тениса, като за последните пет сезона наградният фонд на Откритото първенство на Австралия се е повишил с 61.4 процента, следвайки тенденцията на другите три състезания от Шлема в Париж, Лондон и Ню Йорк. \r\n \r\nПрез 2019 година Откритото първенство на САЩ раздаде рекордните 57 милиона долара, като шампионите поединично взеха по 3.85 милиона долара.", "date": "2019.12.24", "title": "Вдигат парите на Аустралиан оупън"}
{"url": "https://standartnews.com/sport/cherno-more-trsi-khalf-ot-chuzhbina-410003.html", "text": "Поне двама нови футболисти ще бъдат привлечени в Черно море по време на зимната пауза. Още след края на мача срещу Арда стана ясно, че на \"Тича\" ще търсят централен нападател и крило. \r\n \r\nАко за първия пост варненци засега са се ориентирали към Георги Минчев от Царско село, то за втория гледат смело към чужбина, пише Gol. Играчите, които Илиан Илиев ползва на фланговете, са Мартин Минчев, Букаси, Аристот Ндонгала, Жоао Кардосо. Често в тези зони по време на мачовете се включва и Родриго Енрике. \r\n \r\nТрудно Илиан Илиев ще намери точния според изискванията си футболист на тази позиция у нас. Ако има играч от родната сцена, който да се впише в неговата философия, то финансовите му претенции са завишени или пък до последно изчаква оферта от чужбина, споделиха близки до наставника. \r\n \r\nСпециалистът иска бърз футболист, който да вдигне още класата на отбора. Не се ли намери такъв, е твърде вероятно отново да се погледне към някой от юношите, на когото да бъде даден шанс.", "date": "2019.12.24", "title": "Черно море търси крило от чужбина"}
{"url": "https://standartnews.com/sport/kolko-shche-platyat-yapontsite-za-olimpiadata-v-tokio-409982.html", "text": "Организаторите на олимпийските игри в Токио 2020 ще похарчат общо 1.35 трилиона йени (около 12.6 милиарда долара/22.1 милиарда лева) за провеждането на най-голямото спортно състезание догодина. Те обясниха, че разходите са непроменени от миналата година, въпреки че някои скорошни спонсорски договори и продажбата на билети им осигуриха резерв от 30 милиона долара. Японският национален одиторски борд обаче твърди в доклад от 177 страници, че олимпиадата ще бъде много по-скъпа от това, което е обявено. От организацията добавят 9.7 милиарда долара като допълнителни и необявени разходи, свързани с организирането на мероприятието. В допълнение на това, Токио също има проекти, свързани с олимпиадата, както бе обявил губернаторът на столицата Юрико Койке. Организаторите признават, че не включват изграждането на някои помощни съоръжения за параолимпийците, тренировъчните програми за доброволците, рекламирането и туристическите планове. Те считат, че тези разходи не са свързани директно с олимпиадата. Одиторският борд обаче откри подобни неща и миналата година.   \"Както стана ясно миналата година, техният доклад не свързва разходите по тези дейности и съоръжения пряко с олимпийските игри. Той просто сумира многобройни проекти, на които може да се гледа като подпомагащи олимпиадата.   В това число попадат и проекти, които бяха изготвени без връзка с игрите\", твърдят организаторите. Водещите японски финансови издания \"Никей\" и \"Асахи\" също стигнаха до заключението на одиторите, че сумата ще бъде много по-сериозна от обявената. Те смятат, че организацията на Токио 2020 ще погълне около 3 трилиона йени (около 28 милиарда долара). Във връзка с това, одиторите поискаха по-голяма прозрачност.   \"За да предостави достоверна информация на обществото и хората да разберат за действията на правителството и подкрепяни от него проекти, организаторите трябва да изяснят цялостната картина на приготовленията и тяхната цена\", се пише в одита.   Само 5.6 милиарда долара от огромния бюджет за Токио 2020 е съставен от спонсорски договори, продажба на билети и маркетинг, а всичко останало идва директно от данъкоплатците, столицата Токио и други регионални правителствени структури. Продажбата на билети отбеляза огромен успех, но търсенето на пропуските е 20 към 1 и хората недоволстват, защото няма да могат да посетят мероприятие, което самите те финансират.   В изследване през 2016-а година от Университета на Оксфорд, авторът Бент Фливберг обяснява нашироко защо всъщност олимпийските игри винаги имат проблем с ограничаването до предварително зададените финансови параметри. \"Олимпийските игри са единственият мегапроект, който винаги надхвърля бюджета си и това е много странно\", казва той в интервю. \"Ние мислим, че това е свързано с уречената дата, защото те трябва да започнат навреме. Олимпийските игри не местят церемонията по откриването, така че когато се появят проблеми, каквито несъмнено има при проекти от подобни мащаби, организаторите трябва да хвърлят повече пари. Точно това се случва на олимпиади\", добави Фливберг.", "date": "2019.12.24", "title": "Колко ще платят японците за олимпиадата в Токио"}
{"url": "https://standartnews.com/sport/prandi-obyavi-boytsite-za-berlin-410022.html", "text": "Националният волейболен селекционер Силвато Пранди събра националите преди решителната олимпийска квалификация в Берлин в началото на 2020 година. Разпределители: Георги Сеганов и Добромир Димитров Диагонали: Цветан Соколов и Велизар Чернокожев Посрещачи: Тодор Скримов, Николай Пенчев, Розалин Пенчев, Мартин Атанасов и Георги Петров Центрове: Виктор Йосифов, Теодор Тодоров, Светослав Гоцев и Алекс Грозданов Либеро: Теодор Салпаров и Петър Каракашев Първата тренировка на националния отбор за мъже е на 26 декември следобед в София. Част от състезателите, като играещите в Италия Виктор Йосифов и Алекс Грозданов ще се присъединят ден по-късно.  На 28 декември ще се включи и Цветан Соколов, който участва във финалния турнир за купата на Русия. Също на 28 декември между 16 и 16,30 ч в зала „Христо Ботев” състезателите и треньорският щаб ще бъдат на разположение на медиите. На 31 декември от 15:00 часа и на 1 януари от 16:00 часа ще се изиграят двете контролни срещи с Египет. Допълнително ще бъде обявено дали и приятелските мачове в „Христо Ботев” ще бъдат открити за фенове. Отборът на България заминава за Берлин на 3 януари в 11:50 часа.", "date": "2019.12.24", "title": "Пранди обяви бойците за Берлин"}
{"url": "https://standartnews.com/sport/dunav-privleche-nenuzhen-beroe-410023.html", "text": "Отборът на Дунав привлече първи нов футболист през зимната пауза. През новата година екипа на „драконите” ще защитава бранителят Петко Цанков. 23-годиният защитник пристига в Русе като свободен агент. Последният клуб на Цанков бе Берое Стара Загора. Бранителят е юноша на Черно море, а през есента е изиграл 2 мача за старозагорци в елита. Преди това, Цанков е бил част от съставите на Добруджа, Черноморец Балчик и Витоша Бистрица.", "date": "2019.12.24", "title": "Дунав привлече ненужен Берое"}
{"url": "https://standartnews.com/sport/priznanie-za-kamata-i-po-praznitsite-410026.html", "text": "Международната федерация по футболна история и статистика (IFFHS) обяви втората половина имена, които влизат в 96-те легенди на цялата история на футбола. Сред тях е и Христо Стоичков. Условието за участие в тази престижна листа е футболистите да са прекратили активната си състезателна кариера. През 2016-а бяха обявени първите 48 легенди, а сега идва втората част. IFFHS нарежда имената им по критерии, изцяло обективни - спечелени трофеи, играни мачове за национален отбор или поредни мондиали, голове, индивидуални награди. За да няма спорове защо някой играч е по-напред от друг, имената се изреждат по азбучен ред, а не във формата на класация. В списъка с първите 96 суперзвезди на футбола присъстват Пеле, Диего Марадона, Йохан Кройф, Франц Бекенбауер, Мишел Платини, Лев Яшин, Гаринча, Лотар Матеус, Марко ван Бастен, Боби Чарлтън, Зинедин Зидан, Дино Дзоф, Ференц Пушкаш и много други легендарни имена. Във втората листа са Франко Барези, Габриел Батистута, Збигнев Бониек, Кени Далглиш, Алесандро дел Пиеро, Георге Хаджи, Кевин Кийгън, Марио Кемпес, Паоло Малдини, Павел Недвед, Андреа Пирло, Карлес Пуйол, Франк Рийкард, Ривалдо, Ромарио, Паоло Роси, Карл-Хайнц Румениге, Франческо Тоти, Давор Шукер, Карлос Валдерама, Шави и др. Интересно е, че в двете листи с легендите на IFFHS липсват само шестима от носителите на „Златна топка“ – Реймон Копа, Луис Суарес, Джордж Бест, Матиас Замер, Джани Ривера и Алан Симонсен.", "date": "2019.12.24", "title": "Признание за Камата и по празниците"}
{"url": "https://standartnews.com/svyat/zaev-zagovori-za-otlagane-na-izborite-v-makedoniya-410014.html", "text": "В случай, че парламентът не приеме основните закони, важни за живота на гражданите, тогава изборите могат да бъдат отложени. Това заяви македонският премиер Зоран Заев и добави, че не иска такъв сценарий. „Сто пъти съм казвал досега, че изборите не трябва да се отлагат, но в същото време е гражданско и политическо задължение да не оставяме нищо да пречи на реализирането на това, което е в интерес на гражданите”, каза Заев, отговаряйки на журналистически въпрос, свързан със 120-те закона, които са в дневния ред на парламентарната сесия. На пресконференция в сградата на министерския съвет в Скопие той призова депутатите от мнозинството да бъдат в парламента и да приемат важните закони навреме. Заев подчерта, че наблюдава всеки ден какво се случва в парламента и че всеки носи отговорност – и депутатите, и правителството, и местните власти.", "date": "2019.12.24", "title": "Заев заговори за отлагане на изборите в Македония"}
{"url": "https://standartnews.com/sport/dzhoshua-se-razdelya-s-nyakoy-ot-kolanite-si-410025.html", "text": "Следващият съперник за Антъни Джошуа е неопределен, но се очаква да се бие за пояса на IBF с българина Кубрат Пулев или титлата на WBO срещу Олександър Усик. Разочароващ за шампиона е фактът, че той ще трябва да освободи някой от коланите, тъй като ще трябва да избира, но той призна, че очаква с нетърпение новата 2020-а година. „Логично е да има неприязън от мен към тази ситуация, защото е много трудно да обикаляш целия свят и да събереш всички тези колани. Наистина е трудно, а и бяха в мен толкова много години”, започна Джошуа. „Ще се наложи да освободя някои от тях, тъй като това е политиката на бокса. Досадно е, но има нещо, които са извън моя контрол. Ако овакантя титла, знам, че ще успея да си я върна”, закани се Джошуа, отказвайки да признае с който точно измежду Пулев и Усик ще се бие.", "date": "2019.12.24", "title": "Джошуа се разделя с някой от коланите си"}
{"url": "https://standartnews.com/svyat/putin-zashcho-sssr-da-e-vinoven-za-vtorata-svetovna-voyna-410017.html", "text": "Президентът на Русия Владимир Путин нарече „пълна глупост“ резолюцията на Европейския парламент за това, че СССР носи отговорност започването на Втората световна война, предава ТАСС, цитирани от \"Фокус\". Държавният глава отбеляза, че „в някои страни от Европа и в други държави се опитват да представят изкривена история, измисляйки някакви невероятни сценарии за развитието на ситуацията в света и Европа преди започването на Втората световна война“. \r\n \r\n„Неотдавна нашите колеги в Европа – Европейският парламент прие резолюция, която фактически поставя на една страна и Хитлерова Германия, и Съветския съюз, намеквайки или директно казвайки, че СССР е отговорен за започването на Втората световна война. Това, разбира се, е пълна глупост.“, каза той. \r\n \r\nПутин подчерта, че СССР е една от последните страни, които подписаха пакт за ненападение с Германия, „всички водещи страни в Европа направиха това преди СССР“. Той призна, че „Пактът Молотов-Рибентроп е бил подписан и в него се съдържа тайно споразумение за разделение на сфери на влияние“. \r\n ", "date": "2019.12.24", "title": "Путин: СССР не е виновен за Втората световна война"}
{"url": "https://standartnews.com/svyat/samo-rusiya-imala-khiperzvukovi-orzhiya-410029.html", "text": "Руският президентът Владимир Путин заяви във вторник, че Русия е единствената държава в света, която има хиперзвуково оръжие, съобщава АП. Изказвайки се на годишната среща на борда на руското министерство на отбраната в Националния център за контрол на отбраната в Москва, Путин заяви, че за първи път в историята Русия има предимство в проектирането на нов клас оръжия, за разлика от миналото, когато догонваше САЩ. Той коментира, че първото звено, оборудвано с хиперзвукови \"Авангард\" започва дежурство този месец, докато хиперзвуковите ракети \"Кинжал\" вече са разположени. Путин спомена за първи път \"Авангард\" и \"Кинжал\" сред други перспективни оръжейни системи в държавното си обръщение към нация през март 2018 г. Путин каза тогава, че \"Авангард\" има междуконтинентален обхват и може да лети със скорост 20 пъти по-висока от скоростта на звука. Той отбеляза, че способността на оръжието да променя както курса, така и височината си по пътя към целта, го прави имунизирано срещу прихващане от врага.", "date": "2019.12.24", "title": "Само Русия имала хиперзвукови оръжия"}
