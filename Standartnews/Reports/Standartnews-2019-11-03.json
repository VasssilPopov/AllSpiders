{"url": "https://standartnews.com/kultura/lambo-otnovo-e-v-koma-405645.html", "text": "Стефан Данаилов отново е в медикаментозна кома. Любимецът на народа е интубиран след кризата, която го е извадила от крехкото равновение в организма му в средата на седмицата. Лекарите във ВМА денонощно следят състоянието му, но никой от тях не влиза в прогнози. Росен Цанков и Росица Обрешкова – по-големият син и племенницата на Мастера – са единствените, които имат достъп до него в реанимацията. Живеещият в Щатите Влади Данаилов, по-малкият син на професора, е настоявал докторите да информират баща му за сложното състояние, в което се намира. „Да знае какво може да се случи, е право на всеки човек. Болният да е информиран за прогнозите е част от свободата му като личност“, е коментирал младши, които учи „Медицина“ в Америка. Той беше за кратко в София, за да вдъхне смелост и надежда на родителя си.       ", "date": "2019.11.02", "title": "Ламбо отново е в кома"}
{"url": "https://standartnews.com/balgariya/golyama_avariya_ostavi_chast_ot_burgas_bez_tok-377349.html", "text": "Тежка авария остави без електричество голяма част от Бургас в момента. Авария в подстанция \"Славейков\", собственост на Електроенергийния системен оператор (ЕСО), доведе до прекъсване в електрозахранването за клиентите в някои райони на Бургас, съобщиха от Електроразпределение Юг. Специалистите oт диспечерския център за управление на мрежата оказват пълно съдействие на ЕСО с цел по-бързото възстановяване на електроснабдяването, допълниха от дружеството. След отстраняване на повредата в подстанция \"Славейков\" от ЕСО ще започне поетапно преминаване към нормална схема на захранване. Очаква се захранването да бъде подновено най-рано след два часа.", "date": "2018.11.02", "title": "Голяма авария остави част от Бургас без ток"}
{"url": "https://standartnews.com/balgariya/satelitna_sistema_shte_zasicha_narushitelite_na_patya-377353.html", "text": "Сателитна система ще засича нарушителите на пътя, но първоначално тя ще има по-сериозно отношение към тол таксуването. Това обясни инж. Веселин Давидов, член на Управителния съвет на Агенция \"Пътна инфраструктура\", пред Нова тв. Заплащането на тол такси от превозните средства над 3,5 това ще започне от 16 август 2019 г., обясни още инж. Давидов. \"Системата ще прихваща всички нарушители. Чуждестранните автомобили най-късно на ГКПП на излизане от страната ще фигурират в системата и няма как да напуснат територията на България, без да платят\", обясни Давидов. Той допълни, че цените на винетките няма да се променят. Към електронната винетка преминаваме още от 1 януари.", "date": "2018.11.02", "title": "Сателитна система ще засича нарушителите на пътя"}
{"url": "https://standartnews.com/svyat/blgariya-s-protestna-nota-v-parizh-405639.html", "text": "Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство. Френският посланик у нас г-жа Флоранс Робин бе извикана в понеделник в МВнР за обяснения, съобщиха от МВнР. Това се случва след думите на френския президент Еманюел Макрон относно „украинските и българските банди”. „Предпочитам легалните мигранти от Гвинея и Кот д'Ивоар пред нелегалните украински или български банди”, каза френският президент в интервю за крайнодясното списание “Вальор актюел”. Пред крайнодясното сп. Valeurs Actuelles Макрон каза, че \"предпочита да има законна, регистрирана, основана на квоти имиграция за определен брой години, отколкото потайната, нерегистрираната работа. Предпочитам хора, идващи от Гвинея или от Кот Д'Ивоар, които са тук и вършат работа, отколкото българи или украинци с техните нелегални канали.\" Интервюто му предизвика остра реакция сред цялата журналистическа гилдия във Франция. Авторитетният седмичник \"L'observateur\" подчертава, че \"за първи път президент на Франция дава интервю за крайно дясна медия\". Сп. \"Marianne\" се възмущава от нескопосаните обяснения на администрацията на Макрон за скандалното интервю. \"С това си интервю Макрон зави рязко към крайната десница\", пише от своя страна в. \"Liberation\". Остри коментари има и във вестниците Le Parisien и Le Figaro. По-рано в събота украинското министерство на външните работи извика френския посланик да даде обяснения за думите на френския президент Еманюел Макрон относно „украинските банди”. Това съобщи говорителката на министерството Екатерина Зеленко, цитирана от БГНЕС. „По време на разговора френският посланик отбеляза, че Франция няма претенции към гражданите на Украйна, които посещават страната. Следователно думите на Макрона, засягащи проблематиката на миграцията и законното трудоустройство, са били извадени от контекста”, каза Зеленко след разговора с френския дипломат в Киев. Тя отбеляза, че „между Киев и Париж съществува пълно разбиране и сътрудничество в реализация на договореностите за движението на гражданите от двете страни”.  Във Facebook вицепремиерът Красимир Каракачанов осъди изказването на Макрон, че предпочита мигранти от Африка пред български и украински банди. Според него, изказването е поредната проява на политическа арогантност и високомерие. Каракачанов допълва, че подобно поведение е недопустимо. „Абсолютно не съм съгласен заради личните политически неудачи на Макрон България да бъде вкарвана в подобна квалификация, а българският народ да бъде наричан „бандити”. В края на краищата дали Макрон иска да си намира евтини работници от Африка си е негово право, но никой не му дава право да обижда българския народ, пък и украинския народ, като ни нарича „български и украински банди”. За какви банди говорим?”, коментира Каракачанов пред журналисти.", "date": "2019.11.02", "title": "България с протестна нота в Париж"}
{"url": "https://standartnews.com/balgariya/v_plovdiv_vkarvat_bokluka_pod_zemyata_sreshtu_3_mln_leva-377357.html", "text": "Кофите за смет в Пловдив ще бъде вкарани под земята срещу 3 милиона лева. Това става ясно от обявената от администрацията обществена поръчка за доставка и монтаж на подземни контейнери за битови отпадъци. Срокът на процедурата е 3 години. Местната управа планира подземни кошове за боклук да бъдат поставени основно в централната градска част, като входа на Цар-Симеоновата градина от ул. \"Гладстон\", както и по ул. \"Христо Г. Данов\" между Джумаята и Дондуковата градина. Ефектът, който отчетоха от градската администрация от първите подземни контейнери в Пловдив, изградени на ул. \"Отец Паисий\", е добър. Освен че визуално се вписват в пейзажа на отсечката, около тях вече не се трупат отпадъци от търговските обекти на Главната и нейните пресечки.", "date": "2018.11.02", "title": "В Пловдив вкарват боклука под земята срещу 3 млн. лева"}
{"url": "https://standartnews.com/svyat/germaniya-dava-1-mlrd-evro-za-zelena-indiya-405632.html", "text": "Германският канцлер Ангела Меркел заяви днес, че страната й ще похарчи един милиард евро през следващите пет години за проекти за зелена мобилност в Индия, предаде Ройтерс. Меркел, която при визитата си в Индия е придружавана от няколко германски министри, се срещна вчера в Делхи с индийския премиер Нарендра Моди. Фокусът на обсъжданията е върху търговията, инвестициите, регионалната сигурност и климатичните изменения. Германия е най-големият търговски партньор на Индия в Европа, отбелязва Ройтерс. В Индия действат над 1700 германски компании. Германски средства ще бъдат използвани за финансирането на няколко проекта, посветени на опазването на околната среда, като например въвеждането на електрически автобуси, които да заменят дизеловите (използвани за нуждите на обществения транспорт в градовете).", "date": "2019.11.02", "title": "Германия дава 1 млрд. евро за зелена Индия"}
{"url": "https://standartnews.com/svyat/zhertvite-v-kamiona-kovcheg-sa-vietnamtsi-405641.html", "text": "Британската полиция смята, че всички 39 мигранти, намерени мъртви миналата седмица в камион в Есекс, са виетнамци, предаде ДПА, цитира Новини.бг. \r\n \r\n\"Понастоящем смятаме, че всички жертви са виетнамци, и поддържаме контакт с виетнамското правителство\", заяви снощи заместник-началникът на полицията на Есекс Тим Смит. \r\n \r\nКогато британската полиция намери телата в ранните часове на 23 октомври, тя първоначално заяви, че става дума за китайци. \r\n \r\nВъпреки това, през изминалата седмица, няколко виетнамски семейства започнаха да изразяват опасения, че техни близки са сред загиналите. \r\n \r\nПолицията на Есекс заяви, че не може да разгласи самоличността на жертвите, но че е установила контакт с много от семействата на загиналите. \r\n \r\nНай-малко 28 виетнамски семейства от провинциите Хатин и Нгеан, съобщиха за изчезнали свои роднини, предадоха местни медии. \r\n \r\nТова насърчи виетнамския премиер Нгуен Суан Фук да нареди разследване на трафика на хора зад граница.", "date": "2019.11.02", "title": "Жертвите в камиона-ковчег са виетнамци"}
{"url": "https://standartnews.com/svyat/vizhte-nay-dlgata-mlniya-v-sveta-405646.html", "text": "Учени обявиха, че през 2017 г. над три американски щата е преминала епична мълния, съобщи Гизмодо. \r\n \r\nМълнията е регистрирана със спътници и наземни станции. Дължината й е била 500 км - над Тексас, Оклахома и Канзас. Обикновено мислим, че светкавиците се движат вертикално. Те обаче може да са и хоризонтални, особено на голяма височина. При вертикалните светкавици дължината е 6 до 10 км. \r\n \r\nСпоред специалистите от центъра по приложна метеорология във Форт Колинс, Колорадо, подобни мегамълнии са по-чести, отколкото предполагаме. Те продължават около 100 км. \r\n \r\nУчените са работили с данни от спътниците GOES 16 и GOES 17, изстреляни през 2017-2018 г., и наземни системи за мониторинг на светкавиците. \r\n \r\nДължината на мегастветкавицата не е потвърдена от Световната метеорологична организация, което означава, че рекордът е неофициален. Данни от същите спътници за тази година показват, че е имало още по-дълга мегамълния - 673-километрова над Бразилия.", "date": "2019.11.02", "title": "Вижте най-дългата мълния в света"}
{"url": "https://standartnews.com/svyat/vulkan-izrigna-na-ostrov-v-yugoiztochna-yaponiya-405652.html", "text": "Вулкан изригна на остров Сацумаио в Югоизточна Япония, предадоха Ройтерс и ТАСС, позовавайки се на Японската метеорологична агенция. Не се съобщава за нанесени щети на острова в префектура Кагошима, който е рядко населен. Местните жители са предупредени да не се доближават до вулкана. На около 2,5 километра от вулкана е разположено село, в което живеят стотина души.", "date": "2019.11.02", "title": "Вулкан изригна на остров в Югоизточна Япония"}
{"url": "https://standartnews.com/svyat/piyan-germanets-s-e-trotinetka-ostana-bez-knizhka-405656.html", "text": " 29-годишен мъж остана без шофьорска книжка, защото пеел и се движел с  нестабилни завои с електрическа тротинетка днес рано сутринта по улиците на централния германски град Ерфурт, предаде \"Дойче веле\". Органите на реда извършили тест и установили високи нива на алкохол. В Германия все повече се увеличават опасенията от скорошни травми и фатални случаи, свързани с е-тротинетки. Според правилата в страната водачите на скутерите трябва да бъдат поне на 14 години, ограниченията за скоростта са до 20 км/ч. Електрическите тротинетки попаднаха в центъра на вниманието след голям брой пострадали по време на Октоберфест. В резултат фестивалът ги забрани.", "date": "2019.11.02", "title": "Пиян германец с е-тротинетка остана без книжка"}
{"url": "https://standartnews.com/svyat/raketen-obstrel-na-letishche-kandakhar-405666.html", "text": "От пресцентъра на Министерството на отбраната. съобщиха, че няма пострадали български военнослужещи и не са нанесени материални щети при ракетен обстрел на базата на международната коалиция в Кандахар, Афганистан.  Базата на международната коалиция на летище Кандахар в Афганистан е била подложена на 2 ноември на два обстрела с ракетни снаряди, добавиха от ведомството. Първият ракетен снаряд е бил изстрелян в 00.43 ч. местно време (22.13 ч. българско време на 1 ноември), а вторият - в 1.37 ч. местно време (23.07 ч. българско време на 1 ноември).", "date": "2019.11.02", "title": "Ракетен обстрел на  летище \"Кандахар\""}
{"url": "https://standartnews.com/svyat/razbita-e-grupa-za-mezhdunaroden-narkokanal-v-italiya-405662.html", "text": "В Италия са арестувани 19 души - повечето от Танзания - при операция за разбиване на международна мрежа за трафик на хероин, включваща над 150 заподозрени в Африка, Азия и Европа, предаде Асошиейтед прес. Италианските карабинери казаха, че арестите са резултат от разследване, започнало през 2012 г. с конфискуване на хероин в университетския град Перуджа, Централна Италия. Според следователите един от шефовете на мрежата е танзаниец, който от базата си в Полша организирал доставянето на пратки с хероин от Азия за пласиране в Италия. От началото на разследването са били задържани 144 преносители на дрога. Първоначално трафикантите използвали за целта африканци, но след това започнали да наемат италианци, гърци, испанци, българи и унгарци. Според полицията куриерите стигали до Италия с товарни кораби, със самолет или влак, с автобус и с таксита. В хода на разследването са били иззети хероин на стойност 35 милиона евро и кокаин за 4,2 милиона евро.", "date": "2019.11.02", "title": "Разбита е група за международен наркоканал в Италия"}
{"url": "https://www.standartnews.com/sport/grigor-sreshchu-dzhokovich-v-titanichna-bitka-405651.html", "text": "Григор Димитров излиза срещу Новак Джокович в първи полуфинал на турнира от \"Мастърс\" сериите в Париж. Двубоят започва в 15 часа.  Двамата балкански представители са играли един срещу друг 9 пъти. 8 от победите са на сметката на Ноле, но Гришо е вкусвал успеха срещу него, макар и преди 6 години и половина, когато във втори кръг на Мастърса в Мадрид първата ни ракета сломи тогавашния водач в световната ранглиста след 3 часа и 6 минути гладиаторска битка за крайното 7:6(6), 6:7(8), 6:3. Оттогава насам сърбинът е в серия от 6 последователни успеха. Най-скорошният им сблъсък бе запомнящ се. Миналата година в Синсинати на 1/8-финалите Григор водеше със сет и пробив срещу белградчанина, но тогавашният носител на 13 титли от Големия шлем се преобрази, измъкна мача, а впоследствие спечели и трофея, с което се превърна в първия тенисист, който е триумфирал на абсолютно всички Мастърси в тура. Сега Григор ще опита да постигне своя реванш, за да достигне финал на последния турнир от \"Мастърс\" сериите за сезона.  Абсолютно равностойна игра в първия сет. И двамата си взеха подаванията и се стигна до тайбрек. В него резултатът вървеше равен до 3:3. Тогава Григор поведе с 4:3, а после Ноле направи двойна грешка за 5:3. При втория си сервис сърбина върна точката за 5:4. Григор сбърка спечелена точка и резултата стана 5:5. После допуснана още едва грешка за 5:6. Тайбрека завърши с уникално разиграване, което Григор не успя да спечели - 5:7. Втори сет Двамата взимат подаванията си до 2:2.  В петия гейм Джокович проби и поведе с 3:2, а после си взе подаването за 4:2. Гришо върна един гейм за 4:3. Сърбинът обаче бе безапелационен при подаването си за 5:3. Димитров не се предаде и върна интригата за 5:4.", "date": "2019.11.02", "title": "Григор срещу Джокович в титанична битка"}
{"url": "https://standartnews.com/svyat/donald-trmp-si-prizna-za-petrola-v-siriya-405664.html", "text": "Президентът Доналд Тръмп обяви, че единственото, от което се интересуват американците в Сирия, е петролът, а думите му предизвика дебати. Някои казват, че милиардерът е останал неразбран, а други твърдят, че е първият, който си признава реалните причини за конфликти като този. „Искаме да върнем войниците си у дома, но оставяме част от тях там, защото запазваме петрола. Харесвам петрола. Запазваме го”, каза Тръмп. Тези думи на президента бяха разчетени като признание. Някои дори иронично го похвалиха. Сред тях беше и президент на Сирия Башар Асад, който каза часове по-късно, че това са истинските мотиви на американците. „Що се отнася до Доналд Тръмп, ако питате мен, ще ви кажа нещо, което може да ви прозвучи странно. Това е най-добрият американски президент, но не защото политиките му са добри, а защото е най-прозрачният. Всички американски президенти извършват престъпления и после взимат Нобелова награда за мир. Те всъщност са група престъпници, които представляват интересите на големите американски корпорации за оръжие, петрол и други. Тръмп говори открито и казва: \"Искаме петрол\", коментира Башар Асад. Американецът наистина говори подробно за това и на няколко пъти повтори, че петролът е основният приоритет. „Други държави да охраняват границата. Турция иска - нека я охранява. Те се бият от хиляда години. Ние се отдръпнахме и запазихме петрола\", каза още Тръмп. \r\n ", "date": "2019.11.02", "title": "Доналд Тръмп си призна за петрола в Сирия"}
{"url": "https://www.standartnews.com/sport/yuzhna-afrika-specheli-svetovnoto-po-rgbi-405650.html", "text": "Отборът на Южна Африка стана световен шампион по ръгби за  трети път в историята. Във финала на стадиона в Йокохама (Япония) южноафриканците победиха Англия с 32:12 т. Новите шампиони решиха изхода от мача през второто полувреме, когато Маказоли Мапимпи и Чеслин Колби реализираха две есета в рамките на осем минути (67 и 75-а минути). С 22 точки за победителите се отличи Андре Полард. За първи път в историята главен съдия на финала бе арбитър извън англоговорящи държави - това бе французинът Жером Гарсес. Южна Африка печели титлата за трети път след 1995 и 2007 година и се изравни с тима на Нова Зеландия, който също има три трофея. Новозеландците останаха с бронзовите медали след победата си вчера в малкия финал над Уелс.", "date": "2019.11.02", "title": "Южна Африка спечели световното по ръгби"}
{"url": "https://standartnews.com/biznes/eksperti-svetvat-kakvo-da-ne-kupuvame-405667.html", "text": "Имa няĸoи пoĸyпĸи, зa ĸoитo eĸcпepтитe пo лични финaнcи ĸaзвaт, чe e дoбpe дa бъдaт изĸлючeни oт бюджeтa ви. Cъщecтвyвaт няĸoлĸo cĸъпи apтиĸyлa, ĸoитo ocтapявaт в зaвиcимocт oт възpacттa нa cвoитe пoтpeбитeли. Рoдeнитe мeждy 1981 - 1996 нaпpимep пpeдпoчитaт cтpийминг ycлyгитe вмecтo ĸaбeлни пaĸeти cъc cтoтици ĸaнaли, ĸoитo ниĸoгa нямa дa бъдaт глeдaни. Дpyги нeщa ĸaтo плaнoвe c нeoгpaничeни дaнни cъщo нe cи cтpyвaт пapитe, cпoдeля eĸcпepт. Πpeди дa cи ĸyпитe cĸъп пpoдyĸт, зaдaйтe cи въпpoca дaли мoжeтe дa нaмepитe пo-eвтин, oт ĸoйтo дa cтe cъщo тoлĸoвa дoвoлни, cъвeтвa Джepъми Cтpayб, изпълнитeлeн диpeĸтop нa ĸoнcyлтaнтcĸaтa ĸoмпaния Соаѕtаl Wеаlth. Вuѕіnеѕѕ Іnѕіdеr paзгoвapя c няĸoлĸo eĸcпepтa пo лични финaнcи oтнocнo cĸъпитe вeщи и ycлyги, ĸoитo в мнoгo oт cлyчaитe нe ca нyжни. Eтo ĸoи пocoчвaт тe 13. Aбoнaмeнтни плaнoвe c нeoгpaничeни мoбилни дaнни Πлaнoвeтe c нeoгpaничeни дaнни нa пpъв пoглeд изглeждaт пpивлeĸaтeлнo. Ho cпopeд Opгaнизaциятa зa иĸoнoмичecĸo cътpyдничecтвo и paзвитиe (OИCP) cpeдният пoтpeбитeл изпoлзвa oĸoлo 4,6 GВ нa мeceц пpeз 2018 г. \"Xopaтa тpябвa дa cпpaт дa плaщaт зa дaнни, ĸoитo нe изпoлзвaт\", ĸaзвa Poб Уeбъp, ocнoвaтeлят и изпълнитeлeн диpeĸтop нa МоnеуЅаvіngРrо и eĸcпepт пo cпecтявaнe. Eднo ĸлючoвo нeщo, ĸoeтo тpябвa дa зaпoмнитe e, чe нeoгpaничeнитe дaнни нe oзнaчaвa пocтoяннa 4G вpъзĸa, ocнoвнитe oпepaтopи oбиĸнoвeнo пpeдocтaвят 22 дo 50 GВ виcoĸocĸopocтни дaнни, пpeди дa нaмaлят cĸopocтитe, cпoдeля тoй. 12. Гypмe ĸaфe Paзлиĸaтa мeждy гypмe ĸaфeтo и тoвa, ĸoeтo cи пpaвитe y дoмa, e цeнaтa и мяcтoтo нa ĸoнcyмaция. И мaĸap чe мнoгo xopa пpeдпoчитaт виcoĸoĸaчecтвeнoтo ĸaфe, тoвa мoжe дa бъдe ĸaпaн зa paзxoдитe ви ocoбeнo, ĸoгaтo плaщaтe зa тoвa тo дa бъдe пpaвeнo пpeд вac. Дa xoдитe в пoпyляpнитe ĸaфeтepии вeднъж днeвнo и дa xapчитe пo няĸoлĸo лeвa зa лaтe, мoжe дa ви cтpyвa cтoтици нa мeceц и xиляди нa гoдинa. \"Bинaги мoжe дa cи гo нaпpaвитe caми вĸъщи зa мнoгo пo-мaлĸo\", cъвeтвa Meгaн Люĸ, cтapши вицeпpeзидeнт в РNС Ваnk. 11. Hoви cмapтфoни Πpeди дa изтичaтe дo мaгaзинa нa Аррlе, зa дa cи ĸyпитe нaй-нoвия іРhоnе пoмиcлeтe дaли имaтe нyждa oт нeгo и c ĸaĸвo e пo-paзличeн oт cтapия ви, зa дa влoжитe тoлĸoвa пapи в нeгo. Πpoyчeтe paзлиĸитe мeждy нoвитe мoдeли и тoвa, ĸoeтo имaтe в мoмeнтa. 10. Cĸъпи чacoвници Bъпpeĸи чe мнoзинa глeдaт нa лъcĸaвитe, нoви, мapĸoви чacoвници ĸaтo нa cимвoл ĸopecпoндиpaщ cъc coциaлния cтaтyc, тe дaлeч нe ca нeoбxoдимocт. Ocвeн тoвa yмнитe чacoвници cъщo внecoxa пpoмянa в тaзи пocoĸa, тaĸa чe нe e зaдължитeлнo дa имaтe Rоlех, зa дa ce дoĸaзвaтe\", ĸaзвa Cтpayб. \"Bce пoвeчe и пo-зaмoжни xopa избиpaт пpимepнo дa нocят іWаtсh вмecтo ІWС (швeйцapcĸитe лyĸcoзни чacoвници).\" 9. Πлaнoвe зa ĸaбeлнa тeлeвизия Зa paзлиĸa oт cвoитe poдитeли, мнoгo oт милeниaлитe нe ĸyпyвaт гoлeмитe ĸaбeлни пaĸeти. Bce пoвeчe xopa избиpaт cтpийминг ycлyгитe, зaщoтo нe иcĸaт дa плaщaт зa cтoтици ĸaнaли, ĸoгaтo глeдaт caмo няĸoлĸo, ĸaзвa Уeбъp. 8. Дeceтĸи poзи зa Cвeти Baлeнтин Гoлeмитe бyĸeти oт poзи ca излишнo cĸъпи. Зa пoвoдa имa xиляди жecтoвe, чpeз ĸoитo дa пoĸaжeтe чyвcтвaтa cи пo пo-знaчим нaчин. Имa мнoгo нeщa, ĸoитo ca пo-eвтини, пo-зaбaвни и пo-зaпoмнящи ce. 7. Caмoзapeждaщa ce пpaxocмyĸaчĸa poбoт Bъпpeĸи чe тeзи пpaxocмyĸaчĸи ca пoпyляpни, тe дaлeч нe ca нeoбxoдимa инвecтиция. Cĸъпи ca и aĸo peшитe, чe нe ги иcĸaтe, ca тpyдни ca пpeпpoдaжбa, cпoдeля eдин oт ĸoнcyлтaнтитe. \"Tpaдициoннитe ca мнoгo пo-изгoднa oпция\", ĸaзвa тoй. 6. Cĸъпo и мacивнo oбзaвeждaнe Xopaтa ca cĸлoнни дa xapчaт мнoгo пapи зa гoлeми, тeжĸи и cĸъпи мeбeли, ĸoитo дa oтгoвapят нa пepфeĸтнaтa им визия зa дoм. Ho зa тeзи, ĸoитo чecтo ce мecтят или пpoмeнят вĸyca cи, тoвa oпpeдeлeнo нe e дoбpa инвecтиция, a и пpeпpoдaжбaтa им нe e ocoбeнo лeĸo зaнимaниe cпoдeля Cтpayб. 5. Зaeми зa члeнoвe oт ceмeйcтвoтo Cитyaциятa e ocoбeнa, ĸoгaтo тpябвa дa зaeмeтe пapи нa члeн oт ceмeйcтвoтo. \"Чecтo ce нaблюдaвa cитyaциятa, чe cпopaзyмeниeтo зa изплaщaнe нa ĸлиeнтитe ни ниĸoгa нe e тoлĸoвa oбcъждaнo, ĸoлĸoтo ĸoгaтo cтaвa дyмa зa зaeми, дaдeни нa poднини\", ĸaзвa Cтpayб. \"Биx cтoял дaлeч oт тeзи видoвe лични зaeми.\" 4. Cĸъпи бижyтa Лecнo e дa глeдaтe нa бижyтaтa ĸaтo нa дoбpa инвecтиция - и мoжe дa ca тaĸaвa, ĸoгaтo paзпoлaгaтe c ecтecтвeни диaмaнти, изyмpyди и дpyги cĸъпoцeнни ĸaмъни. He винaги oбaчe ca тoлĸoвa цeнни, зa ĸoлĸoтo ги миcлитe. 3. Cĸъпи aбoнaмeнти зa фитнec ĸлyбoвe Aĸo нe тpeниpaтe peдoвнo, пoддpъжĸaтa нa cĸъпo члeнcтвo във фитнec caлoнa мoжe дa oзнaчaвa, чe гyбитe cтoтици лeвoвe нa мeceц и вepoятнo нямa дa e ocoбeнo гoлямa paзлиĸaтa, aĸo пoceщaвaмe пo-бюджeтeн ĸлyб. 2. Члeнcтвo зa cпoдeлeнo paбoтнo пpocтpaнcтвo Дa paбoтитe пo пpoeĸтитe cи в cпoдeлeнo paбoтнo пpocтpaнcтвo мoжe дa изглeждa мнoгo пpиятнo, нo няĸoи oт тяx нe ca ocoбeнo eвтини. Πpeди дa cтaнeтe члeн нa тaĸoвa cи пoмиcлeтe дaли нaиcтинa имaтe нyждa oт тoвa и ĸoлĸo щe cпecтитe, aĸo гo пpaвитe oт вĸъщи или дpyгo мяcтo, нa ĸoeтo нямa дa плaщaтe тaĸca. 1. Дocтaвĸa нa xpaнa Bcичĸи фиpми зa дocтaвĸa нa xpaнa ви тaĸcyвaт зa тoвa дa мoжeтe дa ocтaнeтe в yютния cи дoм, дoĸaтo тe изпълнят цeлия пpoцec. Дopи тoвa дa ca няĸoлĸo лeвa нa пopъчĸa, тe зaпoчвaт дa ce тpyпaт, aĸo чecтo изпoлзвaтe ycлyгaтa.", "date": "2019.11.02", "title": "Експерти съветват какво да не купуваме"}
{"url": "https://standartnews.com/svyat/silno-zemetresenie-stresna-bosna-i-khertsegovina-405663.html", "text": "Регистрирано е земетресение с магнитуд 4,8 в Босна и Херцеговина, показва справка на страницата на Европейския средиземноморски сеизмологичен център. \r\n \r\nТрусът е станал в 15:11 часа местно време (16:11 часа българско време) на 60 километра югоизточно от Баня Лука и на 81 километра северозападно от столицата Сараево на дълбочина 10 километра. \r\n \r\nТрусът е усетен на цялата територия на страната, но особено силно е усетен в района на Травник, близо до епицентътра. Засега няма информация за пострадали хора и нанесени материални щети. \r\n \r\nПо-рано, в 12:16 часа местно време (13:16 часа българско време), е регистрирано земетресение с магнитуд 3,1 на 46 километра западно от Скопие на територията на Македония между Тетово и Гостивар. Не се съобщава за пострадали хора и нанесени материални щети.  ", "date": "2019.11.02", "title": "Силно земетресение стресна Босна и Херцеговина"}
{"url": "https://www.standartnews.com/sport/nad-500-000-evro-vzima-pobeditelya-ot-macha-grisho-nole-405657.html", "text": "Точно 503 730 евро ще спечели победителя от днешния полуфинал на Мастърс-а в Париж от АТР 1000 между Григор Димитров и Новак Джокович. Отделно за световната ранглиста финалиста ще вземе 600 точки. Загубилият остава с 259 730 евро и 360 точки. След много равностойна игра в първия сет Дкожович го взе със 7:6 (5). Във втория отново двамата си взимаха подаванията до петия гейм. В него Джокович проби и поведе с 3:2, а после си взе подаването за 4:2. Гришо върна един гейм за 4:3. Сърбинът обаче бе безапелационен при подаването си за 5:3. Димитров отново взе подаването си, но Джокович успя да спечели своето, а с това сета и мача. На финала той ще играе с победителя от втория полуфинал Шаповалов - Надал.", "date": "2019.11.02", "title": "Над 500 000 евро взима победителят от мача Гришо-Ноле"}
{"url": "https://standartnews.com/balgariya-obshtestvo/zhelyazkov-nyama-da-otstpim-za-paketa-mobilnost-405633.html", "text": "БДЖ обяви обществена поръчка за 40 нови вагона на стойност 76 млн. лв. Модернизацията включва още ремонт на стари вагони и купуване на нови локомотиви. Транспортният министър Росен Желязков, гостува в студиото на \"Денят започва\" с Георги Любенов на БНТ. По думите на министър Желязков, модернизацията на БДЖ е наложителна заради предвидената либерализация на пазара, а основен приорите е осигуряване на безопасност и удобство за пътниците. \r\n \r\nРосен Желязков заяви: До 2018 г. БДЖ изплащаше дълговете си още от закупуването на дизеловите мотриси. БДЖ има ангажимента и задължението да осигури безопасност, удобство, бързина и скорост. Затова и усилията през тази година са насочени към подмяна на подвижния състав чрез закупуване на нови вагони, тоест целта е да се осигури удобството и безопасността на пасажерите. Паралелно с това се поръчват 10 нови локомотива, за които има осигурен капитален ресурс и 10 шинобуса. Вървят ускорено и ремонтите.\" Договорът с държавата изтича през 2024 г. и ако БДЖ не е в добро техническо състояние, тогава всеки един от европейските превозвачи може да влезе на либералния пазар на пътнически превози, допълни министър Желязков. \r\n \r\nБДЖ не се преструктурира, когато изтича договора с държавата, може бъде изместена от европейски превозвач заради либерализацията на пазара. 59 млн. лв са собствени приходи срещу 175 млн. лв субсидия от държавата. Първите стъпки за подобряване на състоянието на железницата у нас вече са факт. 4 млрд. лв са инвестирани досега и за следващия период се очаква да бъдат още толкова. \r\n \r\nТой коментира и новината, че \"Български пощи\" поемат разпространението на печата у нас. \r\n \r\nБългарски пощи\" са търговско дружество, в което държавата е едноличен собственик. В предмета му на дейност е записано разпространението на печатни издания, тоест това е присъща дейност от години. Пощите са единственият доставчик на услугата по разпространение на писма, пратки, за което държавата компенсира, като дотира дейността, за да бъде социално поносима, коментира още министърът. \r\n \r\nЖелязков поясни още, че продължават преговорите по един от най-важните проблеми пред българските превозвачи - приемането на спорния пакет \"Мобилност\". \r\n\" В момента вървят т.нар. триалози - в Съвета, където са държавите, в Европейския парламент, където са депутатите и Европейската комисия. Има четири основни теми - за връщането на камиона, връщането на водача, забраната за седмична почивка в кабината и директивата за командировки. Ние се опитваме да преговаряме, като няма да отстъпим от отпадането на връщането на камиона, за което сме готови и на съд, връщането на водача, за което считаме, че трябва да бъде доброволно, както и забраната да се спи в кабината, но тогава, когато са осигурени необходимите условия\", каза той.", "date": "2019.11.02", "title": "Желязков: Няма да отстъпим за пакета \"Мобилност\""}
{"url": "https://www.standartnews.com/sport/ksmett-spasi-dzhokovich-sreshchu-grisho-405661.html", "text": "Късметът изневери на Григор Димитров в полуфиналния му мач в Париж с лидера в световната ранглиста Новак Джокович. Гришо вкрайна сметка падна с 6:7 (5), 4:6. Ноле пък се  класира отново на финал в \"Берси\". Той ще срещне в спор за трофея победителя от срещата между Рафаел Надал и Денис Шаповалов. Ноле постигна девета победа от общо десет мача срещу българина днес. Първият сет на мача между двамата бе изключително равностоен и не се стигна дори до точки за пробив в него, като в крайна сметка всичко трябваше да се реши след тайбрек. В тайбрека определено Григор има за какво да съжалява, тъй като поведе с минипробив и 5:3 точки, но след това се пропука и позволи на сърбина да спечели следващите четири точки и съответно да вземе частта. Вторият сет започна равностойно, но сърбинът все пак успя да пробие в петия гейм и така да вземе аванс и да се доближи още повече до крайния успех. До самия край сърбинът си спечели всяко едно от подаванията и така взе мача. Гришо си тръгва от Париж с високо вдигната глава. За него това бе първи полуфинал от Мастърс във френската столица. Със спечелените точки точки от Париж Димитров ще влезе отново в Топ 20 на световната ранглиста и така ще завърши годината. За него турнирът в Париж бе последен за сезона. \r\n ", "date": "2019.11.02", "title": "Късметът спаси Джокович срещу Гришо"}
{"url": "https://standartnews.com/biznes/amerikanski-supermarketi-si-pravyat-tmni-magazini-405685.html", "text": "Пътеките между рафтовете в магазините не са пригодени да отговорят на растящото търсене на онлайн поръчки в големите супермаркети в САЩ и те са изправени пред ново предизвикателство – предава CNN. Затова вериги като Walmart, Albertsons, Stop & Shop, Meijer, Hy-Vee и други строят автоматизирани минискладове в магазините си и отварят „тъмни магазини“ – локации, които изглеждат като супермаркети, но са затворени за клиенти, за да правят доставки и да подготвят поръчки за вземане на място. Въпреки че само около 5% от американците купуват хранителните си стоки онлайн, анализатори очакват, че броят им ще нарасне през идните години. Walmart е обучила над 30 хил. служители да изпълняват онлайн поръчките за хранителни стоки на клиентите си, но в някои случаи това е довело до задръстване на пътеките между рафтовете със служители в магазините й в най-натоварените периоди за пазаруване като уикендите. Маржовете на хранителните магазини са тесни, а служители, които ръчно вземат, опаковат и подготвят стоки за доставка, излизат скъпо. Поради това магазините се насочват към технологиите, за да ограничат разходите и да предотвратят задръстването на пътеките между рафтовете. Albertsons и Stop & Shop тестват автоматизирани „микроснабдителни центрове“ в задната част на собствените си магазини, която е предназначена за изпълняване на доставки и вземане на поръчки на място. В два магазина Albertsons използва роботи, за да подготви поръчките на клиентите, което ускорява процеса по доставка. Stop & Shop, която е собственост на холандската компания Ahold Delhaize, строи напълно автоматизиран снабдителен център с площ от 1110 кв. м в задната част на магазин в Уиндзор, щата Кънектикът, за доставки в района на Хартфорд. Stop & Shop предлага доставки чрез онлайн услугата си Peapod. Друга верига магазини за хранителни стоки, Meijer, обяви този месец, че също ще започне да тества микроснабдителни центрове с логистична компания за „максимизиране на пространството в магазините ни“ и разширяване на вариантите за онлайн пазаруване, казва Сид Ханда, директор на отдел „Стратегически инициативи за снабдителната верига“ в компанията. А в Салем, щата Ню Хемпшир, Walmart изпробва пилотно система с автономни колички, които събират поръчките на клиентите за хранителни стоки и ги носят на служители на Walmart, които след това ги подготвят за доставка или вземане на място. Според някои анализатори тези модели дават предимство пред големи, централизирани складове, които често се намират по-далеч от клиентите в сравнение с магазините. Поради това микроснабдителните центрове могат да спестят на хранителните магазини разходи за доставка, казват експерти. Според Кристофър Мандевил, анализатор в компанията Jefferies, разходите за доставка на хранителните стоки от централни складове обикновено са около два пъти по-високи в сравнение с използването на микроснабдителни центрове в магазините. Веригите за хранителни стоки изместват изцяло и процеса по вземане на поръчката от физическите обекти и тестват т. нар. тъмни магазини. Някои от тях имат автоматизация, а други все още използват служители, които да осъществяват цялата дейност по доставката на стоките, закупени онлайн, казва Мандевил. Walmart откри неотдавна Walmart Pickup Point, прототип на тъмен магазин с площ от 3700 кв. м край Чикаго. Клиентите стигат до определено маркомясто и служител на Walmart товари поръчката им в багажника. Walmart може също да направи доставки от място. Отвътре локацията наподобява магазин на Walmart с хранителни стоки и ежедневни продукти. За разлика от традиционния суперцентър на Walmart обаче клиентите не могат да влизат вътре. Stop & Shop има тъмен магазин с площ от приблизително 3700 кв. м в Уитман, щата Масачузетс, на мястото на бивш магазин за хранителни стоки, приспособен да прави доставки. А веригата Hy-Vee, която се намира в Айова, тества четири тъмни магазина. Отвътре те изглеждат като магазин, но без знаци, казва говорител на компанията. Локациите са предназначени да изпълняват онлайн поръчките на клиентите, като в същото време позволяват на традиционни магазини да „продължават да обслужват нуждите на хората, които се наслаждават на пазаруването във физически магазин“, казва говорител на Hy-Vee.", "date": "2019.11.02", "title": "Американски супермаркети си правят \"тъмни магазини\""}
{"url": "https://standartnews.com/sport/grigor-sreshchu-dzhokovich-v-titanichna-bitka-405651.html", "text": "Григор Димитров излиза срещу Новак Джокович в първи полуфинал на турнира от \"Мастърс\" сериите в Париж. Двубоят започва в 15 часа.  Двамата балкански представители са играли един срещу друг 9 пъти. 8 от победите са на сметката на Ноле, но Гришо е вкусвал успеха срещу него, макар и преди 6 години и половина, когато във втори кръг на Мастърса в Мадрид първата ни ракета сломи тогавашния водач в световната ранглиста след 3 часа и 6 минути гладиаторска битка за крайното 7:6(6), 6:7(8), 6:3. Оттогава насам сърбинът е в серия от 6 последователни успеха. Най-скорошният им сблъсък бе запомнящ се. Миналата година в Синсинати на 1/8-финалите Григор водеше със сет и пробив срещу белградчанина, но тогавашният носител на 13 титли от Големия шлем се преобрази, измъкна мача, а впоследствие спечели и трофея, с което се превърна в първия тенисист, който е триумфирал на абсолютно всички Мастърси в тура. Сега Григор ще опита да постигне своя реванш, за да достигне финал на последния турнир от \"Мастърс\" сериите за сезона.  Абсолютно равностойна игра в първия сет. И двамата си взеха подаванията и се стигна до тайбрек. В него резултатът вървеше равен до 3:3. Тогава Григор поведе с 4:3, а после Ноле направи двойна грешка за 5:3. При втория си сервис сърбина върна точката за 5:4. Григор сбърка спечелена точка и резултата стана 5:5. После допуснана още едва грешка за 5:6. Тайбрека завърши с уникално разиграване, което Григор не успя да спечели - 5:7. Втори сет Двамата взимат подаванията си до 2:2.  В петия гейм Джокович проби и поведе с 3:2, а после си взе подаването за 4:2. Гришо върна един гейм за 4:3. Сърбинът обаче бе безапелационен при подаването си за 5:3. Димитров не се предаде и върна интригата за 5:4.", "date": "2019.11.02", "title": "Григор срещу Джокович в титанична битка"}
{"url": "https://standartnews.com/sport/nad-500-000-evro-vzima-pobeditelya-ot-macha-grisho-nole-405657.html", "text": "Точно 503 730 евро ще спечели победителя от днешния полуфинал на Мастърс-а в Париж от АТР 1000 между Григор Димитров и Новак Джокович. Отделно за световната ранглиста финалиста ще вземе 600 точки. Загубилият остава с 259 730 евро и 360 точки. След много равностойна игра в първия сет Дкожович го взе със 7:6 (5). Във втория отново двамата си взимаха подаванията до петия гейм. В него Джокович проби и поведе с 3:2, а после си взе подаването за 4:2. Гришо върна един гейм за 4:3. Сърбинът обаче бе безапелационен при подаването си за 5:3. Димитров отново взе подаването си, но Джокович успя да спечели своето, а с това сета и мача. На финала той ще играе с победителя от втория полуфинал Шаповалов - Надал.", "date": "2019.11.02", "title": "Над 500 000 евро взима победителят от мача Гришо-Ноле"}
{"url": "https://standartnews.com/sport/yuzhna-afrika-specheli-svetovnoto-po-rgbi-405650.html", "text": "Отборът на Южна Африка стана световен шампион по ръгби за  трети път в историята. Във финала на стадиона в Йокохама (Япония) южноафриканците победиха Англия с 32:12 т. Новите шампиони решиха изхода от мача през второто полувреме, когато Маказоли Мапимпи и Чеслин Колби реализираха две есета в рамките на осем минути (67 и 75-а минути). С 22 точки за победителите се отличи Андре Полард. За първи път в историята главен съдия на финала бе арбитър извън англоговорящи държави - това бе французинът Жером Гарсес. Южна Африка печели титлата за трети път след 1995 и 2007 година и се изравни с тима на Нова Зеландия, който също има три трофея. Новозеландците останаха с бронзовите медали след победата си вчера в малкия финал над Уелс.", "date": "2019.11.02", "title": "Южна Африка спечели световното по ръгби"}
{"url": "https://www.standartnews.com/sport/tervel-pulev-shche-se-bie-v-plovdiv-405677.html", "text": "Българският професионален боксьор в полутежка категория Тервел Пулев съобщи, че ще участва в гала-вечер по бокс в Пловдив през декември. „Здравейте приятели, готви се голяма гала-вечер с мое участие през декември в Пловдив, но аз съм концентриран върху моя следващ професионален мач“, съобщи Тервел. Следващият мач на Пулев на професионалния ринг е на 8 ноември в германския град Кьолн срещу представителя на домакините Каи Курзава. 42-годишният ветеран Курзава има 38 победи в 46 мача, 26 от които с нокаут. Той обаче допусна четири загуби в последните си пет срещи, а единственият му успех от април 2017 година насам е срещу унгареца Габор Хадаси през октомври миналата година. Българинът пък е непобеден в 13 мача като професионалист, с 11 успеха с нокаут.", "date": "2019.11.02", "title": "Тервел Пулев ще се бие в Пловдив"}
{"url": "https://www.standartnews.com/sport/golyam-rezil-za-bayern-405674.html", "text": "Немският шампион Байерн (Мюнхен) претърпя кошмарна загуба при визитата си на Айнтрахт Франкфут в мач от 10-ия кръг на Първа Бундеслига. Баварците отстъпиха с 1:5 на своя противник, а с оглед и на останалите резултати от кръга, тимът се срина до четвъртото място във временното класиране. Повратна точка в двубоя между Айнтархт и Байерн се оказа ранният червен картон, който получиха гостите. Жером Боатенг остави своите с човек по-малко на терена още в 9-ата минута на срещата. До почивката домакините се възползваха два пъти от численото си преимущество. Филип Костич откри резултата в 25-ата минута, а Джибрил Соу в 33-ата удвои преднината. Роберт Левандовски върна един гол в 37-ата минута, но през второто полувреме Айнтрахт вкара още три попадения, автори на които станаха Давид Абрахам, Мартин Хинтерегер и Гонсало Пасиенсия. Айнтрахт се изкачи на шеста позиция със 17 точки, а Байерн с една повече е на четвърто място.", "date": "2019.11.02", "title": "Голям резил за Байерн"}
{"url": "https://www.standartnews.com/sport/460-detsa-startirakha-v-turnira-zamorata-405682.html", "text": "Заместник-министърът на младежта и спорта Стоян Андонов участва в официалното откриване на 21-ото издание на Международния турнир “Замората“, който се провежда днес и утре на столичния басейн “Спартак“. Надпреварата за деца и подрастващи в памет на неподражаемия треньор Стефан Попов е организирана от ПК “Левски\" и е най-дълго провежданият плувен турнир у нас. Андонов изказа благодарности към организаторите, сред които е и многократният носител на Световната купа по плувен маратон Петър Стойчев, че за поредна година събират стотици млади плувци в оспорвано състезание. Той почерта и важността на плувните спортове за развитието на младото поколение. Тази година в надпреварата се включват над 460 състезатели от 4 държави - България, Гърция, Сърбия и Северна Македония. В басейна влизат представители на 32 клуба, а турнирът се организира по правилата на Международната федерация по плуване (ФИНА) с електронна измервателна система. Участниците са разпределени по възрастови групи - момичета и момчета, родени 2003/04, 2005/06, 2007/08, 2009 година и по-малки. Началото на турнира беше дадено от деца с двигателни и ментални затруднения от фондация “Воден път”          Сред официалните гости на откриването бяха още заместник-кметът на Столична община по направление “Култура, образование, спорт и превенция на зависимости” доц. д-р Тодор Чобанов, генералният секретар на Българската федерация по плувни спортове Димитър Бобев и синът на Стефан Попов-Замората - Бранимир Попов, който е бивш плувец.  ", "date": "2019.11.02", "title": "460 деца стартираха в турнира \"Замората\""}
{"url": "https://standartnews.com/sport/ksmett-spasi-dzhokovich-sreshchu-grisho-405661.html", "text": "Късметът изневери на Григор Димитров в полуфиналния му мач в Париж с лидера в световната ранглиста Новак Джокович. Гришо вкрайна сметка падна с 6:7 (5), 4:6. Ноле пък се  класира отново на финал в \"Берси\". Той ще срещне в спор за трофея победителя от срещата между Рафаел Надал и Денис Шаповалов. Ноле постигна девета победа от общо десет мача срещу българина днес. Първият сет на мача между двамата бе изключително равностоен и не се стигна дори до точки за пробив в него, като в крайна сметка всичко трябваше да се реши след тайбрек. В тайбрека определено Григор има за какво да съжалява, тъй като поведе с минипробив и 5:3 точки, но след това се пропука и позволи на сърбина да спечели следващите четири точки и съответно да вземе частта. Вторият сет започна равностойно, но сърбинът все пак успя да пробие в петия гейм и така да вземе аванс и да се доближи още повече до крайния успех. До самия край сърбинът си спечели всяко едно от подаванията и така взе мача. Гришо си тръгва от Париж с високо вдигната глава. За него това бе първи полуфинал от Мастърс във френската столица. Със спечелените точки точки от Париж Димитров ще влезе отново в Топ 20 на световната ранглиста и така ще завърши годината. За него турнирът в Париж бе последен за сезона. \r\n ", "date": "2019.11.02", "title": "Късметът спаси Джокович срещу Гришо"}
{"url": "https://standartnews.com/sport/nadal-otkaza-polufinala-zaradi-kontuziya-405672.html", "text": "Канадецът Денис Шаповалов достигна до първия си финал в турнирите по тенис от сериите \"Мастърс\" в Париж с награден фонд 5,21 милиона долара. 20-годишният Шаповалов се класира след отказване на Рафаел Надал. Испанецът се оттегли минути преди полуфиналния мач между двамата, след като е почувствал болки по време на загрявката си. Така в спора за титлата утре Шаповалов ще излезе срещу водача в схемата Новак Джокович (Сърбия). Четирикратният шампион Джокович по-рано днес елиминира Григор Димитров със 7:6, 6:4 и достигна 50-ия си финал в турнирите \"Мастърс\". В преките мачове до момента Джокера води с 3:0 победи срещу канадеца. Любопитното е, че и трите им мача са през тази календарна година. Те се среq щнаха на Откритото първенство на Австралия в началото на годината и тогава сърбинът стигна до победа след 6:3, 6:4, 4:6, 6:0. След това се изправиха един срещу друг в Рим и Ноле победи след 6:1, 6:3, а в Шанхай съвсем наскоро сърбинът победи с 6:3, 6:3 младия канадец. 32-годишният сърбин има 33 титли от сериите. Въпреки отказването си, Надал ще оглави световната ранглиста в понеделник, като ще измести Джокович от върха.", "date": "2019.11.02", "title": "Надал отказа полуфинала заради контузия"}
{"url": "https://www.standartnews.com/sport/ludogorets-drpna-na-levski-ss-7-tochki-405679.html", "text": "Футболният шампион Лудогорец постигна 12-ата си победа от старта на efbet Лига. Тя дойде днес след успех на \"Лудогорец Арена\" с 3:1 над Берое в двубой от 15-ия кръг на първенството. Головете за успеха на шампионите реализираха Вандерсон (21), Кешеру (52) и Швиерчок (52), а за гостите точен беше Конте (7). В класирането Лудогорец вече има 7 точки пред втория Левски.", "date": "2019.11.02", "title": "Лудогорец дръпна на Левски със 7 точки"}
{"url": "https://standartnews.com/sport/tervel-pulev-shche-se-bie-v-plovdiv-405677.html", "text": "Българският професионален боксьор в полутежка категория Тервел Пулев съобщи, че ще участва в гала-вечер по бокс в Пловдив през декември. „Здравейте приятели, готви се голяма гала-вечер с мое участие през декември в Пловдив, но аз съм концентриран върху моя следващ професионален мач“, съобщи Тервел. Следващият мач на Пулев на професионалния ринг е на 8 ноември в германския град Кьолн срещу представителя на домакините Каи Курзава. 42-годишният ветеран Курзава има 38 победи в 46 мача, 26 от които с нокаут. Той обаче допусна четири загуби в последните си пет срещи, а единственият му успех от април 2017 година насам е срещу унгареца Габор Хадаси през октомври миналата година. Българинът пък е непобеден в 13 мача като професионалист, с 11 успеха с нокаут.", "date": "2019.11.02", "title": "Тервел Пулев ще се бие в Пловдив"}
{"url": "https://standartnews.com/sport/golyam-rezil-za-bayern-405674.html", "text": "Немският шампион Байерн (Мюнхен) претърпя кошмарна загуба при визитата си на Айнтрахт Франкфут в мач от 10-ия кръг на Първа Бундеслига. Баварците отстъпиха с 1:5 на своя противник, а с оглед и на останалите резултати от кръга, тимът се срина до четвъртото място във временното класиране. Повратна точка в двубоя между Айнтархт и Байерн се оказа ранният червен картон, който получиха гостите. Жером Боатенг остави своите с човек по-малко на терена още в 9-ата минута на срещата. До почивката домакините се възползваха два пъти от численото си преимущество. Филип Костич откри резултата в 25-ата минута, а Джибрил Соу в 33-ата удвои преднината. Роберт Левандовски върна един гол в 37-ата минута, но през второто полувреме Айнтрахт вкара още три попадения, автори на които станаха Давид Абрахам, Мартин Хинтерегер и Гонсало Пасиенсия. Айнтрахт се изкачи на шеста позиция със 17 точки, а Байерн с една повече е на четвърто място.", "date": "2019.11.02", "title": "Голям резил за Байерн"}
{"url": "https://standartnews.com/sport/ludogorets-drpna-na-levski-ss-7-tochki-405679.html", "text": "Футболният шампион Лудогорец постигна 12-ата си победа от старта на efbet Лига. Тя дойде днес след успех на \"Лудогорец Арена\" с 3:1 над Берое в двубой от 15-ия кръг на първенството. Головете за успеха на шампионите реализираха Вандерсон (21), Кешеру (52) и Швиерчок (52), а за гостите точен беше Конте (7). В класирането Лудогорец вече има 7 точки пред втория Левски.", "date": "2019.11.02", "title": "Лудогорец дръпна на Левски със 7 точки"}
{"url": "https://standartnews.com/svyat/v-kuba-shche-uchat-ruski-ezik-na-novo-nivo-405669.html", "text": "На ново ниво  изучаването на руски език възнамерява да изведе  кубинският президент Мигел Диас-Канел. Той планира реализирането на инициативата, като се използват нови технологии, обяснява той в интервю за \"Русия-1\". \"Спомням си, когато бях в университета, имаше програма за изучаване на руския език по радиото. Тя вървеше ежедневно около седем часа вечер. Мисля, че ще съживим тези неща на ново ниво, използвайки нови технологии. Високо ниво на сътрудничество в икономиката и политиката, диалогът буквално изисква по-голям брой говорещи руския език\", коментира той, цитиран от ТАСС. Президентът отбелязва, че отношенията между Русия и Куба се основават на взаимно уважение, приятелство и солидарност. Според него това са \"не напълно приети качества за съвременния световен ред\". На 29 октомври, като част от посещението, той се срещна с руския президент Владимир Путин и руския премиер Дмитрий Медведев. Диас-Канел е избран за президент на 10 октомври 2019 г. в съответствие с разпоредбите на новата конституция, приети на референдум през февруари тази година. Според новия основен закон на страната президентът е държавен глава, върховен главнокомандващ на въоръжените сили и ръководи Националния съвет за отбрана. Куба оценява позицията на Русия за защита на многополярността в контекста на \"безспорното желание на администрацията на САЩ да наложи хегемония над света\". Кубинският лидер пристигна в Русия на 27 октомври за работно посещение, като прекара първите два дни в Санкт Петербург.  ", "date": "2019.11.02", "title": "В Куба ще учат руски език на ново ниво"}
{"url": "https://standartnews.com/sport/460-detsa-startirakha-v-turnira-zamorata-405682.html", "text": "Заместник-министърът на младежта и спорта Стоян Андонов участва в официалното откриване на 21-ото издание на Международния турнир “Замората“, който се провежда днес и утре на столичния басейн “Спартак“. Надпреварата за деца и подрастващи в памет на неподражаемия треньор Стефан Попов е организирана от ПК “Левски\" и е най-дълго провежданият плувен турнир у нас. Андонов изказа благодарности към организаторите, сред които е и многократният носител на Световната купа по плувен маратон Петър Стойчев, че за поредна година събират стотици млади плувци в оспорвано състезание. Той почерта и важността на плувните спортове за развитието на младото поколение. Тази година в надпреварата се включват над 460 състезатели от 4 държави - България, Гърция, Сърбия и Северна Македония. В басейна влизат представители на 32 клуба, а турнирът се организира по правилата на Международната федерация по плуване (ФИНА) с електронна измервателна система. Участниците са разпределени по възрастови групи - момичета и момчета, родени 2003/04, 2005/06, 2007/08, 2009 година и по-малки. Началото на турнира беше дадено от деца с двигателни и ментални затруднения от фондация “Воден път”          Сред официалните гости на откриването бяха още заместник-кметът на Столична община по направление “Култура, образование, спорт и превенция на зависимости” доц. д-р Тодор Чобанов, генералният секретар на Българската федерация по плувни спортове Димитър Бобев и синът на Стефан Попов-Замората - Бранимир Попов, който е бивш плувец.  ", "date": "2019.11.02", "title": "460 деца стартираха в турнира \"Замората\""}
{"url": "https://standartnews.com/svyat/kde-zhiveyat-nay-bednite-v-sveta-405678.html", "text": " Зa тoвa ĸoи тoчнo cтpaни ca нaй-зaceгнaти от крайна бедност и c ĸoлĸo cpeднo тpябвa дa пpeживявaт нa дeн xopaтa в тяx paзĸaзвaт oт oнлaйн плaтфopмaтa НоwМuсh. Зa цeлтa тe ca изпoлзвaли дaнни нa Cвeтoвнaтa бaнĸa ĸъм 2018 гoдинa, ĸaĸтo и oт фoндaциятa нa Бил и Meлиндa Гeйтc oт 2019 гoдинa. Oт плaтфopмaтa пoд внимaниe ca взeли нaй-вeчe дъpжaвитe, в ĸoитo xopaтa живeят cъc cpeднo пoд 1,90 дoлapa нa дeн. Toвa e cвeтoвнaтa гpaницa нa бeднocттa. Cпopeд дaннитe в 10 дъpжaви пo cвeтa нaд 50% oт нaceлeниeтo paзпoлaгa c пoд тoлĸoвa пapи днeвнo. B нaй-гoлямa cтeпeн тoвa ce oтнacя зa живeeщитe в Coмaлия, ĸъдeтo 99,2% oт xopaтa ca пoд тaзи линия нa бeднocттa. Cъщoтo вaжи зa 80,92% oт гpaждaнитe нa Цeнтpaлнa Aфpиĸaнcĸa Peпyблиĸa, ĸaĸтo и зa 77,72% oт тeзи в Бypyнди. Oт вcичĸи cтpaни, вĸлючeни в тoп 10, caмo двe нe ce нaмиpa в Aфpиĸa. Eднaтa oт тяx e Ceвepнa Kopeя, ĸъдeтo мaлĸo нaд 70 нa cтo oт нaceлeниeтo пpeживявa c пoд 1,90 дoлapa нa дeн. Tя ce нapeждa нa 4-тo мяcтo пo тoзи пoĸaзaтeл. Ha 8-мo пъĸ e Йeмeн, ĸъдeтo пoд тaзи гpaницa пaдaт 65,51% oт xopaтa. Ocтaнaлитe, в ĸoитo нaд 50 нa cтo oт xopaтa живeят в ĸpaйнa бeднocт, ca Maдaгacĸap, Дeмoĸpaтичнa peпyблиĸa Koнгo, Maлaви, Cиepa Лeoнe и Гвинeя. Щo ce oтнacя дo бpoя нa xopaтa, ĸoитo пoпaдaт пoд гpaницaтa нa бeднocттa, пoдpeдбaтa изглeждa пo paзличeн нaчин. Индия e мяcтoтo, ĸъдeтo цeли 73,8 милиoнa дyши влизaт в тaзи ĸaтeгopия. Cтpaнaтa oбaчe нe пoпaдa в пpeдишнaтa ĸaтeгopия, тъй ĸaтo нaceлeниeтo ѝ e oceзaeмo пo-гoлямo - 1,369 милиapдa дyши. Ha втopo мяcтo пo тoзи пoĸaзaтeл e Hигepия c 62,3 милиoнa дyши, cлeдвaнa oт Дeмoĸpaтичнa peпyблиĸa Koнгo c 57,9 милиoнa дyши.", "date": "2019.11.02", "title": "Къде живеят най-бедните в света"}
{"url": "https://standartnews.com/svyat/20-000-shotlandtsi-na-protest-za-nezavisimost-405676.html", "text": "По улиците на Глазгоу днес около 20 000 души излязоха, за да демонстрират за независимост на Шотландия от Великобритания, съобщиха организаторите, предаде ДПА. Никола Стърджън, първи министър на Шотландия и лидер на Шотландската национална партия, също участва в демонстрацията - първият случай през последните пет години, когато тя се включва в акция в подкрепа на независимостта, отбляза ДПА. \"Независима Шотландия е по-близо от всякога. Наистина е на разстояние само едно докосване\", написа тя само часове преди демонстрацията. В петък Стърджън заяви, че ще поиска нов референдум за независимост от Лондон до края на декември. Изборите на 12 декември са шансът на Шотландия да се спаси от Брекзит и да поставим бъдещето си в собствените си ръце, заяви тя и призова избирателите да дадат гласа си за Шотландската национална партия и така да укрепят позицията на Шотландия. На първия референдум за независимост в Шотландия през 2014 г. 55 процента гласуваха против отцепване от Обединеното кралство. По време на референдума за Брекзит през 2016 г. 62 процента от шотландците гласуваха за оставане в Европейския съюз.", "date": "2019.11.02", "title": "20 000 шотландци на протест за независимост"}
{"url": "https://standartnews.com/svyat/zhena-namerena-mrtva-s-piton-okolo-vrata-405683.html", "text": "Жена беше намерена мъртва с голям питон, увит около врат й, информира БГНЕС. След като не отговаряла на телефона си, Лора Хърст бе открита в дома си с 2,5-метровата змия. Шерифът на окръг Бентън, Дон Мънсън, който е собственик на сградата, намерил 36-годишната жена и се намесил бързо, за да отстрани питона от нея, но било твърде късно. Хърст е държала голям брой домашни змии в дома на шериф Мънсън в град Батъл Граунд, Индиана. От 140 влечуги, живеещи в имота, тя е притежавала 20 от тях. Шериф Мънсън наскоро е реновирал имота, за да приюти колекцията от змии и влечуги. Те са били или в клетки, или по друг начин обезопасени в сградата, заяви сержантът от държавната полиция в Индиана Ким Райли. \r\n \r\n ", "date": "2019.11.02", "title": "Жена намерена мъртва с питон  около врата"}
{"url": "https://standartnews.com/svyat/ot-svrkhdoza-e-pochinala-vnuchkata-na-kenedi-405673.html", "text": "Внучката на покойния американски политик Робърт Ф. Кенеди беше открита мъртва в семейното имение в Порт Хианис, Масачузетс, през август тази година. Тя е починала от свръхдоза.  Смъртният акт, който беше публикуван вчера, разкрива, че смесването на лекарства, метадон и алкохол е довело до фаталния край. Лекарствата, които тя е приела и са били предписани, са \"Диазепам\", \"Нитразепам\" и \"Флуоксетин\", съобщава \"Дейли Мейл\". 22-годишната Саоарс Кенеди Хил е дъщеря на Кортни Кенеди Хил - четвъртото от 11-те деца на Етел и Робърт Кенеди. През 2016 г. младото момиче пише статия за борбите, които е водила и тежката депресия, която е имала и разкрива, че обмисля самоубийство.  ", "date": "2019.11.02", "title": "От свръхдоза е починала внучката на Кенеди"}
{"url": "https://www.standartnews.com/sport/nadal-otkaza-polufinala-zaradi-kontuziya-405672.html", "text": "Канадецът Денис Шаповалов достигна до първия си финал в турнирите по тенис от сериите \"Мастърс\" в Париж с награден фонд 5,21 милиона долара. 20-годишният Шаповалов се класира след отказване на Рафаел Надал. Испанецът се оттегли минути преди полуфиналния мач между двамата, след като е почувствал болки по време на загрявката си. Така в спора за титлата утре Шаповалов ще излезе срещу водача в схемата Новак Джокович (Сърбия). Четирикратният шампион Джокович по-рано днес елиминира Григор Димитров със 7:6, 6:4 и достигна 50-ия си финал в турнирите \"Мастърс\". В преките мачове до момента Джокера води с 3:0 победи срещу канадеца. Любопитното е, че и трите им мача са през тази календарна година. Те се среq щнаха на Откритото първенство на Австралия в началото на годината и тогава сърбинът стигна до победа след 6:3, 6:4, 4:6, 6:0. След това се изправиха един срещу друг в Рим и Ноле победи след 6:1, 6:3, а в Шанхай съвсем наскоро сърбинът победи с 6:3, 6:3 младия канадец. 32-годишният сърбин има 33 титли от сериите. Въпреки отказването си, Надал ще оглави световната ранглиста в понеделник, като ще измести Джокович от върха.", "date": "2019.11.02", "title": "Надал отказа полуфинала заради контузия"}
