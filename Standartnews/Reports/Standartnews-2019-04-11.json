{"url": "https://standartnews.com/biznes/finansoviyat-ministr-bezrabotitsata-spadna-do-62-389292.html", "text": "През февруари 2019 г. регистрираната безработица достигна 6,2%, което е понижение с 0,8%, съобщи министърът на финансите Владислав Горанов в началото на днешното правителствено заседание. „Възложен ми беше анализ на текущото икономическо развитие. По последни данни мога да докладвам, че през март общият показател за бизнес климата се повишава с 0,3 пункта, воден от по-добрите очаквания на фирмите от търговията на дребно в строителството и услугите“, заяви Горанов. Финансовият министър посочи, че индикаторът за доверието на потребителите също се подобрява през март. „Повишава се още и оценката на домакинствата за текущото финансово състояние, така също и за бъдещата икономическа ситуация, което е добра новина. Промишленото производство и оборотът отчитат положително развитие от началото на 2019 г., като последните данни за февруари показват 6,6% ръст на промишленото производство и 6,9% на оборота на промишлените предприятия спрямо 2018 г.“, заяви Горанов. Той посочи, че по-благоприятната динамика се дължи на продажбите от износ, които нарастват с над 10%, подкрепени с производството на химически продукти и електрически съоръжения. „Растежът на строителната продукция също се ускорява с 9,2% през февруари, въпреки че сградното строителство запазва водещата си роля. Гражданското строителство също отчита растеж“, обясни Горанов. Финансовият министър посочи, че има положителна тенденция и на пазара на труда. „През февруари регистрираната безработица достигна 6,2%, което е понижение с 0,8% спрямо същия месец на 2018 г.“, каза още той. Горанов заяви, че кредитът за частния сектор също продължава да се развива положително. „През януари растежът на износа на стоки нараства с 8,4% спрямо януари 2018 г. То се наблюдава основно към страни от ЕС, но има нарастване на износа и в трети страни“, обясни Горанов.", "date": "2019.04.10", "title": "Финансовият министър: Безработицата спадна до 6,2%"}
{"url": "https://standartnews.com/biznes/danchni-s-proverki-sreshchu-nelegalni-ptnicheski-prevozi-za-chuzhbina-389307.html", "text": "Пет микробуса, превозващи нелегално пътници към Западна Европа бяха проверени днес в Кърджали от инспектори от Фискален контрол на НАП в Кърджали. Всички без изключение извършват нерегламентиран превоз и не издават никакви фискални документи за парите, които получават от пътниците, стана ясно по време на проверките. \r\n         \r\nБусовете са шофирани от 1 човек в продължение на повече от 24 часа непрекъснато, което представлява пряка опасност за сигурността на пътниците, сочат констатациите на проверяващите. Само за час  са потеглили поне 5 микробуса. Повечето пътници са казали, че са приятели на водачите, но имало и такива, които разкрили, че са платили, за да бъдат превозени до определена точка в Западна Европа. 120 евро е платил един от пътниците. \r\n        \r\nОт Приходната агенция информират, че ще сезират Изпълнителна агенция“Автомобилна администрация“ за регистрирани случаи, собствениците на микробусите ще бъдат глобени с до 2000 лв., а бусовете - запечатани за срок до 1 месец. \r\n         \r\nАкцията на НАП срещу нелегалните превози в страната започна преди седмица и ще продължи в следващите месеци. В приходната агенция има сигнали за над 100 превозни средства, които осъществяват нерегламентиран превоз в страната и чужбина без да отчитат приходите си.    \r\n         \r\nИнформация за потенциално нерегламентирани превози е подадена в НАП от „Гранична полиция“, като има физически лица, притежаващи десетки микробуси, движещи се към Западна Европа поне веднъж седмично. \r\n          \r\n„Нерегламентираният превоз освен фискален въпрос е много повече проблем за сигурността на пътниците. Ще си съдействаме с органите на МВР, Автомобилна администрация и Гранична полиция за въвеждане на ред в сектора в интерес на потребителите на такива услуги“, каза по повод течащите проверки директорът на „Фискален контрол“ в НАП Спас Шишков. ", "date": "2019.04.10", "title": "Данъчни с проверки срещу нелегални пътнически превози за чужбина"}
{"url": "https://standartnews.com/sport/rezultati-ot-shampionskata-liga-389348.html", "text": "Аякс не успя да победи като домакин Ювентус в първи мач от четвъртфиналите на турнира Шампионска лига. Кристиано Роналдо откри за гостите в 45-ата минута. Давид Нерес изравни 31 сикунди след почивката. В другия мач игран по същото време Барселона победи като гост Манчестър Юнайтед с 1:0. Автогол си вкара Люк Шоу. Реваншите са след седмица.", "date": "2019.04.10", "title": "Резултати от Шампионската лига"}
{"url": "https://standartnews.com/regionalni/mladi-dzhaz-izplniteli-se-sstezavat-v-stara-zagora-389333.html", "text": "Стара Загора ще събере  този уикенд млади джаз-изпълнители  за пъpвия нaциoнaлeн ĸoнĸypc. Toй e пocвeтeн нa Cвeтoвния дeн нa джaзa - 30 aпpил, и нa 45-гoдишнинaтa oт cъздaвaнeтo нa националното училище по музика и сценични изкуства \"Христина Морфова\" в Cтapa Зaгopa. \r\n B  конкурса щe yчacтвaт общо 44 изпълнитeли oт Coфия, Πлoвдив, Πлeвeн, Бypгac, Bapнa и Cтapa Зaгopa. Те ще се състезават в двe ĸaтeгopии – индивидyaлни изпълнитeли и джaз фopмaции, в тpи възpacтoви гpyпи: дo 13 гoдини; oт 14 дo 18 гoдини; oт 19 дo 29 гoдини. \r\nЖypи нa ĸoнĸypca ca изявeнитe джaз-мyзиĸaнти: Aнгeл Зaбepcĸи – пиaнo, Mиxaил Йocифoв – тpoмпeт, Aлeĸcaндъp Лeĸoв – бac ĸитapa,  Kpиcтиян Жeлeв – бapaбaни и Haдя Toнчeвa – вoĸaл. \r\nKoнĸypcът ce opгaнизиpa c пoдĸpeпaтa нa Oбщинa Cтapa Зaгopa и e пoд пaтpoнaжa нa Mиниcтepcтвoтo нa ĸyлтypaтa. \r\nKoнĸypcнитe пpoгpaми и ĸoнцepтът на лауретите ca cъc cвoбoдeн вxoд.", "date": "2019.04.10", "title": "Млади джаз-изпълнители се състезават в Стара Загора"}
{"url": "https://standartnews.com/sport/premestikha-levski-ludogorets-389295.html", "text": "Дербито от 29-ия кръг на Първа лига между Левски и Лудогорец ще се играе на националния стадион „Васил Левски”. Това става ясно от решение на Спортно-техническата комисия към Българския футболен съюз. По програма ключовият сблъсък трябваше да се състои на стадион „Георги Аспарухов” в неделя, 14-ти април, от 19 часа. Причината за преместването е ремонт на тревното покритие на ст. \"Георги Аспарухов\".", "date": "2019.04.10", "title": "Преместиха Левски - Лудогорец"}
{"url": "https://standartnews.com/sport/kostadinova-e-gost-na-evropeyskoto-po-borba-389305.html", "text": "Втори ден Стефка Костадинова е официален гост на Европейското първенство по борба, което продължава в Букурещ. Председателят на Българския олимпийски комитет пристигна в румънската столица по покана на президента на Международната федерация по борба (UWW) Ненад Лалович. Гост на първенството е и Красен Кралев, министър на младежта и спорта. \r\nПоявата на Костадинова предизвика огромно оживление в залата, по-късно тя имаше среща с шефа на световната борба. Костадинова и Кралев бяха сред официалните лица, наградили призьорите в две от категориите на Еврошампионата. \r\nВ Букурещ е и генералният секретар на БОК Белчо Горанов, който от години заема отговорни постове в управата на световната федерация по борба. По-късно днес председателят на БОК Стефка Костадинова ще има среща с ръководството на румънския национален олимпийски комитет, на която ще се обсъдят възможностите за разширяване на сътрудничеството между двата комитета.", "date": "2019.04.10", "title": "Кралев и Костадинова гости на европейското по борба"}
{"url": "https://www.standartnews.com/sport/rezultati-ot-shampionskata-liga-389348.html", "text": "Аякс не успя да победи като домакин Ювентус в първи мач от четвъртфиналите на турнира Шампионска лига. Кристиано Роналдо откри за гостите в 45-ата минута. Давид Нерес изравни 31 сикунди след почивката. В другия мач игран по същото време Барселона победи като гост Манчестър Юнайтед с 1:0. Автогол си вкара Люк Шоу. Реваншите са след седмица.", "date": "2019.04.10", "title": "Резултати от Шампионската лига"}
{"url": "https://standartnews.com/sport/grigor-mechtae-da-specheli-uimbldn-389304.html", "text": "Първата ракета в тениса на България Григор Димитров даде обширно интервю за испанския вестник „АС“ в което говори за мечтите си в тениса и за най-добрите в момента. „Турнирът, който бих искал да спечеля през тази година, е Уимбълдън. Всеки финал в Големия шлем би било сбъдната мечта за мен“, призна стигналият до №3 в света през 2017-а Димитров, който триумфира на тревата в Лондон при юношите през 2008 година. Той изрази възхищението си към Федерер, Надал и Джокович. „Те са тенисисти, които имат мъдра програма и които продължават да работят за своята физическа форма. Напълно заслужават всичко, което са постигнали. Не е лесно да вършиш това толкова години“, каза още Григор. Димитров разказа и колко труден е процесът на възстановяване след мач. \"Мисля, че хората не познават много добре възстановителния процес, през който преминаваме. След всяка среща трябва да отделя поне два часа на възстановяването, за да запазя тялото си във форма и да имам възможност да изляза за следващия двубой. Добро хранене, ледена баня, процедури. Освен това имаме редица задължения след всеки двубой, срещи с медиите\", разказа той. 29-ият в ранглистата хасковлия открива сезона на клей на Мастърс 1000 турнира в Монте Карло следващата седмица, където през 2018-а беше спрян на полуфиналите от Надал..", "date": "2019.04.10", "title": "Григор мечтае да спечели \"Уимбълдън\""}
{"url": "https://standartnews.com/sport/dizela-se-gotvi-za-nov-rekord-389306.html", "text": "240 километра за 48 часа през 5 планини! Планинският ни бегач Кирил Николов - Дизела се готви да постави нов рекорд. Маршрутът започва от Витоша, минава през Верила, Рила и Пирин и свършва в планината Славянка, до гръцката граница. \"Трасето е по-трудно и по-интересно от Ком-Емине\", коментира Дизела, който планира да осъществи амбициозния проект през това лято", "date": "2019.04.10", "title": "Дизела се готви за нов рекорд"}
{"url": "https://www.standartnews.com/sport/sportt-po-tv-za-10-april-389294.html", "text": "22,00 Футбол, ШЛ: Ман Юнайтед - Барселона (пряко) 22,00 Футбол, ШЛ: Аякс - Ювентус (пряко) 22,00 Футбол, Купа на Франция: ПСЖ - Нант (пряко) 01,15 Футбол, Копа Либертадорес: Крузейро - Уракан; 03,30 Гремио - Росарио Сентрал (пряко) 18,55 Баскетбол, НБА: Левски Лукойл - Берое (пряко) 21,15 \"Спорт в обектива\" 16,30 Колоездене: Обиколка на Баския, трети етап (пряко) 19,30 Вдигане на тежести: Европейско първенство в Грузия, 81 кг, мъже (пряко) 16,15 Колоездене: Купа \"Схелдерпрайс\" (пряко)", "date": "2019.04.10", "title": "Спортът по тв за 10 април"}
{"url": "https://www.standartnews.com/sport/livrpul-s-dobr-avans-sreshchu-porto-389265.html", "text": "Английският гранд Ливърпул победи вкъщи Порто с 2:0 в първи четвъртфинал от Шампионската лига по футбол. Още в петата минута \"червените\" поведоха в резултата. Наби Кейта се възползва от перфектен пас на Фермино и след удара му топката рикошира в защитник на Порто и влезе във вратата на Икер Касияс. Натискът на Ливърпул продължи, но с пропуски се отличи на два пъти Мохамед Салах. а се разпише. Все пък се стигна и до втори гол. В 26-та минута Фирмино бе изведен на празна врата и покачи на 2:0. Шансът на Порто за почетен гол бе в 30-та минута, когато удар на Марега бе спасен от Алисон. След почивката съдията отмени гол на Мане, след като системата ВАР показа, че нападателя е в засада. Така Ливърпул си осигури комфортна преднина преди реванша. Преди година \"червените\" отстраниха Порто на фазата на осминафиналите. фото ЕПА/БГНЕС", "date": "2019.04.10", "title": "Ливърпул с добър аванс срещу Порто"}
{"url": "https://standartnews.com/sport/dadokha-levski-ludogorets-na-ivaylo-stoyanov-389309.html", "text": "Ивайло Стоянов ще ръководи дербито от 29-ия кръг на Първа футболна лига Левски - Лудогорец. Това стана ясно, след като Българският футболен съюз определи съдийските назначения за поредния кръг. Дербито между първия и третия е в неделя, 14 април, от 19 часа на Националния стадион „Васил Левски“. Другият възлов мач от Първата шестица между ЦСКА-София и Берое ще бъде ръководен от Валентин Железов. Двубоят е в събота, 13 април, от 20:00 часа. 12 април, петък, от 17:15 часа \r\nСлавия – Дунав, Георги Кабаков 12 април, петък, от 19:30 часа \r\nСептември - Локомотив (Пловдив), Никола Попов 13 април, събота, от 17:30 часа \r\nБотев (Пловдив) - Черно море, Георги Димитров Давидов 14 април, неделя, от 16:30 часа \r\nБотев (Враца) – Верея, Станимир Тренчев 15 април, понеделник, от 20:00 часа \r\nВитоша – Етър, Неделчо Танчев Гаджалов фото БГНЕС", "date": "2019.04.10", "title": "Дадоха Левски - Лудогорец на Ивайло Стоянов"}
{"url": "https://standartnews.com/sport/blgariya-s-tri-polufinalistki-na-evro-2019-po-borba-389314.html", "text": "България вече има три полуфиналистки на европейското по борба в Букурещ (Румъния). Шампионката от 2018-а Биляна Дудова (на снимката), която се бори в по-горната за нея категория до 59 кг, не даде точки на съперничките си до момента. На старта тя преодоля беларускинята Катцарина Янушкевич с 8:0, а на четвъртфиналите и Рамона Галмош (Унгария) - 4:0. \r\nЗа място на финала световната вицешампионка ще излезе срещу туркинята Елиф Ясилирмак, европейска шампионка от 2018-а в същата категория. Полуфиналните двубои започват от 17,15 часа. Трикратната европейска шампионка за девойки Миглена Селишка също започна убедително в категория до 50 кг. На старта тя тушира Стефания Прицепуто (Румъния), а след това победи и Табата Груневалд (Франция) - 4:1. В полуфиналите националката ще излезе срещу Ксения Станкевич (Беларус), трета от европейското до 23 г. \r\nПри 55-килограмовите Евелина Николова срази с технически туш 18:10 полякинята Алисия Цизович, а на четвърфиналите тушира Мариана Драгутан (Молдова). За място на финала Николова ще спори с румънката Андреа Ана, трета на световното до 23 г. \r\nВ категория до 68 кг София Георгиева загуби на четвъртфиналите от Ирина Нетреба (Азербайджан) с 2:3, но има шанс да продължи на репешажите, ако съперничката й победи украинката Алина Черкасова по-късно. \r\nВ тежка категория до 76 кг Мария Оряшкова, петкратна световна шампионка по самбо, приключи участието си. На старта тя загуби от Камиле Гаукайте (Литва) с 3:4, която в следващия кръг също загуби. При мъжете в свободния стил Мирослав Киров не успя да преодолее репешажите в кат. до 74 кг, след като падна с туш от руснака Тимур Бизхоев. Снощи Георги Вангелов завърши пети в категория до 57 кг. \r\nУтре стартират и останалите ни представителки при жените, сред тях титлата си ще брани Тайбе Юсеин. В петък участието си започват мъжете в класическия стил.", "date": "2019.04.10", "title": "България с три полуфиналистки на Евро 2019 по борба"}
{"url": "https://standartnews.com/sport/ministr-kralev-se-sreshchna-v-bukureshch-s-rumnskiya-si-kolega-389328.html", "text": "Министърът на младежта и спорта Красен Кралев се срещна с румънския си колега Константин Богдан Матей в Букурещ. Поводът за срещата на двамата министри бе договореният в София през февруари текст на Меморандум за разбирателство между правителствата на България, Сърбия, Румъния и Гърция, с който да се официализира учредяването на организационен комитет за подготовка на съвместната кандидатура за Мондиал 2030 и Европейското първенство през 2028. България, Сърбия и Гърция вече са получили одобрението на техните правителства на споразумението, но няколко дни преди срещата на 13 април в Солун, където трябва да се подпише Меморандума, Румъния предложи допълнение към текста. След проведената среща между Богдан Константин Матей и министър Кралев, който е гост на Европейското първенство по борба в Румъния, стана ясно, че новият текст на Меморандума трябва да бъде съгласуван отново с външните министерства на останалите държави, което може да доведе до забавяне и отлагане на подписването му за следващата среща в Букурещ. Двамата проведоха и дълъг разговор за структурите на двете министерства и обсъдиха възможността за сътрудничество между България и Румъния в областта на спорта. „Понякога, докато търсим партньорство, забравяме, че най-добре може да си сътрудничим с нашите съседи“, заяви Кралев.", "date": "2019.04.10", "title": "Министър Кралев се срещна в Букурещ с румънския си колега"}
{"url": "https://www.standartnews.com/sport/premestikha-levski-ludogorets-389295.html", "text": "Дербито от 29-ия кръг на Първа лига между Левски и Лудогорец ще се играе на националния стадион „Васил Левски”. Това става ясно от решение на Спортно-техническата комисия към Българския футболен съюз. По програма ключовият сблъсък трябваше да се състои на стадион „Георги Аспарухов” в неделя, 14-ти април, от 19 часа. Причината за преместването е ремонт на тревното покритие на ст. \"Георги Аспарухов\".", "date": "2019.04.10", "title": "Преместиха Левски - Лудогорец"}
{"url": "https://standartnews.com/regionalni/khski-napadna-nandu-v-starozagorskiya-zoopark-389296.html", "text": "\r\n   Домашно куче хъски няколко дни поред е влизало в района на клетката на нанду в старозагорския зоопарк и рядката птица се е стресирала и самонаранила в загражденията. Това съобщи директорът на зоопарка доц. д-р Радослав Михайлов. За съжаление птицата не е успяла да се възстанови напълно от раните. Разкъсаната и шия е била зашита от ветеринарите  и вече се възстановявала. Но при ранения ляв крак се е получила много тежка некроза и самоампутация. Д-р Михайлов не помни друг случай, при който домашно животно да навлезе в зоопарка и да стресира животните. Прегледът на записите от камерите в района продължавал и стопанинът на агресивното хъски се издирвал. \r\n  В старозагорския зоопарк има само една птица нанду, която е била закупена миналото лято.  \r\n ", "date": "2019.04.10", "title": "Хъски нападна нанду в старозагорския зоопарк"}
{"url": "https://standartnews.com/sport/tri-blgarki-na-finalite-na-evro-2019-po-borba-389343.html", "text": "Три българки си осигуриха участие във финалите на европейското по борба в Букурещ (Румъния). Шампионката от 2018-а Биляна Дудова, която се състезава в по-горната категория до 59 кг, детронира миналогодишната №1 на континента в тази категория Елиф Ясилирмак (Турция) с 2:0 в полуфиналите. И за титлата утре ще спори с рускинята Светлана Липатова. \r\nПри 55-килограмовите Евелина Николова се справи с румънката Андреа Ана - 3:0 и за златото ще излезе срещу Ирина Хусяк (Украйна). \r\nСрещу украинското препятствие Оксана Ливач ще трябва да се изправи и Миглена Селишка на финала в кат. до 50 кг. Трикратната еврошампионка за девойки бе категорична срещу Ксения Станкович (Беларус) с 11:4. \r\nПри 68-килограмовите София Георгиева отпадна от надпреварата, след като не успя да продължи в репешажите.", "date": "2019.04.10", "title": "Три българки на финалите на Евро 2019 по борба"}
{"url": "https://www.standartnews.com/sport/dizela-se-gotvi-za-nov-rekord-389306.html", "text": "240 километра за 48 часа през 5 планини! Планинският ни бегач Кирил Николов - Дизела се готви да постави нов рекорд. Маршрутът започва от Витоша, минава през Верила, Рила и Пирин и свършва в планината Славянка, до гръцката граница. \"Трасето е по-трудно и по-интересно от Ком-Емине\", коментира Дизела, който планира да осъществи амбициозния проект през това лято", "date": "2019.04.10", "title": "Дизела се готви за нов рекорд"}
{"url": "https://www.standartnews.com/sport/totnm-specheli-angliyskoto-derbi-v-shampionskata-liga-389267.html", "text": "Тотнъм надхитри Манчестър Сити с 1:0 в английското дерби от четвъртфиналите на Шампионската лига по футбол. Мачът започна с шанс за гол на Сити. В 13-ата минута реферът отсъди дузпа за гостите, но Юго Лорис спаси удара на аржентинския нападател на Сити Серхио Агуеро. Настъпване на глезена от Делф стана причина в 58-ата минута Хари Кейн да напусне мача принудително. В крайна сметка „шпорите“ достигнаха до минималния аванс в 78-ата минута. Тогава кореецът Хюн-Мин Сон стреля точно и донесе победата на Тотнъм. Успехът бе първи за домакините в Шампионската лига на новия им стадион.", "date": "2019.04.10", "title": "Тотнъм спечели английското дерби в Шампионската лига"}
{"url": "https://www.standartnews.com/sport/dadokha-levski-ludogorets-na-ivaylo-stoyanov-389309.html", "text": "Ивайло Стоянов ще ръководи дербито от 29-ия кръг на Първа футболна лига Левски - Лудогорец. Това стана ясно, след като Българският футболен съюз определи съдийските назначения за поредния кръг. Дербито между първия и третия е в неделя, 14 април, от 19 часа на Националния стадион „Васил Левски“. Другият възлов мач от Първата шестица между ЦСКА-София и Берое ще бъде ръководен от Валентин Железов. Двубоят е в събота, 13 април, от 20:00 часа. 12 април, петък, от 17:15 часа \r\nСлавия – Дунав, Георги Кабаков 12 април, петък, от 19:30 часа \r\nСептември - Локомотив (Пловдив), Никола Попов 13 април, събота, от 17:30 часа \r\nБотев (Пловдив) - Черно море, Георги Димитров Давидов 14 април, неделя, от 16:30 часа \r\nБотев (Враца) – Верея, Станимир Тренчев 15 април, понеделник, от 20:00 часа \r\nВитоша – Етър, Неделчо Танчев Гаджалов фото БГНЕС", "date": "2019.04.10", "title": "Дадоха Левски - Лудогорец на Ивайло Стоянов"}
{"url": "https://www.standartnews.com/sport/legenda-v-nba-priklyuchi-ss-sporta-389278.html", "text": "Легендарният немски баскетболист на тима от НБА Далас Маверикс - Дирк Новицки обяви, че приключва състезателната си кариера. Той вкара 30 точки, а също така направи 8 борби и 3 асистенции при домакинската победа на тима от Тексас срещу Финикс Сънс със 120:109 т. 40-годишният германец е в НБА от 1998 г, като през цялото време не изневери на Далас. \r\nС негово помощ тимът спечели титлата в НБА през 2011-а. Високият 213 см Новицки бе избиран 14 пъти за участник в Мача на звездите, а 12 пъти попада в символичния тим за сезона, както и бе определен за най-полезен играч в НБА за 2007 г. След победата над Финикс снощи домакините организираха и специална церемония за легендата си. Да благодари на Новицки на паркета слезе и собственикът на отбора Марк Къбан. фото ЕПА/БГНЕС", "date": "2019.04.10", "title": "Легенда в НБА приключи със спорта"}
{"url": "https://www.standartnews.com/sport/kostadinova-e-gost-na-evropeyskoto-po-borba-389305.html", "text": "Втори ден Стефка Костадинова е официален гост на Европейското първенство по борба, което продължава в Букурещ. Председателят на Българския олимпийски комитет пристигна в румънската столица по покана на президента на Международната федерация по борба (UWW) Ненад Лалович. Гост на първенството е и Красен Кралев, министър на младежта и спорта. \r\nПоявата на Костадинова предизвика огромно оживление в залата, по-късно тя имаше среща с шефа на световната борба. Костадинова и Кралев бяха сред официалните лица, наградили призьорите в две от категориите на Еврошампионата. \r\nВ Букурещ е и генералният секретар на БОК Белчо Горанов, който от години заема отговорни постове в управата на световната федерация по борба. По-късно днес председателят на БОК Стефка Костадинова ще има среща с ръководството на румънския национален олимпийски комитет, на която ще се обсъдят възможностите за разширяване на сътрудничеството между двата комитета.", "date": "2019.04.10", "title": "Кралев и Костадинова гости на европейското по борба"}
{"url": "https://www.standartnews.com/sport/grigor-mechtae-da-specheli-uimbldn-389304.html", "text": "Първата ракета в тениса на България Григор Димитров даде обширно интервю за испанския вестник „АС“ в което говори за мечтите си в тениса и за най-добрите в момента. „Турнирът, който бих искал да спечеля през тази година, е Уимбълдън. Всеки финал в Големия шлем би било сбъдната мечта за мен“, призна стигналият до №3 в света през 2017-а Димитров, който триумфира на тревата в Лондон при юношите през 2008 година. Той изрази възхищението си към Федерер, Надал и Джокович. „Те са тенисисти, които имат мъдра програма и които продължават да работят за своята физическа форма. Напълно заслужават всичко, което са постигнали. Не е лесно да вършиш това толкова години“, каза още Григор. Димитров разказа и колко труден е процесът на възстановяване след мач. \"Мисля, че хората не познават много добре възстановителния процес, през който преминаваме. След всяка среща трябва да отделя поне два часа на възстановяването, за да запазя тялото си във форма и да имам възможност да изляза за следващия двубой. Добро хранене, ледена баня, процедури. Освен това имаме редица задължения след всеки двубой, срещи с медиите\", разказа той. 29-ият в ранглистата хасковлия открива сезона на клей на Мастърс 1000 турнира в Монте Карло следващата седмица, където през 2018-а беше спрян на полуфиналите от Надал..", "date": "2019.04.10", "title": "Григор мечтае да спечели \"Уимбълдън\""}
{"url": "https://standartnews.com/sport/livrpul-s-dobr-avans-sreshchu-porto-389265.html", "text": "Английският гранд Ливърпул победи вкъщи Порто с 2:0 в първи четвъртфинал от Шампионската лига по футбол. Още в петата минута \"червените\" поведоха в резултата. Наби Кейта се възползва от перфектен пас на Фермино и след удара му топката рикошира в защитник на Порто и влезе във вратата на Икер Касияс. Натискът на Ливърпул продължи, но с пропуски се отличи на два пъти Мохамед Салах. а се разпише. Все пък се стигна и до втори гол. В 26-та минута Фирмино бе изведен на празна врата и покачи на 2:0. Шансът на Порто за почетен гол бе в 30-та минута, когато удар на Марега бе спасен от Алисон. След почивката съдията отмени гол на Мане, след като системата ВАР показа, че нападателя е в засада. Така Ливърпул си осигури комфортна преднина преди реванша. Преди година \"червените\" отстраниха Порто на фазата на осминафиналите. фото ЕПА/БГНЕС", "date": "2019.04.10", "title": "Ливърпул с добър аванс срещу Порто"}
{"url": "https://www.standartnews.com/sport/medzhik-dzhonsn-khvrli-ostavka-389288.html", "text": "Баскетболната легенда в НБА Ървин „Меджик“ Джонсън обяви на нарочна пресконференция, че подава оставка като президент на клуба от Лос Анджелис Лейкърс. Меджик съобщи решението си преди последния мач от редовния сезон на „езерняците“ срещу Портланд (загубен със 101:104), но уточни, че още не е говорил със собственичката на клуба Джини Бъс. Въпреки че беше привлечен като свободен агент Леброн Джеймс, Лейкърс записа 37 победи и 45 загуби и остана далече от местата за плейофите и това е основната причина за оставката. Самият Меджик Джонсън е петкратен шаомпион на Асоциацията с отбора от Лос Анджелис. \"Искам отново да се забавлявам, да бъда такъв, какъвто бях преди да поема тази работа. По средата на пътя сме с привличането на ЛеБрон. Това лято, с другите звезди, които ще дойдат, който и да ги привлече, мисля, че този отбор може да се бори за титлата догодина с оглед на израстването и на младите играчи\", коментира Джонсън.", "date": "2019.04.10", "title": "Меджик Джонсън хвърли оставка"}
{"url": "https://standartnews.com/sport/totnm-specheli-angliyskoto-derbi-v-shampionskata-liga-389267.html", "text": "Тотнъм надхитри Манчестър Сити с 1:0 в английското дерби от четвъртфиналите на Шампионската лига по футбол. Мачът започна с шанс за гол на Сити. В 13-ата минута реферът отсъди дузпа за гостите, но Юго Лорис спаси удара на аржентинския нападател на Сити Серхио Агуеро. Настъпване на глезена от Делф стана причина в 58-ата минута Хари Кейн да напусне мача принудително. В крайна сметка „шпорите“ достигнаха до минималния аванс в 78-ата минута. Тогава кореецът Хюн-Мин Сон стреля точно и донесе победата на Тотнъм. Успехът бе първи за домакините в Шампионската лига на новия им стадион.", "date": "2019.04.10", "title": "Тотнъм спечели английското дерби в Шампионската лига"}
{"url": "https://www.standartnews.com/sport/blgariya-s-tri-polufinalistki-na-evro-2019-po-borba-389314.html", "text": "България вече има три полуфиналистки на европейското по борба в Букурещ (Румъния). Шампионката от 2018-а Биляна Дудова (на снимката), която се бори в по-горната за нея категория до 59 кг, не даде точки на съперничките си до момента. На старта тя преодоля беларускинята Катцарина Янушкевич с 8:0, а на четвъртфиналите и Рамона Галмош (Унгария) - 4:0. \r\nЗа място на финала световната вицешампионка ще излезе срещу туркинята Елиф Ясилирмак, европейска шампионка от 2018-а в същата категория. Полуфиналните двубои започват от 17,15 часа. Трикратната европейска шампионка за девойки Миглена Селишка също започна убедително в категория до 50 кг. На старта тя тушира Стефания Прицепуто (Румъния), а след това победи и Табата Груневалд (Франция) - 4:1. В полуфиналите националката ще излезе срещу Ксения Станкевич (Беларус), трета от европейското до 23 г. \r\nПри 55-килограмовите Евелина Николова срази с технически туш 18:10 полякинята Алисия Цизович, а на четвърфиналите тушира Мариана Драгутан (Молдова). За място на финала Николова ще спори с румънката Андреа Ана, трета на световното до 23 г. \r\nВ категория до 68 кг София Георгиева загуби на четвъртфиналите от Ирина Нетреба (Азербайджан) с 2:3, но има шанс да продължи на репешажите, ако съперничката й победи украинката Алина Черкасова по-късно. \r\nВ тежка категория до 76 кг Мария Оряшкова, петкратна световна шампионка по самбо, приключи участието си. На старта тя загуби от Камиле Гаукайте (Литва) с 3:4, която в следващия кръг също загуби. При мъжете в свободния стил Мирослав Киров не успя да преодолее репешажите в кат. до 74 кг, след като падна с туш от руснака Тимур Бизхоев. Снощи Георги Вангелов завърши пети в категория до 57 кг. \r\nУтре стартират и останалите ни представителки при жените, сред тях титлата си ще брани Тайбе Юсеин. В петък участието си започват мъжете в класическия стил.", "date": "2019.04.10", "title": "България с три полуфиналистки на Евро 2019 по борба"}
{"url": "https://standartnews.com/sport/medzhik-dzhonsn-khvrli-ostavka-389288.html", "text": "Баскетболната легенда в НБА Ървин „Меджик“ Джонсън обяви на нарочна пресконференция, че подава оставка като президент на клуба от Лос Анджелис Лейкърс. Меджик съобщи решението си преди последния мач от редовния сезон на „езерняците“ срещу Портланд (загубен със 101:104), но уточни, че още не е говорил със собственичката на клуба Джини Бъс. Въпреки че беше привлечен като свободен агент Леброн Джеймс, Лейкърс записа 37 победи и 45 загуби и остана далече от местата за плейофите и това е основната причина за оставката. Самият Меджик Джонсън е петкратен шаомпион на Асоциацията с отбора от Лос Анджелис. \"Искам отново да се забавлявам, да бъда такъв, какъвто бях преди да поема тази работа. По средата на пътя сме с привличането на ЛеБрон. Това лято, с другите звезди, които ще дойдат, който и да ги привлече, мисля, че този отбор може да се бори за титлата догодина с оглед на израстването и на младите играчи\", коментира Джонсън.", "date": "2019.04.10", "title": "Меджик Джонсън хвърли оставка"}
{"url": "https://standartnews.com/sport/legenda-v-nba-priklyuchi-ss-sporta-389278.html", "text": "Легендарният немски баскетболист на тима от НБА Далас Маверикс - Дирк Новицки обяви, че приключва състезателната си кариера. Той вкара 30 точки, а също така направи 8 борби и 3 асистенции при домакинската победа на тима от Тексас срещу Финикс Сънс със 120:109 т. 40-годишният германец е в НБА от 1998 г, като през цялото време не изневери на Далас. \r\nС негово помощ тимът спечели титлата в НБА през 2011-а. Високият 213 см Новицки бе избиран 14 пъти за участник в Мача на звездите, а 12 пъти попада в символичния тим за сезона, както и бе определен за най-полезен играч в НБА за 2007 г. След победата над Финикс снощи домакините организираха и специална церемония за легендата си. Да благодари на Новицки на паркета слезе и собственикът на отбора Марк Къбан. фото ЕПА/БГНЕС", "date": "2019.04.10", "title": "Легенда в НБА приключи със спорта"}
{"url": "https://www.standartnews.com/sport/ministr-kralev-se-sreshchna-v-bukureshch-s-rumnskiya-si-kolega-389328.html", "text": "Министърът на младежта и спорта Красен Кралев се срещна с румънския си колега Константин Богдан Матей в Букурещ. Поводът за срещата на двамата министри бе договореният в София през февруари текст на Меморандум за разбирателство между правителствата на България, Сърбия, Румъния и Гърция, с който да се официализира учредяването на организационен комитет за подготовка на съвместната кандидатура за Мондиал 2030 и Европейското първенство през 2028. България, Сърбия и Гърция вече са получили одобрението на техните правителства на споразумението, но няколко дни преди срещата на 13 април в Солун, където трябва да се подпише Меморандума, Румъния предложи допълнение към текста. След проведената среща между Богдан Константин Матей и министър Кралев, който е гост на Европейското първенство по борба в Румъния, стана ясно, че новият текст на Меморандума трябва да бъде съгласуван отново с външните министерства на останалите държави, което може да доведе до забавяне и отлагане на подписването му за следващата среща в Букурещ. Двамата проведоха и дълъг разговор за структурите на двете министерства и обсъдиха възможността за сътрудничество между България и Румъния в областта на спорта. „Понякога, докато търсим партньорство, забравяме, че най-добре може да си сътрудничим с нашите съседи“, заяви Кралев.", "date": "2019.04.10", "title": "Министър Кралев се срещна в Букурещ с румънския си колега"}
{"url": "https://standartnews.com/sport/sportt-po-tv-za-10-april-389294.html", "text": "22,00 Футбол, ШЛ: Ман Юнайтед - Барселона (пряко) 22,00 Футбол, ШЛ: Аякс - Ювентус (пряко) 22,00 Футбол, Купа на Франция: ПСЖ - Нант (пряко) 01,15 Футбол, Копа Либертадорес: Крузейро - Уракан; 03,30 Гремио - Росарио Сентрал (пряко) 18,55 Баскетбол, НБА: Левски Лукойл - Берое (пряко) 21,15 \"Спорт в обектива\" 16,30 Колоездене: Обиколка на Баския, трети етап (пряко) 19,30 Вдигане на тежести: Европейско първенство в Грузия, 81 кг, мъже (пряко) 16,15 Колоездене: Купа \"Схелдерпрайс\" (пряко)", "date": "2019.04.10", "title": "Спортът по тв за 10 април"}
{"url": "https://standartnews.com/svyat/evropa-reshava-dali-otnovo-da-otlozhi-brexit-389344.html", "text": "Европа решава дали отново да отложи Brexit. Лидерите на държавите от Общността се събраха извънредно в Брюксел. Причината е липсата на споразумение с Великобритания, а до излизането й от Евросъюза  остават само 2 дни. Ще бъде ли отложен Brexit и докога? \"Твърдият Brexit не е изгоден за Германия. Затова се радвам, че Тереза Мей отново ме увери, че управляващите работят заедно с опозицията за одобряването на споразумението за раздялата. Знаем колко са трудни разговорите между политически противници. Затова сме склонни да им дадем разумен период от време\", каза канцлерът на Германия Ангела Меркел. \"Знам, че много хора ще бъдат подразнени от това, че тази среща изобщо се състои, защото Великобритания вече трябваше да е напуснала Европейския съюз. Аз искам отлагане до 30 юни, но важното е, че всяка отсрочка ни позволява да напуснем в момента, в който парламентът ни одобри сделката. Може и на 22 май\", заяви премиерът на Великобритания Тереза Мей. „Аз съм за удължаване на срока. Защото иначе в петък ще настъпи шок и ужас”, коментира и българският премиер Бойко Борисов.", "date": "2019.04.10", "title": "Европа решава дали отново да отложи Brexit"}
{"url": "https://www.standartnews.com/sport/tri-blgarki-na-finalite-na-evro-2019-po-borba-389343.html", "text": "Три българки си осигуриха участие във финалите на европейското по борба в Букурещ (Румъния). Шампионката от 2018-а Биляна Дудова, която се състезава в по-горната категория до 59 кг, детронира миналогодишната №1 на континента в тази категория Елиф Ясилирмак (Турция) с 2:0 в полуфиналите. И за титлата утре ще спори с рускинята Светлана Липатова. \r\nПри 55-килограмовите Евелина Николова се справи с румънката Андреа Ана - 3:0 и за златото ще излезе срещу Ирина Хусяк (Украйна). \r\nСрещу украинското препятствие Оксана Ливач ще трябва да се изправи и Миглена Селишка на финала в кат. до 50 кг. Трикратната еврошампионка за девойки бе категорична срещу Ксения Станкович (Беларус) с 11:4. \r\nПри 68-килограмовите София Георгиева отпадна от надпреварата, след като не успя да продължи в репешажите.", "date": "2019.04.10", "title": "Три българки на финалите на Евро 2019 по борба"}
{"url": "https://standartnews.com/regionalni/szdavat-tsentp-za-digitalni-inovatsii-i-kyltypa-v-stara-zagora-389286.html", "text": "\r\n   Цeнтъp зa дигитaлни инoвaции и ĸyлтypa и oбocoбeнa ĸъм нeгo Лaбopaтopия зa виpтyaлнa peaлнocт ще бъде създадена в Стара Загора. Инициaтивaта е нa общинaта и индycтpиaлнa зoнa „Зaгope”, информират от общинската администрация По този повод в Града на липите гостува пpoф. Живĸa Oвчapoвa, диpeĸтop нa Изcлeдoвaтeлcĸия инcтитyт пo инфopмaтиĸa нa Texнoлoгичния итcтитyт в Kapлcpye /КИТ/ и pъĸoвoдитeл нa Инcтитyтa пo инфopмaциoнeн мeниджмънт и инжeнepcтвoтo към него. Утре старозагорският Kлyб нa paбoтoдaтeля opгaнизиpa cpeщa c проф. Овчарова. Цeлтa нa cpeщaтa e дa ce oбcъдят възмoжнocтитe зa oбeзпeчaвaнeтo нa цeнтъpa c ĸaдpи, ĸaĸтo и paзĸpивaнeто нa нoви cпeциaлнocти в cфepaтa нa инфopмaциoннитe тexнoлoгии в Tpaĸийcĸи yнивepcитeт. Toвa щe дaдe възмoжнocт нa Cтapa Зaгopa да се превърне в aтpaĸтивнa инвecтициoннa дecтинaция зa виcoĸo тexнoлoгичнo пpoизвoдcтвo, убедени са от екипа на старозагорския кмет Живко Тодоров.   \r\n  В петък проф. Живка Овчарова щe пpeдcтaви пepcпeĸтивитe зa paзвитиe нa виcoĸoтexнoлoгичния ceĸтop в peгиoнa и пред участниците във фopyма нa тeмa „Kибepcигypнocт и фaлшиви нoвини“, който общината организира в Стара Загора. В него ще участва и eвpoĸoмиcapят пo цифpoвa иĸoнoмиĸa и oбщecтвo Mapия Гaбpиeл. \r\n ", "date": "2019.04.10", "title": "Създават Цeнтъp зa дигитaлни инoвaции  и ĸyлтypa в Стара Загора"}
{"url": "https://standartnews.com/biznes/s-karta-za-bansko-karate-bezplatno-vv-verbie-389279.html", "text": "Най-добрите ски курорти в България - Банско и в Швейцария - Вербие подписаха ключово споразумение за партньорство. И двата града са отличени, като най-добри ски дестинации в своите държави от Световните награди за ски 2018 (World Ski Awards) чрез анонимно гласуване. По време на ски сезон 2019/2020 любителите на зимните спортове, които притежават сезонни карти за един от двата курорта, ще имат уникалната възможност да карат три дни ски или сноуборд абсолютно безплатно в другия курорт: \r\n- Тези, които притежават сезонна ски карта за Банско и направят директна резервация с партньорски хотели на Téléverbier SA, ще имат право на три безплатни дни ски по снежните склонове на Вербие. \r\n- Всички скиори, които са закупили годишнa ски карта за известния швейцарски курорт, ще могат да карат три дни ски в Банско, когато резервират своята почивка през туристическата агенция \"Балкан Холидейз\". \r\nНай-голямата ски лифт компания във френско-говоряща Швейцария Téléverbier SA и концесионерът на ски зоната в Банско Юлен АД договориха изключително атрактивни оферти за любителите на зимните спортове. Българската страна беше представена от кмета на Банско Георги Икономов и собственика на концесионера на ски зона Банско Марк Жирардели, който стартира това обещаващо и изключително важно партньорство с колегите си Елой Росие, президент на община De Bagnes - една от най-големите общини в Швейцария, и Laurent Vaucher, главен изпълнителен директор на Téléverbier SA. Двете страни се договориха да се подпомагат взаимно и да проведат съвместни маркетингови и рекламни кампании. \r\nСпоразумението е чудесно начало за ползотворно сътрудничество между двата ски курорта и е отлична възможност за по-нататъшното им промотиране в дългосрочен план. Вербие се намира в центъра на четирите долини, еднa от най-големите ски зони в Европа. Това е мечтата на всеки почитател на зимните спортове, а ски зоната се простира от 1500 до 3330 м.н.в. и разполага с 93 лифта, които осигуряват достъп до писти с обща дължина от 412км. Има подходящи терени както за начинаещи, така и за много напреднали. Освен това мястото е рай за фрирайд и за онези, които предпочитат да скачат във фън-парковете. Ако и това не е достатъчно, можете да си наемете хеликоптер, който да ви откара на някой от околните върхове. Във Вербие има 8 ски училища и курортът е изключително подходящ за семейни почивки, далеч от шума на тълпите. Селището предлага богато разнообразие от хотели, ресторанти, магазини, барове и дискотеки.", "date": "2019.04.10", "title": "С карта за Банско карате безплатно ски във Вербие"}
{"url": "https://standartnews.com/regionalni/prebazirat-ag-kompleksa-v-stara-zagora-389300.html", "text": "\r\n   АГ-комплексът  в Стара Загора, който от години е в стара сграда, ще бъде пребазиран в 15-етажни билдинг на многопрофилната университетска болница \"Проф. д-р Ст. Киркович\". Старите помещения трудно се поддържат, а веднъж комплексът бе и затворен поради избухнала инфекция.  \r\n  \"До края на месеца всичко ще бъде преместено и клиниките ще започнат да фукционират нормално\", съобщи изпълнителният директор на болницата проф. Йовчо Йовчев. Той подчерта, че условията в новите помещения на родилното и неонтологичното отделение са по европейските стандарти за адекватни грижи към родилките и техните бебета – специален вид мазилки, антибактериално покритие по стените в неонтологията, специално осветление според изискванията и др. \r\n Причината да се забави ремонтът е, че са били назначени проверки от външни експерти, които да огледат дали всичко е направено както трябва. Те не са открили никакви отклонения от стандартите за добра медицинска практика и нямало причини пребазирането на АГ-комплекса да се отлага.", "date": "2019.04.10", "title": "Пребазират АГ-комплекса в Стара Загора"}
{"url": "https://standartnews.com/regionalni/dg-sinchets-s-nova-ploshchadka-po-bezopasnost-na-dvizhenieto-389299.html", "text": "Нова площадка по безопасност на движението посреща децата в ДГ „Синчец“ в Благоевград. Тя е изградена от служители на детското заведение, съвместно с представители на родителската общност и подкрепата на Община Благоевград. \r\nЗа оформянето на площадката са използвани специални бои за пътна маркировка, което е гаранция за устойчивостта на проекта във времето. На площадката са обозначени в умален размер улици със съответната хоризонтална маркировка за преминаване на пешеходци и автомобили, кръстовища, кръгово движение и пътни знаци. \r\nЦелта е чрез симулиране на реална пътна обстановка в защитена среда в двора на градината децата ще учат на практика правилата за движение по пътищата. ДГ „Синчец“ се включи и в кампанията „Чист и зелен Благоевград! От нас зависи!“, като служители и родители почистиха и допълнително облагородиха двора на детското заведение.", "date": "2019.04.10", "title": "ДГ „Синчец“ с нова площадка по безопасност на движението"}
{"url": "https://standartnews.com/svyat/partiyata-na-netanyakhu-vodi-na-izborite-v-izrael-389261.html", "text": "И премиерът Бенямин Нетаняху, и основният му конкурент Бени Ганц обявиха победа на вчерашните парламентарни избори в Израел, но политическият ветеран от десницата, изглежда, е на път да получи рекорден пети мандат начело на страната, съобщи Ройтерс. Частични резултати при преброени 80 процента от подадените гласове показват, че партия \"Ликуд\" на Нетаняху печели 38 места в 120-местния парламент. Това е с 8 места повече, отколкото на предишните избори през 2015 година. Центристката партия \"Синьо и бяло\" на Ганц ще получи 36 места, съобщиха сайтът на Кнесета и израелски телевизии няколко часа след края на изборния ден.", "date": "2019.04.10", "title": "Партията на Нетаняху води на изборите в Израел"}
{"url": "https://standartnews.com/regionalni/vladimir-ampovgrafa-izliza-na-stsena-v-blagoevgrad-389302.html", "text": "Владимир Ампов-Графа гостува в Благоевград. Концертът на популярния и талантлив изпълнител ще бъде на 15 април в зала „Пейо Яворов” от 19.30 часа. Той е част от турнето на Графа, който всяка година включва и Благоевград в обиколката си. За меломаните в града любимият на хиляди музикант ще изпълни както стари хитове, така и нови песни, непознати още на българската публика. На сцената той ще се качи с професионалистите Борислав Бояджиев - DJ Борче и Венци Трифоново. Билети за събитието може да закупите на касата на зала „Пейо Яворов“ и в мрежата на Eventim.bg. Турнето на Графа продължава в Габрово /16 април/ и Свиленград /23 април/.  ", "date": "2019.04.10", "title": "Владимир Ампов–Графа излиза на сцена в Благоевград"}
{"url": "https://standartnews.com/regionalni/izgrazhdat-podporna-stena-v-dzhebelskoto-selo-tyutyunche-389320.html", "text": "Започна изграждането на подпорна стена в джебелското село Тютюнче, която ще противодейства на високите води на река Джебелска и ще защити от пропадане единствения път за селото. Стената е с дължина 45 м и височина 10 м. Срокът за строителството й е 35 дни. Стойността на строително-монтажните работи е близо половин милион лева. Символичната първа копка на стената бе направена в присъствието на областния управител Никола Чанев, кметицата на Тютюнче Ирина Караиванова, представители на фирмата-изпълнител и местни жители.        Изпълнител на обекта е „Лесоинвест“ – Стара Загора.     \r\n       \r\nОбектът в джебелското село Тютюнче се изгражда в рамките на мащабния международен проект „Трангранично планиране и инфраструктурни мерки за защита от наводнения“, финансиран по Програмата за трансгранично сътрудничество Интеррег Гърция V-А–България 2014-2020 г. Партньори по него са три областни администрации от гръцка страна и четири от българска, сред които и Кърджали. Общата стойност на проекта е 11,5 млн. евро. На територията на област Кърджали ще бъдат извършени дейности за 1,09 млн. евро на два обекта – възстановяването на защитната дига на р. Крумовица на входа на града и изграждането на дига на р. Джебелска в с. Тютюнче.     \r\n        \r\nЦелта на трансграничния проект между България и Гърция е да се подобри защитната инфраструктура в речните басейни на Струма, Арда и Марица, да се повиши сигурността в районите с риск от наводнения и устойчивостта към бедствия, да се насърчи взаимодействието между органите за управление на водите от двете страни на границата.  ", "date": "2019.04.10", "title": "Изграждат подпорна стена в джебелското село Тютюнче"}
{"url": "https://standartnews.com/regionalni/kambitov-razporedi-da-se-montirat-novi-peyki-v-dvora-na-mbal-389310.html", "text": "По разпореждане на кмета на Благоевград д-р Атанас Камбитов в двора на МБАЛ в града ще бъдат монтирани нови пейки. На определените за целта места в момента се поставят дървени дъски. Целта е създаването на по-добри условия за пациентите на лечебното заведение. Освен нови пейки, ще бъдат поставени и нови кошчета за отпадъци, където е необходимо, ще бъде обновена и асфалтовата настилка. При старта на кампанията „Чист и зелен Благоевград! От нас зависи!“, инициирана от кмета д-р Атанас Камбитов, бяха почистени голяма част от терените около отделенията в болницата. В инициативата активно участие взеха дамите от Съвета на жените, които ще продължат почистването и следващия уикенд. Благодарение на тяхната креативност, стари автомобилни гуми бяха превърнати в цветни саксии. Инициативата „Чист и зелен Благоевград! От нас зависи!“ продължава и на 13 и 14 април. Жителите могат да се включат, като почистят избран от тях терен, в това число своите дворни места и междублокови пространства. Отново ще бъдат разположени и шатри, на които ще се раздават помощни материали. Те са осигурени от Община Благоевград, Еко Партнърс, Mr. Bricolage и „Метро“. Материалите ще бъдат раздавани от младежи към Детски парламент–Благоевград.  ", "date": "2019.04.10", "title": "Камбитов разпореди да се монтират нови пейки в двора на МБАЛ"}
{"url": "https://standartnews.com/regionalni/nad-60-ot-firmite-v-krdzhaliysko-trudno-si-naemat-kadri-389322.html", "text": "Над 60 на сто от фирмите в Кърджалийско срещат трудности при наемането на кадри. Това сочи проучване на потребностите от работна сила, проведено сред работодателите в региона в периода февруари-март 2019 г. Изследването посочва, че в областта все още има фирми без компютри, интернет и електронна поща. През следващото полугодие само една трета от работодателите възнамеряват да търсят нов персонал. Най-дефицитни на пазара са шивачите, строителите и машинните оператори.     Развиващите семеен бизнес не възнамеряват да назначават нови хора или да обучават наличните. Най-активно в проучването са участвали заетите в сектор търговия, транспорт,  хотелиерство и ресторантьорство, следвани от индустрия и държавно управление. Постоянната комисия по заетост към Областния съвет за развитие одобри Методиката за оценка на проектните предложения, които ще бъдат включени в Регионалната програма за заетост на област Кърджали за 2019 г. Програмата е на стойност 318 686 лева и ще стартира официално от 1 юни с продължителност 6 месеца. Предложенията се разработват от областната администрация и общините и осигуряват работа на трайно безработни лица до 29 г и в предпенсионна възраст.  ", "date": "2019.04.10", "title": "Над 60 % от фирмите в Кърджалийско трудно си наемат кадри"}
{"url": "https://standartnews.com/regionalni/tsvetni-peperudi-krasyat-blagoevgrad-za-velikdenskite-praznitsi-389326.html", "text": "Уникална арт инсталация - цветни пеперуди пред LARGO MALL монтира община Благоевград. Тя е част от празничната украса на града за предстоящите Великденски празници. Над 500 летящи пеперуди, извисяващи се във въздуха, ще създават настроение у жители и гости на града. Тематични символи, свързани с големия християнски празник, ще има и на кръговите кръстовище, а украсата се поставя поетапно в централната градска част и по кварталите. Общината се е погрижила и този Великден да премине в цветове и изненади. На входа на града отново ще има надпис „Честито Възкресение Христово“. Предстои да бъдат монтирани и красивите традиционни цветни арт инсталации по централната пешеходна улица. С поредните великденски изненади, кметът д-р Атанас Камбитов и Община Благоевград пожелават на жителите и гостите на Благоевград светли празници!", "date": "2019.04.10", "title": "Цветни пеперуди красят Благоевград за Великденските празници"}
{"url": "https://standartnews.com/svyat/bolni-beli-drobove-vkarakha-dalay-lama-v-bolnitsa-389298.html", "text": "Далай Лама беше хоспитализиран в индийската столица Делхи заради белодробна инфекция, но вече се чувства по-добре, заяви неговият говорител. 83-годишният духовен лидер на Тибет е приет за лечение и вероятно ще прекара ден-два в болница, каза говорителят Тензин Таклха. Далай Лама пристигна от Дхармсала със самолет за медицински консултации в столицата Делхи и вчера бе хоспитализиран. Според говорителя Далай Лама сега се чувства много по-добре, но е намалил пътуванията си през изминалата година, за да се грижи за здравето си. Далай Лама обикновено прекарва няколко месеца от годината в пътувания по света, за да проповядва будизъм и да привлече вниманието към борбата на тибетците за по-голяма свобода в Китай. \"Далечните пътувания са изморителни. Като цяло той е в доста добро здраве. Но взима предпазни мерки\", каза говорителят. Миналата седмица Далай Лама участва в конференция на преподаватели и студенти в Делхи.", "date": "2019.04.10", "title": "Болни бели дробове вкараха Далай Лама в болница"}
{"url": "https://standartnews.com/svyat/kaspersky-razkriva-kibershpionska-kampaniya-v-blizkiya-iztok-389276.html", "text": "240 души и институции в 39 страни са пострадали \"Лаборатория Касперски\" е разкрила кампания за кибершпионаж, казва Амин Хасбини, ръководител на изследователски център за Близкия изток. По негови думи кампанията, наречена SneakyPastes, е организирана от политически мотивираната арабскоговореща група Gaza, която действа в Близкия изток и Северна Африка. Най-голямата й активност е била през април - ноември 2018 година. Хакерите използвали прости и евтини инструменти - заразяването ставало чрез изпращане на имейли с фишингови приложения. Както аналитиците са открили, че най-малко три кибергрупи са обединили усилията си за провеждане на кампанията: Operation Parliament, Desert Falcon и MoleRats. Според Хасбини около 240 души и организации в 39 страни са станали нейни жертви. Сред тях са учреждения, партии, посолства, дипломатически мисии, информационни агенции, образователни институции, банки, активисти на гражданското общество и журналисти. Най-голям брой пострадали от атаките са Палестинските територии, Йордания, Израел и Ливан, каза анализаторът. От \"Kaspersky Lab\" заявили, че резултатите от разследването са предадени на следствените органи.", "date": "2019.04.10", "title": "Kaspersky разкрива кибершпионска кампания в Близкия изток"}
{"url": "https://standartnews.com/svyat/dalay-lama-vleze-v-bolnitsa-389282.html", "text": "Състоянието му е стабилно 83-годишният Далай Лама XIV бе хоспитализиран в болница в индийския Ню Делхи с инфекция на гръдния кош, съобщава Ройтерс, цитирайки личния секретар на тибетския духовен водач. По негови думи във вторник, 9 април, върховният лама се почувствал зле и бил закаран в болница. Според резултатите от прегледа той е получил инфекция и е бил хоспитализиран, като се предполага, че престоят му в болницата ще отнеме два или три дни. Представителят на Далай Лама подчертал, че състоянието на духовния водач се оценява като стабилно. Миналата година медиите съобщиха, че Китай инвестира милиарди в Тибет в опит да засили контрола си там след смъртта на Далай Лама.", "date": "2019.04.10", "title": "Далай Лама влезе в болница"}
{"url": "https://standartnews.com/svyat/merkel-london-tryabva-da-brexit-389317.html", "text": "Великобритания трябва да получи по-голяма отсрочка за Brexit от тази, която поиска премиерът Тереза Мей (до 30 юни). Това заяви германският канцлер Ангела Меркел пред Бундестага в сряда, съобщава Ройтерс. \"Аз и правителството смятаме, че трябва да даде разумно време за това\", категорична бе Меркел. Изявлението й идва часове преди срещата на върха на европейските лидери в Брюксел. На нея трябва да се реши каква отсрочка да получи Лондон за излизането си от ЕС. В срещата ще участва и българският премиер Бойко Борисов.", "date": "2019.04.10", "title": "Меркел: Лондон да получи отсрочка за Brexit"}
{"url": "https://standartnews.com/svyat/31-spad-v-broya-na-ekzekutsiite-po-sveta-389283.html", "text": "Цифрата е най-ниската през последните 10 години Броят на екзекуциите в света е спаднал миналата година с 31%, цифрата за 2018 г. е най-ниската поне през последното десетилетие, според доклад на Amnesty International. Според отчета на организацията броят на най-тежките наказания през изминалата година е най-малко 690, докато през 2017 г. тази цифра е около 993. Отбелязва се, че броят на екзекуциите п освета е намалял с почти една трета. \"Рязкото намаляване на общия брой екзекуции в света доказва, че дори страните, от които най-малко е очаквано това, започват да променят подхода си и осъзнават, че смъртното наказание не е решение\", заявява генералният секретар на Amnesty International Куми Найду. Авторите на доклада отбелязват, че в проучването не са взети предвид данните за Китай. Броят на смъртните присъди в Иран бил намален с 50%, като в Ирак, Пакистан и Сомалия било отбелязано \"значително намаляване\" на броя на смъртните присъди. В същото време се наблюдава увеличение на броя на екзекуциите, според организацията, в Беларус, Япония, Сингапур, Южен Судан и Съединените щати. Освен това за първи път от 2009 г. смъртна присъда е приведена в изпълнение в Тайланд.", "date": "2019.04.10", "title": "31% спад в броя на екзекуциите по света"}
{"url": "https://standartnews.com/svyat/vorzhen-obir-na-10-mln-evro-v-tirana-389323.html", "text": "Полицията отрече първоначалната информация, че нападението е край летището на Тирана, като посочи, че грабежът е бил в самолет, готов да излети към Виена. Според показанията на някои от пътниците на борда, те първоначално помислили, че става дума за военно учение. Онези, които дръзнали да се опълчат на грабителите, били заплашени с убийство. Към момента са призовани 40 човека, включително охраната на летището. Четирима от нападателите са задържани. Вицепремиерът на Албания Ерион Брасе съобщи в Туитър, че грабителите са били от \"една от най-опасните банди\" в страната, като добави, че полицията е елиминирала нейния главатар. От австрийската авиокомпания Austrian Airlines обявиха, че вече няма да транспортират пари от Албания.", "date": "2019.04.10", "title": "Въоръжен обир на 10 млн. евро в Тирана"}
{"url": "https://standartnews.com/svyat/elen-prebi-motorist-na-magistralata-389331.html", "text": "Мотористът се просна неподвижен по очи на асфалта, към него бързо се притекоха на помощ шофьори, които с колите си оградиха мястото на инцидента, за да предпазят пострадалия. За щастие един от околните се оказа лекар и той му оказа първа помощ до идването на линейката, съобщи \"Дейли мейл\".", "date": "2019.04.10", "title": "Елен преби моторист на магистралата"}
{"url": "https://standartnews.com/svyat/za-prvi-pt-ucheni-zasnekha-cherna-dupka-389338.html", "text": "За първи път в историята учени заснеха космическа черна дупка. Това е снимката, която беше разпространена днес. Черната дупка е в средата, а оранжевият ореол около нея са газове, които гравитацията й притегля. Черната дупка е изключително голяма - приблизително 3 милиона пъти диаметъра на Земята. Освен това, е много далеч - на над 53 светлинни години от нас. За да я заснемат, учените използваха комбинация от 8 телескопа в Европа, Северна и Южна Америка и Антарктида.", "date": "2019.04.10", "title": "За първи път учени заснеха черна дупка"}
