{"url": "https://standartnews.com/svyat/poseshchenieto-na-trmp-razedini-britantsite-393959.html", "text": "Тръмп и съпругата му Мелания пристигнаха в Лондон на тридневна държавна визита. Придружават ги много представители на едрия бизнес. Към него във Великобритания ще се присъединят дъщеря му Иванка, синовете му Доналд младши и Ерик и съпругите им. Скотланд ярд осъществи операция на стойност 25 млн. паунда за сигурността по време на посещението на американския президент в Лондон. Те поставиха над 10 000 полицаи да охраняват района на Бъкингамския дворец и Даунинг стрийт. Преди визитата си в Лондон Тръмп заяви, че Великобритания трябва да напусне ЕС на 31 октомври дори и без сделка и че на Найджъл Фарадж трябва да бъде отредена роля в преговорите за Брекзит. Президентът е привърженик на Борис Джонсън и открито го подкрепя за следващ премиер на Великобритания. Американският президент стартира срещите си с обяд с кралица Елизабет Втора, а кулминацията е държавният банкет в Бъкингамския дворец, на който са поканени около 150 гости с културни, дипломатически и бизнес връзки със САЩ. Трима обаче бойкотираха банкета. Това са лидерът на лейбъристите Джереми Корбин, който каза, че няма да присъства на банкета в понеделник, защото смята, че Мей „не бива да разпъва червения килим за държавно посещение в чест на президент, който се отказва от жизненоважни международни договори, подкрепя отрицанието на климатичните промени и използва расистка и женомразка реторика“; лидерът на либералдемократите Винс Кейбъл и председателят на Камарата на общините Джон Бъркоу. Тръмп няма да произнесе реч пред двете камари на парламента тъкмо заради неговата съпротива. На 3 юни 2019 г. стотици хиляди протестиращи се събраха в Лондон, за да чуят тирадата на Джереми Корбин срещу президента на САЩ Доналд Тръмп, съобщи Daily Mail. Протестът се осъществява по време на официалната среща на американския президент с Тереза Мей и с други британски политици и присъства на бизнес форум. В рамките на деня се очакваше активистите да достигнат 250 хиляди души. Това се очертава да бъде най-големият протест на града срещу чуждестранен лидер. Протестиращите извадиха 6-метров надуваем дирижабъл, който имаше формата на бебе с памперс и с лицето на Тръмп. Той летя пред сградата на Британския парламент в Лондон два часа. Друга група активисти донесе робот на Тръмп, седящ върху златна тоалетна със събути гащи. Американският активист против Тръмп Дон Лесъм е автор на петметровия робот, изобразяващ лидера на САЩ седнал на тоалетна чиния. Скулптурата на Лесъм показва как президентът на САЩ туитва, докато повтаря тръмпизми като „Вие сте фалшиви новини“ и „Аз съм един много стабилен гений“. „Изпращаме много ясно послание за солидарност към засегнатите от жалката му политика и казваме високо и ясно, че американският президент не заслужава тържествено посрещане“, каза Аджуб Фараджи, един от организаторите на проявата с балона. \r\nЛидерът на британската опозиционна Лейбъристка партия се присъедини към десетките хиляди протестиращи в „Карнавал на съпротивата“ в израз на несъгласие с президента. Джереми Корбин, който ще говори на демонстрацията, след като не отиде на банкета в Бъкингамския дворец, каза, че това е „възможност да се покаже солидарност с онези, които той атакува в Америка, по света и в собствената ни страна“. Организаторите на събитието твърдят, че това може да е „най-големият митинг в историята на Великобритания“. \r\nВъпреки протестите Тръмп заяви, че е „обичан“ във Великобритания и че е по-близък с Лондон в сравнение с всеки друг американски лидер. „Не виждам кой американски президент е бил някога по-близък с вашата велика страна“, каза той в интервю за Sun и добави: „Смятам, че наистина съм - и надявам се - наистина съм обичан във Великобритания. Определено харесвам Великобритания.“ \r\nПрезидентът се срещна с премиера Мей, за да говорят по две важни теми - климатичните промени и китайската компания „Хуавей“. Мей изрази разочарование от решението на Вашингтон да се оттегли от Парижкото споразумение за климатичните промени, докато американците имат сериозни възражения срещу „Хуавей“ на британския пазар по съображения за сигурност. В сряда Тръмп отново ще се срещне с кралицата и с Мей на зрелищна церемония в южния град Портсмут за отбелязване на 75-ата годишнина от Деня Д през 1944 г., когато 160 000 британски, американски, френски и други войници от съюзническите сили извършват десант в Нормандия, в окупираната от германците Западна Франция през Втората световна война. „Мисля, че той изпитва дълбоко уважение към кралицата и монархията“, каза за ДПА Клода Харингтън, експерт на политиката на САЩ от университета „Дьо Монфор“ в централния английски град Лестър. „А ако погледнете подробно какво включва това държавно посещение, то ще е доста внушително, имайки предвид отбелязването в Портсмут на годишнината от Деня на десанта“, добави тя. „Ще има 26 вида самолети на кралските ВВС, 11 кораба от кралските ВМС, ще има банкет с кралицата в Бъкингамския дворец, оръжейни салюти, всички тия неща. Това естествено е стандартна практика за гостуващи държавни глави, но той ще се радва, че това е специално за него“, каза Харингтън. Тя обаче добави, че все повече жени са против Тръмп, защото по думите й той „символизира отстъплението в гражданските права – правата на жените, гейовете, транссексуалните и други. „Отправени са сериозни предизвикателства към някои права на жените, за които си мислехме, че са трайно утвърдени“, каза Харингтън, давайки пример с промените в законите за абортите в някои американски щати. Кралската пищност и масовите протести вероятно ще са основните акценти, към които ще е насочено вниманието на това държавно посещение, което по думите на посланика на САЩ в Лондон Уди Джонсън е „номер едно в списъка с желания на Доналд Тръмп“. Посланик Джонсън каза за британското радио Ел Би Си, че Тръмп вероятно няма да обърне особено внимание на протестите, а може дори да намери за забавен надуваемия балон Бебе Тръмп. „Това донякъде е забавно. Със сигурност няма да засегне президента“, каза той.", "date": "2019.06.04", "title": "Посещението на Тръмп разедини британците"}
{"url": "https://standartnews.com/biznes/krib-razdava-oskarite-za-biznes-393946.html", "text": "  Оскарите за бизнес връчва тази вечер най-голямата организация на работодателите у нас – КРИБ. Големите награди на Конфедерацията на работодателите и индустриалците в България „КРИБ - КАЧЕСТВО, РАСТЕЖ, ИНОВАЦИИ ОТ БЪЛГАРИЯ“ ще бъдат кулминацията на юбилейния пети годишен бал на бизнес организацията в София Тех Парк. За пета поредна година награждаването е под патронажа на премиера Бойко Борисов. Поканени са всички министри, кметът на София Йорданка Фандъкова, председатели на ключови за развитието на бизнеса парламентарни комисии. Медийни партньори на събитието са всички медии - членове на КРИБ. Наградите ще бъдат присъдени в категориите „Качество“, „Растеж“ и „Иновации“. Специалната награда на председателя на КРИБ Кирил Домусчиев ще бъде за цялостен принос за развитието на икономиката в България. 25 са номинациите за наградите „КРИБ – Качество, Растеж, Иновации от България”  за 2019 г.  Целта на учредените през 2015 г. награди е да се стимулира качественото и иновативно българско производство. Отличените фирми ще бъдат пример за всички, които правят бизнес в България и налагат нови, по-високи стандарти в икономиката.  Платинени рекламодатели на Петия годишен бал на КРИБ са компаниите: Геотрейдинг АД, Хювефарма ЕООД, Минстрой Холдинг АД и Национална лотария АД. Златни рекламодатели на бала на КРИБ през 2019 са компаниите: Галакси Инвестмънт Груп ООД, Сиела Норма АД и Хуауей Технолоджис България ЕООД. Сребърни рекламодатели са компаниите: А1 България ЕАД, Българска банка за развитие АД, Телелинк България ЕАД, Аурубис България АД, Бритиш Американ Табако ЕООД, Приста Ойл Холдинг ЕАД. Бронзови рекламодатели са компаниите: Кока-Кола ХБК ЕООД, Централна енергоремонтна база ЕАД, Онлайн компания АД и Сименс ЕООД.  ", "date": "2019.06.04", "title": "КРИБ раздава Оскарите за бизнес"}
{"url": "https://standartnews.com/svyat/gabriel-shche-se-borya-za-silen-resor-v-ek-393888.html", "text": "„Иска ми се България да се пребори за силен ресор в следващата Европейска комисия, който носи ползи и за нашата страна, и за Европа”. Това заяви в ефира на „Здравей, България” еврокомисарят по цифрова икономика и цифрово общество Мария Габриел. Тя бе и водач на листата на ГЕРБ за евровота, но в понеделник стана ясно, че се отказва от мястото си в ЕП, за да остане комисар. Вместо нея за Брюксел заминава Лиляна Павлова. „Аз дадох облик на ресор, който почти не съществуваше допреди две години. Срещам много голямо уважение от страна и на колегите, и на кандидатите за председател на ЕК”. Така Габриел обясни защо се надява отново да бъде избрана за еврокомисар. А на настоящия си пост тя ще остане най-рано до 31 октомври, когато би трябвало да приключи мандатът на ЕК. Габриел обаче допуска, че този процес може да се забави заради големия брой партии, които влизат в новия ЕП. „Важно е следващият Европарламент да започне да функционира максимално бързо, за да се одобрят бюджетите и да не се получи вакуум”, поясни Габриел. Тя коментира и оттеглянето на Цветан Цветанов от всички ръководни постове в ГЕРБ. „Трябва работа, смирение и постоянна връзка с хората. Виждаме желанието на председателя ГЕРБ г-н Бойко Борисов партията да бъде жив организъм, който се развива”, каза Габриел. И подчерта, че управляващите са си направили необходимите изводи и си дават сметка за допуснатите грешки. „Хората прощават само веднъж. Имиджовият проблем ще продължава да намира своето добро развитие дотолкова, доколкото всеки един от нас е откровен и показва, че иска да работи с хората”, категорична бе Габриел. Тя допълни, че лидерът на ГЕРБ винаги дава шанс да се поправят нещата и когато това не се случва, се той проявява безкомпромисност и прави радикални промени.  Еврокомисарят обясни сравнително ниската избирателна активност на евровота с \"отвращението\" на гласоподавателите от това, че част от предизборната кампания не е била изградена върху идеи. „Иска ми се 17-те българи в новия ЕП да останат обединени и да работят като един. Не носи полза в националната делегация да няма разбирателство по важни теми. Единната позиция има шанс да бъде чута и отразена в решението”, каза още Габриел.", "date": "2019.06.04", "title": "Габриел: Ще се боря за силен ресор в ЕК"}
{"url": "https://standartnews.com/biznes/miliardert-koyto-podushi-parite-oshche-kato-tiyneydzhr-393911.html", "text": "\r\nОщe ĸoгaтo e caмo нa 12 гoдини - в нaчaлoтo нa 60-тe години на миналия век, Дaлиo тъpcи нaчин дa инвecтиpa пapитe, ĸoитo e cпeчeлил ĸaтo paзнocвaч нa прибори на гoлф игpищe, разказва СNВС. \"По това време фoндoвaтa бopca в САЩ бeшe в пoдeмa cи. Дори във фризьорските салони се говореше зa фoндoвия пaзap. Дoĸaтo бяx cлyжитeл, ĸoйтo нocи пpинaдлeжнocтитe нa гoлф игpaчитe, нe cпиpax дa cлyшaм от богаташите и политиците зa борсата\", спомня си мултимилиардерът Далио. \r\nПредприемчивият тийнейджър cпecтявaл cпeчeлeнитe пapи - пo 6 дoлapa нa пpeнeceнa чaнтa. Taĸa тoй cъбpaл oĸoлo 300 дoлapa. В голф клуба, посещаван от богати бизнесмени и влиятелни политици, израстналият в Ню Йорк младеж Рей чул, че \"Nоrthеаѕt\" е eдинcтвeнaтa ĸoмпaния, ĸoятo пpeдлaгa aĸциитe cи пoд 5 дoлapa. \"Tя бeшe нa ĸpaчĸa oт фaлитa\", cпoмня cи Дaлиo. Така първият му ход в инвестирането се оказва пeчeливш, защото след време ĸoнтpoлният пaĸeт oт aĸции, от които е купил Далио, се изкупува от ĸомпaниятa нa Xayъpд Xюз. Toвa предизвиква поскъпване на aĸциитe и пpeвpъщa Дaлиo в ycпeшeн инвecтитop. \r\n\"Cмeтнax, чe e лecнo и чe мoгa дa пpaвя мнoгo пapи. Това мe гpaбнa\", ĸaзвa Дaлиo. Toй пpoдължил дa инвecтиpa и paздaвaнe нa вecтници. Koгaтo зaвъpшвa гимнaзия в ĸpaя нa 60-тe гoдини, Рей вече имa aĸции нa обща стойност 1000 дoлapа. След това започнал да задълбочава знанията си по финaнcи и инвестиране в yнивepcитeта в Лoнг Aйлънд, a през 1973 г. зaвъpшил и бизнec школата в Xapвapд. След като приключва образованието си, Рей се оказва един от най-търсените млади специалисти с магистърска степен по бизнес администрация. Той впечатлява с хеджирането с фючърсни договори в голямата и успешна брокерска компания Shearson. \r\n\"Въпреки че наистина харесвах работата и колегите, не се вписвах в корпоративната рамка на Shearson поради необуздания ми нрав\", признава Рей Далио. „Веднъж например си направих доста глупава шега, която ми струваше много. Заведох стриптизьорка на конференцията на Асоциацията за зърно и фураж в Калифорния, като й платих да се покаже гола по време на моето представяне. И ударих шефа си. Нищо чудно, че ме уволниха. Но същевременно ме харесаха брокери, техните клиенти и дори бивши работодатели. И те продължиха да се свързват с мен за съвет.“ \r\nПопитан веднъж на публично място от негов фен какъв съвет би дал на младите инвеститори, основателят на  Вrіdgеwаtеr Аѕѕосіаtеѕ, ĸойто в началото paбoти oт aпapтaмeнтa cи c двe cпaлни в Hю Йopĸ, отговаря: За живота и кариерата на милиардера Рей Далио, който е сред стоте най-влиятелни хора на планетата, е писано много. Но от всичко най-интересно е това, който той сам е написал за себе си и успехите в инвестирането в книгата си „Принципите“. Преведена е на много езици, включително и на български. Тя се превърна  в един от най-добрите бестселъри за бизнеса през 2017 г. Препоръчвана е от милиардерите Бил Гейтс, Тони Робинс, Ариана Хаффингтън, Тим Ферис. \r\nЗа кого е предназначена книгата \"Принципи\", в която преуспелият инвеститор разкрива \r\nтайните за успеха си? За мениджъри, за банкери, за собственици на фирми? Томчето, което надхвърли тираж от 2 милиона и бе издадено в 25 държави, е за всеки самокритичен и мислещ човек, който желае да бъде успешен, смятат анализаторите на бизнес литература. Рей Далио е формулирал своите принципи на базата на допуснатите от него грешки в личния и в професионалния живот. Разработената система той нарича „идейна меритокрация“ – прозрачно и аргументирано обсъждане на идеи и намиране на най-добрите решения въз основа на ясни правила и процедури. Според Далио, изключителни резултати се постигат, като се прилага определена система от принципи и те важат за всички членове на организацията – от най-ниско поставения до изпълнителния директор. \r\nЕто какво пише Рей Далио: \"Може да следвате част от принципите, може да формулирате свои, но най-важното е да ги прилагате системно и непоколебимо. Тогова успехите са неминуеми. Тъй като всеки от нас има свои собствени цели и своя собствена същност, трябва да изберем свои собствени принципи, които да ни съответстват. Макар използването на чужди принципи да не е непременно нещо лошо, може да ви изложи на риска да действате по начини, които са несъвместими с вашите цели и вашата природа. Ако сте способни безпристрастно да прецените как е най-добре да се постъпи в дадена ситуация и ако сте достатъчно смели да го направите, ще постигнете почти всичко в живота. Ако не можете да го направите, трябва да се замислите за причините, тъй като по всяка вероятност те са най-голямата пречка да получите повечето неща, които искате от живота. \r\nПървият ми принцип е винаги да решаваме сами какво искаме, какво е вярно и какво би трябвало да направим, като го направим със смиреност и непредубеденост. \r\nЩе се сблъскате с милиони избори през живота си и решенията, които вземате, ще отразяват вашите принципи, така че не след дълго хората около вас ще могат да разберат принципите, от които се ръководите. Най-лошото е да лицемерничите, защото ще се лишите от доверието на хората и от своето самоуважение. Затова трябва да сте наясно със своите принципи и да постъпвате в съответствие с тях. Ако има разминавания, би трябвало да ги обясните. Най-добре е да го направите в писмена форма, защото по този начин ще прецизирате принципите си. \r\nБолезнените ми грешки ме накараха да заместя „Знам, че съм прав“ с „Как да разбера, че съм прав?“. Те ми дадоха смирението, което ми беше нужно, за да балансирам своята самоувереност. Осъзнавайки, че бих могъл да допусна фатална грешка, и задавайки си въпроса защо други умни хора преценяват нещата по различен начин, се научих да правя преценка не само през моите очи, но и през очите на другите. \r\nНаучих се да систематизирам процеса на  вземане на решения. Открих, че мога да го направя, като изразя моите критерии за вземане на решения във формата на алгоритми, които да въведа в компютъра. Сравнявайки двете системи за вземане на решения – тази в главата ми и тази в компютъра, установих, че компютърът може да взема по-добри решения, защото може да обработва много повече информация от мен и то по-бързо и по-неемоционално. Открих, че такива системи за вземане на решения, особено когато са добре обмислени, са невероятно мощни. Скоро те дълбоко ще променят начина, по който хората по света вземат най-различни решения\", убеден е големият инвеститор Рей Далио.    ", "date": "2019.06.04", "title": "Милиардерът, който подуши парите още като тийнейджър"}
{"url": "https://www.standartnews.com/sport/spas-rusev-raboteshchiyat-model-e-na-domuschiev-393932.html", "text": "- Разбира се, че гледах тези мачове. Аз бях един от 100-милионната аудитория, изгледали финала на Шампионската лига. Като човек, който от  много години е свързан с Лондон, моите предпочитания бяха за Тотнъм. Но се радвам и за победата на Ливърпул. Бях много по-щастлив 2 дни преди това, когато Челси спечели Купата на Европа. Тази година европейският футбол беше абсолютно доминиран от английските отбори.   - Миналата седмица във „Файненшъл таймс“ имаше интересна статия, според която един от най-точните показатели за успеха на един клуб е какви пари се инвестират за заплати на футболисти.  Според KPMG, въпреки неимовернo високите приходи от излъчването на Премиершип в Англия, в Испания Реал и Барселона са инвестирали, всеки един по отделно, заплати в порядъка на 100 милиона евро повече от тези в английските клубове. Това обяснява защо в последните 10 години 7 от титлите на Шампионска лига бяха печелени от испанските клубове. Ако се позовем на същия анализ в България, то това показва и доказва защо Лудогорец е най-успешният и убедителен отбор в последните години. Очевидно собственикът на клуба Кирил Домусчиев е подходил правилно при структурирането на тима и по отношение на привличането и заплащането на футболистите. И резултатът е осем последователни шампионски титли. Това е работещият модел. - Аз смятам, че в момента Левски има уникален шанс да се представи отлично и да донесе дългоочакваната радост на феновете. Клубът е собственост на най-богатия българин Васил Божков, с изпълнителен директор Павел Колев, чиято репутацията е на най-компетентния и най-добрия специалист във футболната администрация, и наставник Петър Хубчев, който доскоро водеше националния отбор. Това са предпоставки клубът да покаже добри резултати още следващата година и аз им желая от сърце успех. - Докато няма изградени модерни стадиони и модерна инфраструктура, това трудно би било възможно.  - Аз не съм такъв футболен експерт и капацитет, за да направя подобен анализ. Но съм сигурен, че хората, които са се отдали на тази професия, имат желание България да бъде фактор на европейската и световна футболна сцена.  - До съвсем скоро време, да. Но шампионатът свърши и сега сме в почивка.", "date": "2019.06.04", "title": "Спас Русев: Работещият модел е на Домусчиев"}
{"url": "https://standartnews.com/regionalni/khor-sedyanka-s-mezhdunarodna-nagrada-393917.html", "text": "Силистренският хор „Седянка“ спечели престижна награда от Международния хоров фестивал в  чешкия град Оломоуц. Певците от състава на читалище „Доростол“ излязоха на подиума в някогашната столица на Моравия, за да премерят сили с 30 певчески състава от 14 страни от целия свят. \r\n  \r\nНаградата, получена в Чехия, има и символно значение за силистренските хористи. Историята на акапелното пеене в крайдунавския град е  свързана с чешкия диригент Карел Махан, който преди 125 години създал в Силистра първия  състав за хорово пеене.  ", "date": "2019.06.04", "title": "Хор \"Седянка\" с международна награда"}
{"url": "https://www.standartnews.com/sport/otnovo-klasika-v-parizh-nadal-sreshchu-federer-393953.html", "text": "Легендите в съвременния тенис Рафаел Надал и Роджър Федерер ще огреят първия полуфинал на \"Ролан Гарос\". Това ще е първи сблъсък между двамата в Париж от 9 години. Третият поставен Роджър Федерер победи №24 Стан Вавринка в много качествен швейцарски сблъсък със 7:6(4), 4:6, 7:6 (5), 6:4. Така той записа 44-и полуфинал в Големия шлем, с което изравни постижение на Мартина НАвратилова на второто място в класацията след Крис Евърт с 52. В другия двубой 11-кратният шампион Рафаел Надал и Кей Нишикори напуснаха корта при резултат 6:1, 6:1, 6:3. Мачът беше спрян при 4:2 в третата част. Испанският левичар направи седем пробива срещу японския си опонент, а допусна един.  Рафа води срещу Федерер с 23-15 победи, но последния му успех беше през 2014 година, след което записа шест поредни загуби. На \"Ролан Гарос\" двамата титани на съвременния тенис играха на \"Ролан Гарос\" на финала през 2011 година, когато левичарят от Манакор спечели в четири сета. В петте им мача в Париж Роджър не е печелил нито веднъж.", "date": "2019.06.04", "title": "Отново класика в Париж: Надал срещу Федерер"}
{"url": "https://standartnews.com/svyat/dzhey-zi-e-prviyat-rapr-miliarder-393895.html", "text": "Джей Зи е първият рапър, к  съобщи списание \"Форбс\", цитирано от световните агенции. Американската звезда, чиято кариера започна  ., е натрупал състояние, възлизащо на   Това го превръща в един от малкото милиардери в света на шоубизнеса и първи, идващ от рап средите, отбелязва \"Форбс\" в статия, посветена на Джей Зи, който е съпруг на певицата Бионсе. Рапърът е на . Неговото истинско име е   Той има 14 албума и 22 награди Грами. \r\nРапърът е израснал в  и като млад е продавал дрога. Днес той е уважаван в бизнес средите на Ню Йорк и поддържа приятелски връзки с влиятелни личности като Барак Обама. \r\nДжей Зи има дялове в марката шампанско Арман дьо Бриняк и коняка Д'Юсе, които са му донесли респективно Стрийминг каналът Тайдъл, собственост на рапъра, пък струва 100 милиона долара. Музикалният каталог на рапъра се оценява на 75 милиона долара, предаде Франс прес. А за 10 години Джей-Зи е спечелил от доходи от музиката в размер на 500 милиона долара, допълва ТАСС. Guliver/Getty Images  Двамата имат имоти и в предградието на Ню Йорк и в квартала Бел Еър в Лос Анджелис, като недвижимото имущество се оценява на 50 милиона долара, припомня Франс прес. \r\nСпоред \"Форбс\" на второ място след най-богатите рапъри е продуцентът Диди, който в миналото се казваше Пъф Деди. Той има 825 милиона долара. На трето място е продуцентът Доктор Дре със 770 милиона долара. \r\nДжей Зи, Диди и Доктор Дре са не само най-богатите рапъри, но и най-богатите американски музиканти.", "date": "2019.06.04", "title": "Джей Зи е първият рапър милиардер"}
{"url": "https://www.standartnews.com/sport/zhenite-ni-padnakha-ot-tayland-393933.html", "text": "Женският ни национален отбор по волейбол загуби с 1:3 гейма от Тайланд в мач от Лигата на нациите. По този начин момичетата на Иван Петков продължават да нямат победа в турнира. \"Лъвиците\" записаха седмата си поредна загуба и продължават да са на последното 16-то място в турнира само с една спечелена точка.  Мачът започна добре за България и момичетата ни спечелиха първия гейм с 28:26 точки. През по- голямата част отборът на Иван Петков изоставаше в резултата, но в решителните моменти игра добре на блокада и поведе в резултата. Последваха силни минути за тайландките, който бяха подкрепяни от своята публика и това оказа голямо влияние в мача. Домакините спечелиха втората част с 25:20, а третият гейм също отиде на тряхната следта, след като бе затворен на 23 точки. Четвъртата част бе изключително оспорвана. България водеше до средата на гейма, но последва нов импулс в играта на тайландките, които поведоха с 24:20. България успя да върне две точки, но за повече момичетата на иван Петков нямаха сили и срещата завърши с успех с 25:22 за Тайланд. ", "date": "2019.06.04", "title": "Жените ни паднаха от Тайланд"}
{"url": "https://standartnews.com/svyat/trmp-se-sreshcha-s-tereza-mey-dnes-393889.html", "text": "Министърът на външните работи Джереми Хънт ще бъде сред висшите министри, присъстващи на преговорите, където ще бъдат обсъдени въпроси като изменението на климата, съобщи Би Би Си. Срещата ще се проведе на фона на мащабни протести в няколко британски града, включително демонстрация на площад Трафалгар в Лондон. Лидерът на лейбъристите Джереми Корбин ще се обърне към протестиращите на митинга в Лондон. Тръмп похвали \"вечното приятелство\" между Великобритания и САЩ по време на държавен банкет в Бъкингамския дворец в края на първия ден от пътуването му. Кралицата каза, че страните честват съюз, който е осигурил \"безопасността и просперитета на нашите народи в продължение на десетилетия\".", "date": "2019.06.04", "title": "Тръмп се среща с Тереза Мей днес"}
{"url": "https://standartnews.com/biznes/koi-ruski-aviolinii-sa-s-nay-vkusna-khrana-na-borda-393919.html", "text": "S7 Airlines, Aurora и Red Wings Airlines са руските авиокомпании, които заемат първите три места в класация за най-вкусната храна, предлагана на борда на самолетите на превозвачите, съобщава сайтът Tutu.ru. Руски експерти са анализирали повече от 27 хил. коментара, публикувани на сайта, написани от пътници след полети в периода от април 2018 г. до април 2019 г.. така е бил съставен рейтингът на компании, които най-добре хранят пасажерите. Нито един превозвач не е получил оценка от девет до десет точки, а потребителите са поставили осем до девет точки за осем авиокомпании, останалите две в първата десетка са с оценка 6-7. Лидер в класацията е  . Авиокомпанията храни клиентите си на борда на своите самолети при дестинации с всякаква далечина, затова и получава високи оценки. На повечето пътници се нравят сандвичите, които се сервират по време на полети с продължителност по-малко от три часа. Вегетарианците и тези, които не ядат хляб или майонеза обаче, не харесват тази закуска. Порции гореща храна при многочасовите полети пасажерите определят като ​​достатъчни, ястията са вкусни, като има само няколко оплаквания от рибните ястия. На второ място в топ 10 е  . В ревютата на сайта tutu.ru пътниците пишат, че се наслаждават на храната и са приятно изненадани, че тя е вкусна. Има обаче оплаквания за липсата на избор. Превозвачът предлага ястия от пиле и риба, но пилето свършва бързо. В резултат на това половината от пътниците са принудени да се задоволят с риба или да останат гладни. В   на пасажерите се харесва, че авиокомпанията ги храни дори при къси маршрути. Размерът на порциите и качеството на ястията получават положителна оценка. Но туристите са недоволни от гамата напитки, като желаят в менюто да бъдат включени плодови сокове. Четвърто място се пада на националния превозвач  . Пътниците хвалят горещите ястия при полети с продължителност повече от три часа. Особено закуските. Не всички са доволни от студените закуски – в отзивите отбелязват, че свежестта и качеството зависят от направлението. Но наслаждаващите се на кафето хвалят всички полети. Първата петорка на \"вкусните\" авиокомпании завършва  . На нейните полети, на които са осигурени топли ястия, пътниците са доволни от качеството, количеството и избора на храната. Понякога има оплаквания за свежестта на храната, особено при студените закуски.  е на шесто място: клиентите хвалят топлите й ястия, наричайки ги \"зашищащи и вкусни\", но се оплакват от твърде сладките десерти и липсата на зеленчуци. Сред десетте най-добре хранещи компании са още  ,  ,   и  .", "date": "2019.06.04", "title": "Кои руски авиолинии са с най-вкусна храна на борда"}
{"url": "https://www.standartnews.com/sport/seyn-luis-izravni-na-bostn-v-bitkata-za-kupa-stenli-393891.html", "text": "  Сейнт Луис надви Бостън с 4:2 и изравниха резултата във финалната серия за Купа \"Стенли\" в НХЛ на САЩ и Канада на 2:2. За победителите се отличи Райън О'Райли, който вкара два гола. Той откри резутата в началните секунди на мача, като така сложи край на серията от 8 мача без гол, а в последната третина отново се разписа и даде преднина на своя тим за 3:2. Владимир Тарасенко и Брейдън Шен отбелязаха другите два гола за Блус. За Бостън точни бяха Чарли Койл и Брендън Карло. Сейнт Луис успя да се съвземе след тежката загуба в третия мач с 2:7 и контролира четвъртата среща, с която успя да изравни серията. \r\nТежък удар претърпя капитанът на Бостън Здено Чара, който асистира за първия гол на Койл, а в началото на втория период бе ударен с шайбата в лицето и напусна леда разкървавен. Все още не е ясно дали словакът ще успее да се възстанови за петия мач от плейофа за титлата, който е в Бостън на 7 юни.", "date": "2019.06.04", "title": "Сейнт Луис изравни на Бостън в битката за Купа \"Стенли\""}
{"url": "https://standartnews.com/svyat/snyag-iznenada-iztochna-avstraliya-393903.html", "text": "Необичайно студено време донесе сняг на много места в Източна Австралия. Снежна покривка се образува дори в субтропичния щат Куинсленд. Според синоптиците явлението е изключително рядко и сняг там не е валял от 2015-а г. За зимната обстановка допринася преносът на студените въздушни маси от юг. Снежна покривка се образува и в райони западно от Сидни, като стана причина за затваряне на пътища. Снегът предизвика много коментари в социалните мрежи, тъй като Киунсленд е известен като слънчевия щат - с 300 слънчеви дни в годината.  ", "date": "2019.06.04", "title": "Сняг изненада Източна Австралия"}
{"url": "https://www.standartnews.com/sport/luka-modrich-s-novo-priznanie-393878.html", "text": "Халфът на Реал (Мадрид) - Лука Модрич, бе избран за най-добър футболист на Хърватия в анкетата на Хърватския синдикат по футбол. Халфът получава тази награда за седми път в кариерата си. За най-добър играч в хърватското първенство бе награден младият нападател на Динамо (Загреб) - Дани Олмо. Допитването се извършва между играчи и треньори от местното първенство. Модрич заяви, че очаква с нетърпение следващия сезон, за да може той и съотборниците му от Реал да се реваншират за слабата последна кампания. „Белите“ се провалиха навсякъде, а хърватинът бе сред футболистите, които отнесоха най-много критики. „Изправени сме пред предизвикателството отново да направим от Реал най-добрия отбор“, заяви халфът, който през септември ще навърши 34 години. ", "date": "2019.06.04", "title": "Лука Модрич с ново признание"}
{"url": "https://standartnews.com/svyat/trmp-pak-narushi-kralskiya-protokol-393924.html", "text": "Американският президент Доналд Тръмп неволно наруши кралския протокол по време на посещението си във Великобритания. На приема в Бъкингамския дворец той направи нещо, което не е позволено на никого спрямо кралицата. Гафът се случи в края на кратката реч на американския президент пред гостите на бала, чийто домакин беше Елизабет II. Британският монарх седеше точно до Тръмп. Завършвайки речта си, Тръмп докосна кралицата за съвсем кратко по гърба. На никого не е позволено да пипа кралицата. По време на изказването си американският държавен глава вметна и лека шега, свързана с прословутото мрачно английско време: „Благодаря ви за топлия прием, за това прекрасно време, за чудесната ви гостоприемност и за това, че близо седем десетилетия Ваше величество цени приятелството със САЩ“, каза той. По-наблюдателните пък забелязаха, че при пристигането си в двореца по-рано вчера Тръмп се здрависа с Елизабет по леко странен начин. Ръкостискането им напомняше малко на тийнейджърски поздрав. Миналата година по време на посещението си на острова Тръмп хвърли всички в смут, след като застана пред кралицата – нещо, което е абсолютно недопустимо според протокола. \r\n ", "date": "2019.06.04", "title": "Тръмп пак наруши кралския протокол"}
{"url": "https://standartnews.com/sport/luka-modrich-s-novo-priznanie-393878.html", "text": "Халфът на Реал (Мадрид) - Лука Модрич, бе избран за най-добър футболист на Хърватия в анкетата на Хърватския синдикат по футбол. Халфът получава тази награда за седми път в кариерата си. За най-добър играч в хърватското първенство бе награден младият нападател на Динамо (Загреб) - Дани Олмо. Допитването се извършва между играчи и треньори от местното първенство. Модрич заяви, че очаква с нетърпение следващия сезон, за да може той и съотборниците му от Реал да се реваншират за слабата последна кампания. „Белите“ се провалиха навсякъде, а хърватинът бе сред футболистите, които отнесоха най-много критики. „Изправени сме пред предизвикателството отново да направим от Реал най-добрия отбор“, заяви халфът, който през септември ще навърши 34 години. ", "date": "2019.06.04", "title": "Лука Модрич с ново признание"}
{"url": "https://www.standartnews.com/sport/federer-sreshchu-vavrinka-dnes-na-rolan-garos-393879.html", "text": "Истинска швейцарска класика ни предлагат програмата от днешния ден на \"Ролан Гарос\". Един срещу друг в четвъртфинален мач ще излязат Роджер Федерер и Стан Вавринка. Двубоят е на централния корт \"Филип Шатрие\". Това ще е 26-и сблъсък през годините между Федерер и Вавринка. Дотук Маестрото води с 22:3. И трите победи на Вавринка обаче са на клей (2 пъти в Монте Карло и веднъж на  \"Ролан Гарос\" 2015). В Париж пък Федерер има 2 победи над Вавринка (2010 и 2011 с по 3:0 сета). За Вавринка това е първи четвъртфинал в Париж от 2017-а година, когато стигна и до финала, но там отстъпи на Надал. Евроспорт излъчва \"Ролан Гарос\" наживо. Програмата на сингъл в Париж за днес: \r\nСлоун Стивънс - Йохана Конта \r\nКей Нишикори - Рафаел Надал \r\nСтан Вавринка - Роджър Федерер \r\nМаркета Вондрушова - Петра Мартич", "date": "2019.06.04", "title": "Федерер срещу Вавринка днес на \"Ролан Гарос\""}
{"url": "https://standartnews.com/svyat/skachat-ptnite-taksi-v-srbiya-393920.html", "text": "С 12 процента се предвижда да бъдат вдигнати пътните такси в Сърбия, написа новосадският в. Дневник. Правителството в Белград е предложило увеличение на таксите и е изпратило проекта за одобрение в парламента. От органа на изпълнителната власт са посочили, че цената за преминаването по артериите не е била повишавана от януари 2017 г. Предвижда се пътуващите от втория по големина град в балканската държава Нови Сад за столицата да вадят по 253 динара, вместо сегашните 210 (съответно 2,15 и 1,79 евро). За използващите магистралата от Белград до северния град Суботица се предвижда такса в размер на 627 динара, вместо сегашните 560 (5,33 и 4,76 евро по курса към 10 часа българско време днес).", "date": "2019.06.04", "title": "Скачат пътните такси в Сърбия"}
{"url": "https://standartnews.com/sport/seyn-luis-izravni-na-bostn-v-bitkata-za-kupa-stenli-393891.html", "text": "  Сейнт Луис надви Бостън с 4:2 и изравниха резултата във финалната серия за Купа \"Стенли\" в НХЛ на САЩ и Канада на 2:2. За победителите се отличи Райън О'Райли, който вкара два гола. Той откри резутата в началните секунди на мача, като така сложи край на серията от 8 мача без гол, а в последната третина отново се разписа и даде преднина на своя тим за 3:2. Владимир Тарасенко и Брейдън Шен отбелязаха другите два гола за Блус. За Бостън точни бяха Чарли Койл и Брендън Карло. Сейнт Луис успя да се съвземе след тежката загуба в третия мач с 2:7 и контролира четвъртата среща, с която успя да изравни серията. \r\nТежък удар претърпя капитанът на Бостън Здено Чара, който асистира за първия гол на Койл, а в началото на втория период бе ударен с шайбата в лицето и напусна леда разкървавен. Все още не е ясно дали словакът ще успее да се възстанови за петия мач от плейофа за титлата, който е в Бостън на 7 юни.", "date": "2019.06.04", "title": "Сейнт Луис изравни на Бостън в битката за Купа \"Стенли\""}
{"url": "https://standartnews.com/svyat/vorzhen-strelya-v-khotel-v-avstraliya-393921.html", "text": "Въоръжен мъж откри стрелба в мотел в австралийския град Дарвин. Най-малко четирима души са загинали, а двама са ранени, съобщи \"Гардиън\". Полицията е арестувала предполагаемия стрелец. Той е определян като кавказки мъж на около 45-годишна възраст, облечен в работно облекло. Свидетелка разказва, че стрелецът е бил въоръжен с пушка и е прострелял жена през вратата на хотелската стая. \"Бях на паркинга на съседния хотел, когато чух изстрелите, помислих, че пускат фойерверки - силни, гърмящи фойерверки\", казва тя пред ABC. Стрелецът е избягал от местопрестъплението, но след това е бил арестуван. \r\n ", "date": "2019.06.04", "title": "Въоръжен стреля в хотел в Австралия"}
{"url": "https://standartnews.com/svyat/za-prvi-pt-evrein-stana-kmet-v-grtsiya-393900.html", "text": "За първи път в историята на съвременна Гърция гръцки евреин беше избран за кмет, предадоха световните агенции. 65-годишният независим кандидат, лекар и университетски преподавател Моисей Елисаф спечели изборите в северния гръцки град Янина. Той получи 50,3 процента от гласовете на избирателите и спечели кметското място с подкрепата на 17 789 гласа, с 235 повече от опонента си Томас Бегас на втория тур на вота, провел се в неделя. Елисаф заяви, че избирането му за един от 332-те гръцки кметове показва, че стереотипите и предразсъдъците в Гърция са преодолени. Централният съюз на еврейските общности в Гърция приветства избора на Елисаф и каза, че за гръцките евреи успехът му означава много важен крайъгълен камък в историята на еврейското присъствие както в Янина, така и в Гърция. Седемдесет и пет години след депортирането и избиването на около 2000 евреи от Янина, неговите граждани изпратиха силно послание срещу фанатизма и срещу антисемитизма, допълва съветът. На 25 март 1944 г. нацистите депортираха евреите от Янина. Почти всички загинаха в газовите камери в концентрационния лагер Аушвиц-Биркенау. Почти всички гръцки евреи имаха същата съдба. Сега в Гърция има около 6000 евреи при население 10,8 милиона души. В Янина евреите са около 50. В страната зачестиха в последните години антисемитските вандалски прояви, съвпадащи с възхода на вдъхновена от нацистите гръцка партия. В Янина днес има около 50 евреи. През 2014 г. тогавашният германски президент Йоахим Гаук посети града и се извини за жестокостите, извършени от нацистите през Втората световна война. Тогава той беше приет от Елисаф, който по това време беше лидер на малката еврейска общност в града.", "date": "2019.06.04", "title": "За първи път: Евреин стана кмет в Гърция"}
{"url": "https://standartnews.com/sport/federer-sreshchu-vavrinka-dnes-na-rolan-garos-393879.html", "text": "Истинска швейцарска класика ни предлагат програмата от днешния ден на \"Ролан Гарос\". Един срещу друг в четвъртфинален мач ще излязат Роджер Федерер и Стан Вавринка. Двубоят е на централния корт \"Филип Шатрие\". Това ще е 26-и сблъсък през годините между Федерер и Вавринка. Дотук Маестрото води с 22:3. И трите победи на Вавринка обаче са на клей (2 пъти в Монте Карло и веднъж на  \"Ролан Гарос\" 2015). В Париж пък Федерер има 2 победи над Вавринка (2010 и 2011 с по 3:0 сета). За Вавринка това е първи четвъртфинал в Париж от 2017-а година, когато стигна и до финала, но там отстъпи на Надал. Евроспорт излъчва \"Ролан Гарос\" наживо. Програмата на сингъл в Париж за днес: \r\nСлоун Стивънс - Йохана Конта \r\nКей Нишикори - Рафаел Надал \r\nСтан Вавринка - Роджър Федерер \r\nМаркета Вондрушова - Петра Мартич", "date": "2019.06.04", "title": "Федерер срещу Вавринка днес на \"Ролан Гарос\""}
{"url": "https://standartnews.com/sport/vitosha-bistritsa-ostana-bez-trenor-393892.html", "text": "Росен Кирилов вече не е старши треньор на тимът от Първа футболна лига - Витоша (Бистрица). Новината идва на фона на факта, че бившият национал успя да остави „тигрите“ в Първа лига и се очакваше да продължи работата си с тима. „Благодарим на Росен Кирилов за трите чудесни години, които прекарахме заедно, и му пожелаваме успех занапред!“, написаха от Витоша на официалната си страница във facebook. Кирилов беше помощник на Костадин Ангелов във Витоша през сезон 2017/18, след което сам застана начело на отбора. Под негово ръководство „тигрите“ завършиха редовния сезон на 11-о място, а след баражи запазиха елитния си статут. те победиха в решителната среща на стадион „Славия“ тима на Монтана с 3:0 и ще играят в елита на България за трета поредна година.", "date": "2019.06.04", "title": "Витоша (Бистрица) остана без треньор"}
{"url": "https://standartnews.com/sport/kralev-podpisva-proekt-za-kachestveni-mladezhki-uslugi-393905.html", "text": "Министърът на младежта и спорта Красен Кралев и заместник-министърът на труда и социалната политика Зорница Русинова ще подпишат проект за „Разработване и внедряване на стандарти за качество при предоставяне на младежки услуги в България“. Подписването на документа ще се състои на 05.06.2019 г. /сряда/ от 11:30 часа в Министерски съвет, Гранитна зала. Подобен проект в сектор „Младеж“ се реализира за първи път. Целта е да се предоставят услуги, които да са с реално действие върху развитието на младите хора в страната. Освен създаването на няколко ключови стандарта за младежки услуги, ще се създадат младежки центрове в различни градове в България. В тези центрове младите хора ще могат да се срещнат с професионалисти младежки работници и да получат консултация, да се включат в различни обучения или да организират кампания по собствена идея. Проектът предвижда да бъдат проведени и обучения за различни заинтересовани страни, в рамките на които стандартите за младежки услуги ще бъдат представени и използвани в разработването на различни държавни политики, насочени към младежкото развитие. Проектът се финансира от Оперативна програма „Развитие на човешките ресурси“. Очаква се дейностите по изпълнението му да стартират на 01.07.2019 г. Срокът на изпълнение на проекта е 30 месеца.", "date": "2019.06.04", "title": "Кралев подписва проект за качествени младежки услуги"}
{"url": "https://www.standartnews.com/sport/vitosha-bistritsa-ostana-bez-trenor-393892.html", "text": "Росен Кирилов вече не е старши треньор на тимът от Първа футболна лига - Витоша (Бистрица). Новината идва на фона на факта, че бившият национал успя да остави „тигрите“ в Първа лига и се очакваше да продължи работата си с тима. „Благодарим на Росен Кирилов за трите чудесни години, които прекарахме заедно, и му пожелаваме успех занапред!“, написаха от Витоша на официалната си страница във facebook. Кирилов беше помощник на Костадин Ангелов във Витоша през сезон 2017/18, след което сам застана начело на отбора. Под негово ръководство „тигрите“ завършиха редовния сезон на 11-о място, а след баражи запазиха елитния си статут. те победиха в решителната среща на стадион „Славия“ тима на Монтана с 3:0 и ще играят в елита на България за трета поредна година.", "date": "2019.06.04", "title": "Витоша (Бистрица) остана без треньор"}
{"url": "https://standartnews.com/sport/ruis-iska-revansha-s-dzhoshua-da-e-v-meksiko-393907.html", "text": "Новият световен шампион по бокс при професионалистите в тежка категория Анди Руис (Мексико) иска реванша срещу Антъни Джошуа да се състои в родината му. Той сензационно спечели с технически нокаут британеца в 7-ия рунд на мача им в \"Медисън СКуеър Гардън\" в Ню Йорк миналия уикенд и му отне шампионските колани във версиите WBA, WBO, IBFи IBO. С успеха Руис стана първият мексиканец в историята, който става световен шампион в тежка категория. \r\n\"С удоволствие ще му дам реванш, но първо трябва да го обсъдим с отбора ми и да уточним нещата. Бих искал този реванш да бъде в Мексико. Никога в историята досега не беше имало световен шампион в тежка категория от Мексико, така че искам мачът да е там\", коментира Руис. \r\nВ договора между двамата има клауза за реванш, а мениджърът на Джошуа - Еди Хърн, заяви, че ще я задейства и мачът ще се състои през ноември или декември във Великобритания. Руис обаче има друга идея, а той вече е световният шампион и може да поставя условия. \r\nТова означава, че Хърн трябва да действа бързо с уреждането на реванша, защото пред мексиканеца стои задължителна защита на шампионския колан на IBF срещу българина Кубрат Пулев, а след това и на титлата на WBO.", "date": "2019.06.04", "title": "Руис иска реванша с Джошуа да е в Мексико"}
{"url": "https://www.standartnews.com/sport/ruis-iska-revansha-s-dzhoshua-da-e-v-meksiko-393907.html", "text": "Новият световен шампион по бокс при професионалистите в тежка категория Анди Руис (Мексико) иска реванша срещу Антъни Джошуа да се състои в родината му. Той сензационно спечели с технически нокаут британеца в 7-ия рунд на мача им в \"Медисън СКуеър Гардън\" в Ню Йорк миналия уикенд и му отне шампионските колани във версиите WBA, WBO, IBFи IBO. С успеха Руис стана първият мексиканец в историята, който става световен шампион в тежка категория. \r\n\"С удоволствие ще му дам реванш, но първо трябва да го обсъдим с отбора ми и да уточним нещата. Бих искал този реванш да бъде в Мексико. Никога в историята досега не беше имало световен шампион в тежка категория от Мексико, така че искам мачът да е там\", коментира Руис. \r\nВ договора между двамата има клауза за реванш, а мениджърът на Джошуа - Еди Хърн, заяви, че ще я задейства и мачът ще се състои през ноември или декември във Великобритания. Руис обаче има друга идея, а той вече е световният шампион и може да поставя условия. \r\nТова означава, че Хърн трябва да действа бързо с уреждането на реванша, защото пред мексиканеца стои задължителна защита на шампионския колан на IBF срещу българина Кубрат Пулев, а след това и на титлата на WBO.", "date": "2019.06.04", "title": "Руис иска реванша с Джошуа да е в Мексико"}
{"url": "https://standartnews.com/sport/vrchikha-prizovka-na-neymar-393906.html", "text": "Полицията връчи призовка за съда на бразилската звезда Неймар, съобщи в.\"Глобо Еспорте\". Нападателят е обвинен в изнасилване, което по думите на потърпевшата е извършено на 15 май в хотел в Париж. \r\nСлужители на реда изчакали 45 минути на базата на националния отбор на Бразилия, за да връчат документите на най-скъпия футболист в света, с които го призовават да даде показания на 7 юни. От Бразилската футболна конфедерация успели да издействат отсрочка играчът да се яви в съда следващата седмица след изиграване на контролата на отбора от подготовката за Копа Америка. \r\nПолицията конфискувала телефона на Неймар, който публикува интимни снимки на момичето, което го обвинява в изнасилване. Според бразилското законодателство това също е престъпление.", "date": "2019.06.04", "title": "Връчиха призовка на Неймар"}
{"url": "https://standartnews.com/sport/real-madrid-plati-60-mln-evro-za-napadatel-393925.html", "text": "Германският клуб Айнтрахт (Франкфурт) съобщи, че е приел офертата на Реал (Мадрид) за сръбския нападател Лука Йович, предаде БТА. 13-кратните шампиони на Европа ще платят 60 милиона евро за 21-годишния голмайстор, като 12 милиона евро от тази сума ще отиде у бившия клуб на Йович Бенфика. Годишната заплата на сръбския национал на \"Сантяго Бернабеу\" ще бъде 10 милиона евро на сезон, а договорът му ще бъде за 5 години.", "date": "2019.06.04", "title": "Реал Мадрид плати 60 млн. евро за нападател"}
{"url": "https://www.standartnews.com/sport/mitov-ostava-trenor-na-tsska-sofiya-393922.html", "text": "ЦСКА-София и занапред ще бъде воден от треньорския щаб, с който завърши изминалия сезон, съобщи официалният сайт на клуба. Отборът ще започне подготовка на 9 юни под ръководството на старши треньора Добромир Митов, който ще продължи ползотворното си сътрудничество с доказани специалисти като Димитър Пенев и Люпко Петрович.  В щаба остават асистентът Даниел Моралес и кондиционният треньор Кирил Динчев, а работата с вратарите отново ще е поверена на Ивайло Петров", "date": "2019.06.04", "title": "Митов остава треньор на ЦСКА-София"}
{"url": "https://standartnews.com/sport/mitov-ostava-trenor-na-tsska-sofiya-393922.html", "text": "ЦСКА-София и занапред ще бъде воден от треньорския щаб, с който завърши изминалия сезон, съобщи официалният сайт на клуба. Отборът ще започне подготовка на 9 юни под ръководството на старши треньора Добромир Митов, който ще продължи ползотворното си сътрудничество с доказани специалисти като Димитър Пенев и Люпко Петрович.  В щаба остават асистентът Даниел Моралес и кондиционният треньор Кирил Динчев, а работата с вратарите отново ще е поверена на Ивайло Петров", "date": "2019.06.04", "title": "Митов остава треньор на ЦСКА-София"}
{"url": "https://www.standartnews.com/sport/real-madrid-plati-60-mln-evro-za-napadatel-393925.html", "text": "Германският клуб Айнтрахт (Франкфурт) съобщи, че е приел офертата на Реал (Мадрид) за сръбския нападател Лука Йович, предаде БТА. 13-кратните шампиони на Европа ще платят 60 милиона евро за 21-годишния голмайстор, като 12 милиона евро от тази сума ще отиде у бившия клуб на Йович Бенфика. Годишната заплата на сръбския национал на \"Сантяго Бернабеу\" ще бъде 10 милиона евро на сезон, а договорът му ще бъде за 5 години.", "date": "2019.06.04", "title": "Реал Мадрид плати 60 млн. евро за нападател"}
{"url": "https://www.standartnews.com/sport/samo-ludogorets-otsramva-blgariya-v-top-100-393923.html", "text": "Шампионът на България Лудогорец заема 58-о място в клубната класация на УЕФА на база постиженията на отборите в последните пет сезона в евротурнирите.  Лудогорец има коефициент 27.000 и е непосредствено след първенеца на Казахстан Астана. ЦСКА-София е 289-и след доброто представяне в Лига Европа миналия сезон. В класацията фигурира и фалиралото дружество на \"червените\" ПФК ЦСКА, което заема 300-о място с 0.500. На 299-о място е Литекс с 0.750. Левски заема 294-о място с коефициент 2.000, а Ботев (Пловдив) е една позиция по-надолу с 1.500. Другите български отбори, които намират място в ранглистата на УЕФА, са Славия (291-о място), Дунав (296), Берое (297), Черно море (298).  Реал (Мадрид) оглавява класацията с 146.000 точки, следван от Барселона 138.000, Байерн 128.000 и други.", "date": "2019.06.04", "title": "Само Лудогорец отсрамва България в топ 100"}
{"url": "https://standartnews.com/sport/samo-ludogorets-otsramva-blgariya-v-top-100-393923.html", "text": "Шампионът на България Лудогорец заема 58-о място в клубната класация на УЕФА на база постиженията на отборите в последните пет сезона в евротурнирите.  Лудогорец има коефициент 27.000 и е непосредствено след първенеца на Казахстан Астана. ЦСКА-София е 289-и след доброто представяне в Лига Европа миналия сезон. В класацията фигурира и фалиралото дружество на \"червените\" ПФК ЦСКА, което заема 300-о място с 0.500. На 299-о място е Литекс с 0.750. Левски заема 294-о място с коефициент 2.000, а Ботев (Пловдив) е една позиция по-надолу с 1.500. Другите български отбори, които намират място в ранглистата на УЕФА, са Славия (291-о място), Дунав (296), Берое (297), Черно море (298).  Реал (Мадрид) оглавява класацията с 146.000 точки, следван от Барселона 138.000, Байерн 128.000 и други.", "date": "2019.06.04", "title": "Само Лудогорец отсрамва България в топ 100"}
{"url": "https://www.standartnews.com/sport/kralev-podpisva-proekt-za-kachestveni-mladezhki-uslugi-393905.html", "text": "Министърът на младежта и спорта Красен Кралев и заместник-министърът на труда и социалната политика Зорница Русинова ще подпишат проект за „Разработване и внедряване на стандарти за качество при предоставяне на младежки услуги в България“. Подписването на документа ще се състои на 05.06.2019 г. /сряда/ от 11:30 часа в Министерски съвет, Гранитна зала. Подобен проект в сектор „Младеж“ се реализира за първи път. Целта е да се предоставят услуги, които да са с реално действие върху развитието на младите хора в страната. Освен създаването на няколко ключови стандарта за младежки услуги, ще се създадат младежки центрове в различни градове в България. В тези центрове младите хора ще могат да се срещнат с професионалисти младежки работници и да получат консултация, да се включат в различни обучения или да организират кампания по собствена идея. Проектът предвижда да бъдат проведени и обучения за различни заинтересовани страни, в рамките на които стандартите за младежки услуги ще бъдат представени и използвани в разработването на различни държавни политики, насочени към младежкото развитие. Проектът се финансира от Оперативна програма „Развитие на човешките ресурси“. Очаква се дейностите по изпълнението му да стартират на 01.07.2019 г. Срокът на изпълнение на проекта е 30 месеца.", "date": "2019.06.04", "title": "Кралев подписва проект за качествени младежки услуги"}
{"url": "https://www.standartnews.com/sport/vrchikha-prizovka-na-neymar-393906.html", "text": "Полицията връчи призовка за съда на бразилската звезда Неймар, съобщи в.\"Глобо Еспорте\". Нападателят е обвинен в изнасилване, което по думите на потърпевшата е извършено на 15 май в хотел в Париж. \r\nСлужители на реда изчакали 45 минути на базата на националния отбор на Бразилия, за да връчат документите на най-скъпия футболист в света, с които го призовават да даде показания на 7 юни. От Бразилската футболна конфедерация успели да издействат отсрочка играчът да се яви в съда следващата седмица след изиграване на контролата на отбора от подготовката за Копа Америка. \r\nПолицията конфискувала телефона на Неймар, който публикува интимни снимки на момичето, което го обвинява в изнасилване. Според бразилското законодателство това също е престъпление.", "date": "2019.06.04", "title": "Връчиха призовка на Неймар"}
{"url": "https://standartnews.com/svyat/sashch-shche-dostavim-iztrebiteli-f-16-za-blgariya-393881.html", "text": "В 16.15 ч. вашингтонско време (23.15 ч. българско) на сайта на Агенцията за сътрудничество в областта на отбраната и сигурността на САЩ бе публикувано съобщение, в което се посочва, че Конгресът на САЩ е дал разрешение България да получи възможност за закупуване на цялостен пакет за 8 многоцелеви изтребителя Ф-16 Блок-70 на стойност 1,6 млрд. долара. Пакетът включва стойността на осемте самолета с пълен комплект въоръжение \"въздух-въздух\" и \"въздух-повърхност\", всички допълнителни системи на самолета, както и бъдещите модернизации и нововъведени оръжейни системи.Това е максималната финансова рамка на проекта за придобиване на нов тип многоцелеви изтребител от България. Тече двуседмичен срок, в който американското правителство ще предостави на българската страна проект на договор (LOA), в който очакваната цена за придобиване на осемте самолета с пакет от необходимите бойни способности ще бъде в рамките на 1,2 млрд. долара. След изтичане на двуседмичния срок и получаване на проекта на договор преговорният процес ще продължи. Министерството на отбраната със задоволство отбелязва факта, че в кратки срокове Конгресът на САЩ взе решение за износ към България на високотехнологичната платформа и системите към нея.Първоначално българският парламент даде разрешение цената на 8 нови многоцелеви изтребителя да не надхвърля 1, 8 млрд. лв. По-късно депутатите приеха допълнително решение международният договор за придобиване на нов тип боен самолет да се отклони от посочената цена. През януари депутатите дадоха мандат за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.", "date": "2019.06.04", "title": "САЩ: Ще доставим изтребители F-16 за България"}
{"url": "https://standartnews.com/svyat/zastrelyakha-spartiets-na-angela-merkel-393884.html", "text": "Властите в германския град Касел започнаха разследване на убийството на шефа на местния градски съвет Валтер Любке, предаде Би Би Си. 65-годишният политик от ХДС на канцлера Ангела Меркел е бил намерен около 0.30 часа в неделя в градината си. Любке е бил прострелян в главата. На мястото не е открито оръжие, а за самия политик няма данни да е притежавал такова. Два часа по-късно 65-годишният мъж е обявен за мъртъв. От полицията съобщиха, че няма да дават повече информация по случая. Любке е бил застрелян с късоцевно оръжие. Според местни медии обаче съпартиецът на Меркел е издъхнал късно в събота. В този ден приключил фестивал на бирата в Касел и има подозрения, че Любке може да е срещнал някого на празненствата, който да е свързан със смъртта му. В разгара на мигрантската криза през 2015 г. Любке се прочу с изказването си, че който не е съгласен с политиката на отворени врати на Меркел, може когато пожелае да напусне Германия.", "date": "2019.06.04", "title": "Застреляха съпартиец на Ангела Меркел"}
{"url": "https://standartnews.com/sport/spas-rusev-raboteshchiyat-model-e-na-domuschiev-393932.html", "text": "- Разбира се, че гледах тези мачове. Аз бях един от 100-милионната аудитория, изгледали финала на Шампионската лига. Като човек, който от  много години е свързан с Лондон, моите предпочитания бяха за Тотнъм. Но се радвам и за победата на Ливърпул. Бях много по-щастлив 2 дни преди това, когато Челси спечели Купата на Европа. Тази година европейският футбол беше абсолютно доминиран от английските отбори.   - Миналата седмица във „Файненшъл таймс“ имаше интересна статия, според която един от най-точните показатели за успеха на един клуб е какви пари се инвестират за заплати на футболисти.  Според KPMG, въпреки неимовернo високите приходи от излъчването на Премиершип в Англия, в Испания Реал и Барселона са инвестирали, всеки един по отделно, заплати в порядъка на 100 милиона евро повече от тези в английските клубове. Това обяснява защо в последните 10 години 7 от титлите на Шампионска лига бяха печелени от испанските клубове. Ако се позовем на същия анализ в България, то това показва и доказва защо Лудогорец е най-успешният и убедителен отбор в последните години. Очевидно собственикът на клуба Кирил Домусчиев е подходил правилно при структурирането на тима и по отношение на привличането и заплащането на футболистите. И резултатът е осем последователни шампионски титли. Това е работещият модел. - Аз смятам, че в момента Левски има уникален шанс да се представи отлично и да донесе дългоочакваната радост на феновете. Клубът е собственост на най-богатия българин Васил Божков, с изпълнителен директор Павел Колев, чиято репутацията е на най-компетентния и най-добрия специалист във футболната администрация, и наставник Петър Хубчев, който доскоро водеше националния отбор. Това са предпоставки клубът да покаже добри резултати още следващата година и аз им желая от сърце успех. - Докато няма изградени модерни стадиони и модерна инфраструктура, това трудно би било възможно.  - Аз не съм такъв футболен експерт и капацитет, за да направя подобен анализ. Но съм сигурен, че хората, които са се отдали на тази професия, имат желание България да бъде фактор на европейската и световна футболна сцена.  - До съвсем скоро време, да. Но шампионатът свърши и сега сме в почивка.", "date": "2019.06.04", "title": "Спас Русев: Работещият модел е на Домусчиев"}
{"url": "https://www.standartnews.com/sport/podgonikha-i-diego-kosta-za-prane-na-pari-393927.html", "text": "Прокуратурата в Мадрид обвини Диего Коста за пране на пари в размер на малко повече от 1 млн. евро от спонсорски договор с „Адидас\" през 2014 г. Нападателят на Атлетико Мадрид е прикрил приходите си малко преди да премине в английския Челси през лятото. Коста става поредната футболна звезда в Испания, обвинена в данъчни измами. Лионел Меси и Кристиано Роналдо вече „изгоряха\" за подобни деяния, а Неймар продължава да е разследван от властите в иберийската страна за финансови нередности при престоя си в Барселона.  Роденият в Бразилия нападател, който сега играе за Атлетико Мадрид, не е платил необходимия процент такси от имидж правата си. Коста не е декларирал сума от 1.4 милиона евро през 2014 година, когато премина в английския \"Челси\". Преди два сезона испанският национал се завърна при \"червено-белите\" от Мадрид. \"Той е опитал да получи незаконно данъчно облекчение\", заявиха следователите по случая.", "date": "2019.06.04", "title": "Подгониха и Диего Коста за пране на пари"}
{"url": "https://standartnews.com/sport/zhenite-ni-padnakha-ot-tayland-393933.html", "text": "Женският ни национален отбор по волейбол загуби с 1:3 гейма от Тайланд в мач от Лигата на нациите. По този начин момичетата на Иван Петков продължават да нямат победа в турнира. \"Лъвиците\" записаха седмата си поредна загуба и продължават да са на последното 16-то място в турнира само с една спечелена точка.  Мачът започна добре за България и момичетата ни спечелиха първия гейм с 28:26 точки. През по- голямата част отборът на Иван Петков изоставаше в резултата, но в решителните моменти игра добре на блокада и поведе в резултата. Последваха силни минути за тайландките, който бяха подкрепяни от своята публика и това оказа голямо влияние в мача. Домакините спечелиха втората част с 25:20, а третият гейм също отиде на тряхната следта, след като бе затворен на 23 точки. Четвъртата част бе изключително оспорвана. България водеше до средата на гейма, но последва нов импулс в играта на тайландките, които поведоха с 24:20. България успя да върне две точки, но за повече момичетата на иван Петков нямаха сили и срещата завърши с успех с 25:22 за Тайланд. ", "date": "2019.06.04", "title": "Жените ни паднаха от Тайланд"}
{"url": "https://standartnews.com/svyat/potnala-drevna-susha-otkrikha-v-severno-more-393926.html", "text": "Специалисти от университета в Брадфорд, Англия, откриха в Северно море потънало в древността парче суша, което може да е съхранило руини от селища на ранни ловци и събирачи на плодове, съобщават световните осведомителни агенции. Учените взели проби от депозити на морското дъно по време на 11-дневна експедиция с кораб. Възрастта на потъналото парче суша с вкаменели останки от праисторическа гора достига 10 000 години и е част от областта Догърленд, която имала няколко хиляди кв. км площ и се намирала между Великобритания и континентална Европа. Изследването на няколко образци показало, че под морското дъно има слой сбит торф. Това навежда на мисълта, че в миналото там е имало подходящи за обитаване от хора терени. Някои части от потъналото парче земя обаче са изцяло покрити с по-скорошни отлагания от големи реки. Въпреки това учените са уверени, че скоро ще открият следи от селища. Преди около 12 000 години, в края на последния ледников период, областта Догърленд започнала да се освобождава от ледената си покривка и се превърнала в обширна гориста местност със стада животни и общности на ранни ловци и събирачи на плодове. Продължилото топене на ледовете обаче довело до заливането й с вода преди около 8000 години. \r\n ", "date": "2019.06.04", "title": "Потънала древна суша откриха в Северно море"}
{"url": "https://standartnews.com/svyat/nov-kufar-na-uzhasite-izpluva-v-kipr-393929.html", "text": "Завързано тяло в напреднал стадий на разложение е било открито в третия куфар, открит днес в токсичното Червено езеро в Кипър, съобщи кипърското електронно издание \"Филелефтерос\". \r\nСмята се, че тялото, подобно на първите две, открити в куфари в Червеното езеро близо до меден рудник, принадлежи на жертва на арестувания в края на април 35-годишен армейски капитан, който призна за убийството на седем жени. Досега полицията е открила пет тела, без да се брои днешното откритие, предава БТА. \r\nВ куфара са открити и тротоарни плочи, поставени там, за да потъне по-бързо на дъното на езерото. \r\nНачалникът на кипърската полиция Кипрос Михаилидис, който пристигна край Червеното езеро, описа находката като нещо, което не е преживявал досега в 42-годишната си полицейска кариера. \r\nВ куфара, открит днес, се предполага, че е тялото на 29-годишната Марикар Валдес. Според сайта \"Политис\", цитиран от \"Катимерини\", тя е от Филипините. \r\n35-годишен армейски капитан призна за общо седем убийства на жени, с които се бил свързал в сайтове за запознанства. Сред предполагаемите жертви са и две момичета - на 6 и на 8 години, които са дъщери на изчезналите. \r\nСмята се, че две от жертвите са от Филипините - майка и дъщеря. Майка и дъщеря от Румъния също са сред предполагаемите жертви на убиеца, както и една жена от Непал. Повечето от чужденките са работели като домашни помощнички на острова и са изчезнали между септември 2016 г. и август 2018 г. \r\nДосега в Червеното езеро бяха открити телата на 36-годишната румънка Ливия Флорентина Буня и на 8-годишната й дъщеря Елена, които според признанията на обвиняемия Никос Метаксас са били убити през септември 2017 г., припомня \"Катимерини\". \r\nСпоред информация на \"Филелефтерос\", полицията продължава да издирва три жени, които са разговаряли със заподозрения и все още не са открити. Продължават проучванията и в езерото Меми, където според твърденията на Метаксас се намира тялото на 6-годишното момиче.", "date": "2019.06.04", "title": "Нов куфар на ужасите изплува в Кипър"}
{"url": "https://standartnews.com/regionalni/fatalna-mlniya-imalo-i-predi-50-g-do-porazenata-kshcha-393908.html", "text": "\r\n  Фатална мълния е паднала до подпалената преди няколко дни къща в Казанлък преди повече от 50 години. Това е случило преди малко повече от половин век, през 1956 г., когато са строели къщите в района, разкри собственикът на подпалената къща Михаил Иванов пред казанлъшката ПРЕС ТВ. Тогава мълния е паднала в съседния двор и убила на място строителя, който изпичал тухлите за градежа. \r\n Според съкварталците мълнии  падат често в този участък, тъй като там имало много подпочвени води на ниска дълбочина. Въпреки това почти няма къщи в квартала, които да имат гръмоотводи. След поредния инцидент с къщата на Иванови много собственици на имоти са завили, че ще поставят гръмоотводи, тъй като това едва ли ще бъде последният път, когато мълнии атакуват квартала. \r\n  Междувременно строители от общината започнаха възстановяване на поразената къща. Доката трае ремонта, собствениците и са били настанени в обшинско жилеща в близост до имота си. \r\nФото ПРЕС ТВ \r\nНа снимката се вижда, как мълнията е разцепила комина от къщата, а след това се подпалил и изгорял покривът. \r\n ", "date": "2019.06.04", "title": "Фатална мълния имало и преди 50 г.  до поразената къща"}
{"url": "https://standartnews.com/sport/otnovo-klasika-v-parizh-nadal-sreshchu-federer-393953.html", "text": "Легендите в съвременния тенис Рафаел Надал и Роджър Федерер ще огреят първия полуфинал на \"Ролан Гарос\". Това ще е първи сблъсък между двамата в Париж от 9 години. Третият поставен Роджър Федерер победи №24 Стан Вавринка в много качествен швейцарски сблъсък със 7:6(4), 4:6, 7:6 (5), 6:4. Така той записа 44-и полуфинал в Големия шлем, с което изравни постижение на Мартина НАвратилова на второто място в класацията след Крис Евърт с 52. В другия двубой 11-кратният шампион Рафаел Надал и Кей Нишикори напуснаха корта при резултат 6:1, 6:1, 6:3. Мачът беше спрян при 4:2 в третата част. Испанският левичар направи седем пробива срещу японския си опонент, а допусна един.  Рафа води срещу Федерер с 23-15 победи, но последния му успех беше през 2014 година, след което записа шест поредни загуби. На \"Ролан Гарос\" двамата титани на съвременния тенис играха на \"Ролан Гарос\" на финала през 2011 година, когато левичарят от Манакор спечели в четири сета. В петте им мача в Париж Роджър не е печелил нито веднъж.", "date": "2019.06.04", "title": "Отново класика в Париж: Надал срещу Федерер"}
{"url": "https://standartnews.com/regionalni/ekoforumt-srebrna-da-stane-evropeyski-393916.html", "text": "Международният ученически  екофорум „Сребърна“ да стане форум с европейско участие, в което  с приоритет да се включат страните от Западните балкани. Това  предложи  проф. д-р Светослав Герасимов, председател на Съюза за защита на природата в България, който  председателстваше журито на тазгодишното издание на  ученическата надпревара. В екофорум „Сребърна 2019“ се включиха 22  ученически екипа от цялата страна и един колектив от румънския град Констанца. Всички те представиха разработки на екологични теми, свързани с акваториите на Дунав и Черно море. Заради високото качество на  проектите на  гимназистите, журито даде три първи награди  на екипи от възрастовата група 8-12 клас. Бяха отличени проектите „Защото не могат да избягат” на Калина Грънчарова от десети клас на ЕГ „Акад. Л. Стоянов” в Благоевград, „Един град, една река, една съдба” на единадесетокласника от СУ „Йордан Йовков” в Тутракан Денислав Маринов и проектът „Естествени репеленти” на колектив от десетокласници Симона Найденова, Красимира Георгиева, Гергана Терзиева и Динамира Кирилова от ПГ по туризъм „Д-р Васил Берон” във Велико Търново. Във втората възрастова група първи стана  проектът „Влагометър” на колектив от ученици от пети и шести клас от ОУ „А. Г. Коджакафалията” в Бургас. Наградата на Регионалната инспекция по околната среда и водите в Русе пък спечели  Диляра Рашидова от СУ „Йордан Йовков” в Тутракан за проекта „Пътеводител в живот без отпадъци“. В тазгодишното издание на екофорума имаше и съпътстващ конкурс за рисунки, литературни творби и приложно изкуство, в който се включиха 420 млади автори. Творбите на 62 от тях бяха отличени с награди.  ", "date": "2019.06.04", "title": "Екофорумът „Сребърна“ да стане европейски"}
{"url": "https://standartnews.com/sport/podgonikha-i-diego-kosta-za-prane-na-pari-393927.html", "text": "Прокуратурата в Мадрид обвини Диего Коста за пране на пари в размер на малко повече от 1 млн. евро от спонсорски договор с „Адидас\" през 2014 г. Нападателят на Атлетико Мадрид е прикрил приходите си малко преди да премине в английския Челси през лятото. Коста става поредната футболна звезда в Испания, обвинена в данъчни измами. Лионел Меси и Кристиано Роналдо вече „изгоряха\" за подобни деяния, а Неймар продължава да е разследван от властите в иберийската страна за финансови нередности при престоя си в Барселона.  Роденият в Бразилия нападател, който сега играе за Атлетико Мадрид, не е платил необходимия процент такси от имидж правата си. Коста не е декларирал сума от 1.4 милиона евро през 2014 година, когато премина в английския \"Челси\". Преди два сезона испанският национал се завърна при \"червено-белите\" от Мадрид. \"Той е опитал да получи незаконно данъчно облекчение\", заявиха следователите по случая.", "date": "2019.06.04", "title": "Подгониха и Диего Коста за пране на пари"}
