{"url": "http://standartnews.com/lyubopitno/kpop_mazhki_grupi_koito_zavladyavat_svetovnite_klasatsii-376231.html", "text": "Кей-поп е музикален жанр, модерна форма на южнокорейската поп музика, която е вдъхновена от редица музикални стилове и жанрове в света - английски поп, рок, хип-хоп, ритъм енд блус, джаз, госпъл, латино, реге, електронна денс музика, фолк музика, кънтри и класическа музика. Тази музика е популярна сред младите хора по целия свят. Ето мъжките групи, които завладяват световните класации: В момента BTS е най-успешната корейска група в света. Мъжката банда се състои от седем души, които направиха своя дебют през 2013. Сред най-успешните им международни признания е това на наградите на Billboard, където печелят в категорията „Най-изявен артист в социалните мрежи\", измествайки Джъстин Бийбър, който печели четири поредни години. Тази група дебютира през 2012 и се състои от девет мъже от Южна Корея и Китай. Тя получи отличие за най-продавана корейска група в историята на корейската музика за последните 12 години. От създаването си досега EXO има 123 награди и 181 номинации. Групата е създадена през 2006. За тях се говори, че са вдъхновение на голям брой млади артисти. The Washington Post ги описва като „най-добрата банда в Азия\", а The Hollywood Reporter ги нарича „най-добрата банда в света\". Тази 7-члена бой банда бе създадена през 2014. Най-успешната им песен „Just Right\" има над 241млн гледания. Identity оглавява класацията на корейка класация за най-продаван албум, a Stop Stop it достига 4-то място на Billboard за най-продавана песен онлайн. Още преди официалното представяне на групата през 2008, продуцентската им компания ги определи като R&B банда, чиято цел е да създава нови трендове в музиката, модата и танците. Shinee е позната като групата, която прави най-добрите изпълнения на живо.", "date": "2018.09.30", "title": "К-Pop мъжки групи, които завладяват световните класации"}
{"url": "http://standartnews.com/svyat/v_italiya_arestuvaha_balgarka_za_otvlichane_i_robski_trud-376242.html", "text": "Арестуваха българка в Италия. 56-годишната жена е обвинена в отвличането на своя сънародничка и принуждаването й да извършва робски труд. Тя е обещала на 20-годишна българка да работи като гледачка в италианския град Скафати, недалеч от Салерно, съобщава NOVA. Пристигайки в Италия, младата българка се озовала под контрола на семейството на арестуваната - също българи, които й взели паспорта и мобилния телефон. Момичето е било бито и заплашвано, че ще бъде продадено като бяла робиня, ако не се подчинява. Тя била принуждавана да работи като гледачка на италианско семейство, а спечелените пари били прибирани от семейството. Италианската полиция е започнала разследване по случая от февруари. До ареста се стигнало преди няколко дни. Срещу 56-годишната жена е образувано дело по бързата процедура, съобщават италианските медии.", "date": "2018.09.30", "title": "В Италия арестуваха българка за отвличане и робски труд"}
{"url": "http://standartnews.com/svyat/vulkanat_popokatepetal_izrigna-376223.html", "text": "Вулканът Попокатепетъл в южната част на Мексико изригна вчера, изпращайки дим и пепел на над три километра в небето, съобщиха световните агенции. Ръководителят на агенцията за гражданска защита на столицата Мексико Фаусто Луго каза в „Туитър\", че няма опасност за населението. Мексиканските власти предупреждават хората да покриват носа и устата си, когато излизат навън, да държат домашните си любимци вкъщи и да ограничат физическите дейности. Разположен на около 60 км югоизточно от град Мексико, високият 5426 м Попокатепетъл е един от най-активните вулкани в страната. Най-мощното му изригване бе през 2000 г., когато хиляди души бяха евакуирани.", "date": "2018.09.30", "title": "Вулканът Попокатепетъл изригна"}
{"url": "http://standartnews.com/mneniya/shte_vdignem_nivoto_na_universitetite_kogato_namalim_priema-376237.html", "text": "  - Традиционно всяка от последните години остават около 10% незаети места, които впоследствие частично се запълват. Обикновено в крайна сметка 5 - 6 на сто остават незаети. Това е така, защото в продължение на много години не намалявахме броя на местата в университетите, въпреки че демографската криза доведе до двойно по-малко кандидат-студенти. Ако вместо 110 000 деца завършват 55 000, а от тях една част отиват в чужбина, а друга нямат намерение да следват, очевидно е, че имаме повече места, отколкото кандидати. Това е причината да има незаети места. Но в последните три години МОН започна да ограничава приема в специалностите, които са най-слаби в съответните университети. Така едновременно вдигаме качеството и решаваме проблема с незаетите места. - Въпреки това вече има формула, по която се изчислява броят на местата. Тя засяга дори и университетите с най-висок рейтинг, защото е свързана с това, колко са били приетите студенти предишната година. Ако едно висше училище иска 25 места в дадено направление, но приетите предишната година са били 20, няма логика да се обяви същият брой места, след като предварително е ясно, че 5 от тях ще останат незапълнени. - На практика в цялата система няма намаление на средствата, за 2019 г. те се увеличават. Намаляването на кандидат-студентите не доведе до по-ниско финансиране. В тази ситуация министерството имаше уникалния шанс да използва все повече средства за субсидирането на университетите според качеството на образование. През последните 4 години това бе голям успех на реформата, защото се видя, че когато качеството в рамките на направлението е по-високо, висшето училище получава повече средства. Това стимулира всички университети да опитват да повишават качеството. Да, в рамките на цялата система на висшето образование напълно се компенсира финансово недостигът на студенти, благодарение на това, че размерът на субсидията за висшето образование се запази, въпреки намаляването на студентите. Проблемът обаче е, че в много университети, в които няма достатъчно кандидати, било поради това, че районът се е обезлюдил или че определени специалности имат по-ниско качество, това започва да се превръща във финансов проблем. - Обсъждали сме го много пъти, най-често с министъра на образованието. Имаше различни идеи, например да се помага на университетите, които са регионално значими дори там, където няма достатъчно кандидати. Но това не отменя идеята на Стратегията за висше образование и целта на Закона за висше образование да се намалява приема в специалностите с най-ниско качество. Това са две различни неща. Мисля, че пътят за тези университети е постепенно да се адаптират по следния начин - ако два съседни малки университета имат две еднакви специалности, очевидно трябва да се разберат, че в единия ще се закрие едната, а в другия - другата специалност, за да не се разделят кандидат-стидентите на две между двете висши училища. Това за мен е изходът. И, разбира се, да се реализира идеята за подкрепа на университетите с регионална значимост. - Много от ректорите се опасяват, че това ще засегне автономията, защото се притесняват, че ако министърът, който винаги е политическа фигура, има влияние върху избора на ректор, дори и само с това, че сключва договор с него, това може да доведе до политическа намеса. Но аз съм от тези ректори, които смятат, че няма опасност от подобна намеса, защото нито университетите, нито академичната общност, нито медиите ще оставят подобно нещо без последствия. От друга страна, виждам ползата от такова действие, защото там, където ректорите не работят в полза на университета и съответно на обществото и не мислят дългосрочно, това не е добре. От друга страна, там, където ректорите са готови да направят подобни болезнени реформи /познавам няколко университета извън столицата, които са в това положение/, понякога самата академична среда им пречи. Защото те са избрани от същите хора, на които трябва да предложат съкращения или обединяване на звена. Ако академичната общност е съгласна, че такива реформи са необходими, следва да ги подкрепи, защото това вече ще е свързано и с договор с министерството. ? - Ние предадохме още през май на МОН една първа версия на нашата визия. Тя съответства на мандатната програма на ректорското ръководство, която е одобрена и от академичния съвет.  Същевременно изготвяме и стратегия за развитие на СУ, която е много по-подробна и обхваща много дялове - образование, наука, културна дейност и други. Вероятно до края на годината ще бъде готова. - Няма някакви революционни неща. Но има новости - например това, че дигиталната ера навлиза със страшна сила в обществения живот и висшето образование, както и научните изследвания, не могат да се абстрахират от това. Трябва да подхождаме с все повече модерни средства за обучение. Но има и традиционни неща- например че качеството трябва да се повишава. А най-сигурният начин за това е добър подбор на студенти и преподаватели. - Проблемът според мен не е нивото на средното образование. Имаме проблем с това, че когато местата са повече от студентите, приемаме всички, които желаят. И това сваля качеството още на входа. Когато има конкуренция, както бе преди 10 години, качеството, естествено, ще бъде по-високо още на входа. Намаляването на броя на местата за прием се случва от три години и смятам, че след още три години ще е напълно достатъчно. - Смятам, че намерихме добър вариант за прием. Още като зам.-министър преди 16 г. бях най-големият поддръжник на превръщането на държавните зрелостни изпити във вход за университетите, за да има единен критерий. Това на практика се случи през следващите години, макар и не без трудности. Сега 90 % от специалностите ни, с изключение на регулираните професии и още няколко, приемат и с държавни зрелостни изпити. А там, където сме запазили нашия изпит, той все повече върви към техния формат. - Сега действащият закон е много кърпен и в него има двайсетина неща за подобряване. Най-голямата тема е акредитацията на висшите училища. Ние постоянно сме в процес на акредитация и в университет като нашия, където има 27 професионални направления, програмната акредитация е 5-6 пъти годишно. Когато тя се дублира и с институционалната акредитация, се затрудняваме и ние, и Националната агенция за оценяване и акредитация – ние да подаваме и те да четат едни и същи неща. Затова се говори за опростяване на институционалната акредитация и дори за обединяване с програмната. Има и други неща- например да забраним при акредитацията един преподавател да се отчита на повече от едно работно място, да доизпипаме модела на финансиране и др. - Вярно е, че това не е в полза на някои университети, но досега никой от ректорите не е оказвал съпротива на идеята. Съветът на ректорите го предлага през последните 5-6 г. и на два пъти не бе прието от парламента, така че явно съпротивата не е от страна на висшите училища. ? - Вероятно някои университети действат през отделни народни представители. - Не само Софийският университет, а и българското висше образование празнуват своята 130-годишнина. Приехме богата програма за събитията, свързани с този юбилей. Кулминацията ще бъде на 8 декември – дата, която преди да стане студентски празник е била ден на нашия патрон Св. Климент Охридски и на която Висшият педагогически курс прераства в първото българско висше училище. Поканили сме и наши партньори от най-добрите световни университети и университетски асоциации. Ще се опитаме да използваме този юбилей, за да обърнем внимание на обществото, че духовността е важна и нейното пренебрегване за сметка на материалното вреди на развитието на индивида, на междучовешките отношения и оттам на цялото общество. Най-важното обаче е, че бездуховният човек, колкото и да е осигурен материално, не е щастлив човек.", "date": "2018.09.30", "title": "Ще вдигнем нивото на университетите, когато намалим приема"}
{"url": "http://standartnews.com/svyat/makedoniya_glasuva_pravo_na_glas_imat_nad_1_800_000_dushi-376222.html", "text": "Днес в бившата югославска република се провежда референдум, от който трябва да стане ясно дали Македония ще приеме наименованието Република Северна Македония. Право на глас в допитването имат 1 806 336 души, записани в избирателните списъци. Въпросът на референдума гласи: Дали сте за членство в ЕС и НАТО с приемане на договора между Република Македония и Република Гърция. Договорът от Преспа не предвижда задължително провеждане на референдум. Валидността му зависи от това дали ще бъде достигнат необходимият брой на гласоподаватели - 50% плюс един от имащите право на глас. Ако референдума е невалиден, правителството на Зоран Заев обяви, че ще продължи с прилагането на Преспанското споразумение. При отказ от него, изолацията от страната на Гърция ще продължи и пътят към НАТО и ЕС ще бъде блокиран.", "date": "2018.09.30", "title": "Македония гласува: Право на глас имат над 1 800 000 души"}
{"url": "http://standartnews.com/svyat/poreden_protest_sreshtu_koruptsiyata_v_rumaniya-376230.html", "text": "Поредна вълна от недоволство в северната ни съседка Румъния. „Не забравяме. Не прощаваме. Няма да ви позволим да убиете демокрацията\". Това е мотото на протеста тази вечер, съобщи Нова телевизия. Той ще се проведе, въпреки готвените от управляващата Социалдемократическа партия законодателни промени, с които демонстрациите пред Министерския съвет ще бъдат спрени. Обяснението на управляващите е, че те са заплаха за националната сигурност. Крехката политическа обстановка в Румъния и борбата срещу корупцията ще влязат и в дневния ред на Европейския парламент следващата седмица.", "date": "2018.09.30", "title": "Пореден протест срещу корупцията в Румъния"}
{"url": "http://standartnews.com/svyat/25_mln_balgari_zasegnati_ot_problemi_na_feysbuk-376232.html", "text": "Около 2,5 млн. потребители на фейсбук в България са били изхвърлени от социалната мрежа и е трябвало отново да въведат данните си за влизане в нея, съобщиха източници от сектора за киберсигурност в ГДБОП. Причината е, че те са били онлайн, докато фейсбук е обновявал системите си за сигурност след атаката, при която профилите на 50 милиона потребители на социалната мрежа по света бяха хакнати, съобщава в. \"dir.bg\". Сред тях са и създателят на фейсбук Марк Зукърбърг и дясната му ръка Шерил Сандбърг. Това е бил най-големият пробив на сигурността, на който фейсбук е бил подлаган досега, съобщи в. \"Дейли мейл\". ФБР поема разследването на случая. Екипите на фейсбук открили пробива на 25 септември и той бил отстранен. При това обаче много потребители са били изхвърлени от акаунтите си и е трябвало отново да влязат в тях, но без да се налага да сменят паролите си.", "date": "2018.09.30", "title": "2.5 млн. българи засегнати от проблеми на Фейсбук"}
{"url": "http://standartnews.com/svyat/niska_izbiratelna_aktivnost_na_referenduma_v_makedoniya-376235.html", "text": "Изключително ниска избирателна активност на референдума в Македония. До 11ч. местно време е била 8,03%, показват данните от системата за паралелно гласуване. Обстановката в Македония е спокойна. Към момента има сигнали само за дребни нарушения на изборния процес. В три секции гласуването закъсня заради отстраняване на агитационни материали. В отдалечен квартал на Скопие, група младежи са се опитали да обидят избирателка, която е отивала да гласува. За гласуващите в македонската столица, България е най-силно мотивиращият аргумент за участие в референдума. „Гласувах за бъдещето на нашата държава. И ние искаме да сме като вас в България – членове на ЕС, за един по добър живот. Мисля, че ще излязат да гласуват 900 хил. души. Ако не излязат, нямат право после да критикуват\", каза Гьоше Таневски. Право на глас в допитването имат 1 806 336 души, записани в избирателните списъци. В Македония те са със снимки на избирателите. След като избирателят гласува, пръстите му се напръскват със спрей, който при осветяване с UV лампа, оцветява ръцете. Целта е да се избегне злоупотреба и повторно гласуване. Реално обаче гласоподавателите са с 500 хиляди по-малко, защото повечето са в чужбина. Бюлетините са с уникални номера. На тях пише „За\" и „Против\", слага се печат и се загражда отговорът. Министър предсезателят Зоран Заев гласува в училище „Никола Вапцаров\" в родния си град Струмица. Пред телевизионните камери той заяви, че вярва в успешния край на референдума. Вечерта в македонската столица се организира митинг-протест от бойкотиращите референдума.", "date": "2018.09.30", "title": "Ниска избирателна активност на референдума в Македония"}
{"url": "http://standartnews.com/svyat/trima_dushi_sa_izcheznali_v_gartsiya_po_vreme_na_moshtnata_burya-376240.html", "text": "Трима души са обявени за изчезнали в Гърция, която през последните дни се намира под влиянието на мощен циклон, донесъл със себе си бурни ветрове и проливни дъждове, предаде Ройтерс. Редкият вид тропически циклон започна вчера и досега е засегнал предимно райони на остров Евбея (източно от континентална Гърция) и южния полуостров Пелопонес. Гръцката телевизия съобщи, че млад мъж и двойка на средна възраст са изчезнали на о. Евбея. Службата за гражданска защита информира, че е започнала издирвателна и спасителна операция край град Мантуди. Корабите днес останаха закотвени на главните пристанища в Гърция, а движението на много места в цялата страна е затруднено, понеже пътищата са наводнени от пороите. Вятърът причини прекъсвания в електрозахранването и повали дървета. Досега пожарникарите са получили над 1300 сигнали за спасяване на хора, заклещени в автомобили или наводнени домове, и за отстраняване на паднали дървета и отломки. На излъчени по телевизията кадри се виждат наводнени улици, превърнали се в реки, в района Коринт в Пелопонес, и огромни вълни, разбиващи се на брега. Температурите през изминалата седмица паднаха с до десет градуса по Целзий. Службата за гражданска защита предупреди, че Северна и Централна Гърция може да бъдат засегнати днес и призова гражданите да вземат мерки, за да се предпазят от евентуалните последици. Властите се безпокоят, че бурята може да причини също свлачища и наводнения в по-широкия район на Атина, който неотдавна пострада от опустошителни пожари.", "date": "2018.09.30", "title": "Трима души са изчезнали в Гърция по време на мощната буря"}
{"url": "http://standartnews.com/svyat/tereza_mey_prizova_sapartiytsite_si_da_se_obedinyat_zaradi_brekzit-376241.html", "text": "Британският премиер Тереза Мей призова своята Консервативна партия да се обедини зад нея, за да стане възможно правителството да сключи добро споразумение за напускане на ЕС. В изявление за Би Би Си на първия ден от годишната конференция на партията в Бирмингам, тя настоя, че „планът от Чекърс\" (наречен по името на правителствена резиденция край Лондон) е единственият правилен път да се върви напред, предаде Ройтерс. Посланието ми към партията е да се обединим и да постигнем най-добрата сделка за Великобритания\", каза Мей. Тя подчерта, че „планът от Чекърс\" не е мъртъв, както твърдят някои, и че проблемите идват от страна на Брюксел. По думите й нито едно от предложенията на ЕС не е приемливо за Великобритания, но тя разполагала с контрааргументи. „Планът от Чекърс\" е единственият план, който осигурява брекзита, и аз вярвам в брекзита, заяви Мей, цитирана и от БТА. Според нея този план няма да разруши единния европейски пазар. Премиерът консерватор прикани лейбъристите да престанат да политиканстват по темата с брекзита. Пред Би Би Си Тереза Мей изрази загриженост по повод проблемите, които чуждестранните купувачи имат на британския пазар за жилища. Без сделка е по-добре отколкото лоша сделка, но ако напуснем ЕС без споразумение, правителството ще гарантира, че няма да има „твърда граница\" с Ирландия, заключи британският премиер.", "date": "2018.09.30", "title": "Тереза Мей призова съпартийците си да се обединят заради брекзит"}
{"url": "http://standartnews.com/balgariya/septemvri_si_otiva_s_poroi_silen_vyatar_i_burno_more-376221.html", "text": "В последния ден на септември Националният институт по метеорология и хидрология обяви жълт код за силен вятър и обилни валежи за 11 области в страната в Централна, Източна и Югоизточна България. Предупреждението важи за областите Пазарджик, Пловдив, Стара Загора и Сливен, като в южните райони на тези области очакваните количества дъжд са до 25 л/кв.м. В областите Смолян, Кърджали, Ямбол и Бургас е в сила жълт код за силен вятър и обилни валежи от дъжд между 20 и 35 л/кв. м., а в отделни райони от тези области количествата дъжд ще достигнат и до 50 л/кв. м. Ще има и временни усилвания на вятъра като в морето край Бургас поривите ще достигат до 18-20 м/с, а вълнението на морето - до 3-4 бала, за което е в сила жълт код за силно вълнение. В Североизточна България жълт код за силен вятър е обявен в областите Варна и Добрич. В крайбрежните части на тези области ще духа силен североизточен вятър със скорост 14-19 м/с. Поривите на вятъра в морето ще достигат до 18-20 м/с. И там е в сила предупреждение за силно вълнение на морето от 3-4 бала. Облачно ще бъде времето в цялата страна днес заради преминаващия южно от България средиземноморски циклон. Минималните температури ще са предимно между 7° и 12°, а максималните ще са от 16° - 18° на места в Северна България и до 10° - 12° в южните райони от страната. По Черноморието ще бъде предимно облачно, ветровито и дъждовно, по-значителни на юг. Умереният, временно силен вятър, е от изток-североизток. Максималните температури ще са 16°-18°, а на морската вода - 21 - 23°. В планините няма да е подходящо за туризъм заради облачността, дъжда и вятъра. Значителни ще са валежите в Родопите, Странджа и Сакар. Ще духа силен и бурен вятър от източната четвърт. Максималната температура на височина 1200 метра - около 11°, на 2000 метра – около 5°. Атмосферното налягане ще се повиши и ще е по-високо от средното за месеца. През нощта срещу понеделник и в понеделник на много места в Централна и Източна България ще вали дъжд, а в крайните източни райони валежите ще са значителни. В Западна България валежите в първия октомврийски ден ще са на малко места и предимно слаби. Ще духа слаб до умерен източен вятър, в Източна България - временно силен, от изток-североизток. Температурите ще са с малък дневен ход, особено в местата с повече валежи. След понеделник вероятността за валежи чувствително намалява. Облачността ще е разкъсана. Вятърът ще отслабне, в отделни райони временно и ще стихва. Дневните температури бързо ще се повишат.", "date": "2018.09.30", "title": "Септември си отива с порои, силен вятър и бурно море"}
{"url": "http://standartnews.com/balgariya/golemite_preimenuvaniya_na_darzhavi_v_poslednite_godini-376227.html", "text": "Докато македонските граждани гласуват за това дали желаят да сменят името на страната си на „Република Северна Македония\", поглеждаме върху няколко други държави, които вече са минали по този път. Много страни сменят имената си заради обявяване на независимост, най-често от тези, отнесли се с тях като колонии. При независимост са създадени Бангладеш (бивш Източен Пакистан), Ботсвана (Бечуаналенд), Гана (Голд Коуст), Индонезия (Холандски Източни Индии), Малави (Нясаленд) и Зимбабве (Родезия). През 1991 г. при разпадането на СССР много от съветските република сменят имената си, като Беларус (Беларусия), същото се случва и след разпада на Чехословакия и Югославия. Няколко от изградените нации избират да се преименуват, като Македония се опитва да реши спора за името си с Гърция. Още един съквартирант напуска Къщата на VIP Brother: Женско царство nova.bg Но ето някои по-скорошни промени на имената на държави: Свазиленд се върна към Есватини Народът на Свазиленд не харесваше името, защото било смес от свати и английски / ThinkStock/Getty Images Петдесет години след като Свазиленд получи независимост от Великобритания, цар Мслати III обяви през април 2018 г., че страната „се връща към своето оригинално име Есватини\", което значи „земя на Свати\". Последният абсолютен монарх в Африка хвана абсолютно неподготвени гражданите си, макар да беше намеквано за промяната, освен това предишното име не беше харесвано от народа, защото беше смес от свати и английски. Конго: до Заире и обратно С независимостта си от Белгия през 1960 г. страната с централна Африка става Република Конго, като взима името на съседа си. Като те се различават от различните си столици Бразавил и Киншаса. Няколко години по-късно името беше променено и страната стана Демократична Република Конго. Но през 1971 г. е сменено на Заире, от генерал Джоузеф-Дизайър, който е се качва на власт пред 1965 г. Той замества европейските имена с африкански. Но през 1997 г. името отново е сменено на Демократична Република Конго. Бурма избра Мианмар През 1989 г. военното правителство на Бурма преименува южната азиатска страна на „Република на съюза на Мианмар\", за да тегли чертата на колониалното си минало. От Горна Волта до Буркина Фасо Въпреки, че са запазили името Горна Волта, години наред след обявяването на независимост от Франция - през 1958 г.. Западноафриканската нация решава да се прекръсти на Буркина Фасо, през 1984 г., което в превод значи „земя на праведни мъже.\" Кампучеа се връща към Камбоджа Кралството на Камбоджа е обявено за Република Хммер през 1970 г., когато княз Нордом Сианук е свален в подкрепен от САЩ преврат. Когато Кар Руж от Пот Пот поема Югоизточна Азия през 1975 г., той го нарича Демократична Камбоджа след заглавието на кхмерски език. Помощният от Виетнам режим, който свалил геноцидния Червен кхмер през 1979 г., репликира страната на Народна република Камбоджа. Когато Виетнам се оттегля през 1989 г. и монархията бива възстановена, Сианук става държавен глава и се върна в Камбоджа. Дахомей става Бенин Петнайсет години след независимостта си от Франция и една година, след като приема марксистите политики, Дахомей се прекръства на Народна република Бенин.", "date": "2018.09.30", "title": "Големите преименувания на държави в последните години"}
{"url": "http://standartnews.com/balgariya/tramp_az_i_kim_se_vlyubihme_toy_mi_pishe_krasivi_pisma-376224.html", "text": "Американският президент Доналд Тръмп заяви, че той и севернокорейския лидер Ким Чен Ун са \"се влюбили\", като техният изненадващ романс е прераснал в поредица от \"красиви писма\". В събота Тръмп не спря да сипе похвали към Ким по време на митинг в Западна Вирджиния, където той подкрепяше местния кандидат от партията му. \"И след това ние се влюбихме. ОК? Не, наистина. Той ми пише красиви писма и те са наистина прекрасни. Ние се влюбихме\", заяви в типичния си стил Тръмп пред множеството. В понеделник по време на Общото събрание на ООН Тръмп заяви, че Ким е силен мъж, който е обвинен от ООН и други организации за нарушаване на човешките права. След тези коментари той съобщи, че е получил „необичайно писмо\" от Ким и звучеше оптимистично за перспективите за втора среща на върха между двамата лидери, много скоро.", "date": "2018.09.30", "title": "Тръмп: Аз и Ким се влюбихме, той ми пише красиви писма"}
{"url": "http://standartnews.com/balgariya/ski_elitat_idva_v_balgariya_prez_2021_g-376239.html", "text": "Българската федерация по ски получи категорично потвърждение от ФИС за организирането през 2021 г. в Банско на стартове за Световната купа по ски (27-28 февруари) и шампионат на планетата за младежи и девойки (1-10 март). Това стана по време на есенната конференция на техническите комитети на ФИС, която се проведе в Цюрих. Там БФСки получи признание за отличната си работа по организацията на най-големите форуми в алпийските ски и получи потвърждение от Техническия комитет на ФИС отговарящ за Световната купа и за стартовете през сецон 2020/2021 г. Според програмата на 27 февруари ще има супергигантски слалом, а на следващия ден гигантски слалом при мъжете. След ден почивка под Тодорка ще започнат да се състезават най-добрите младежи и девойки до 21 г. България за първи път ще е домакин на шампионат на планетата в ските от такъв ранг. С потвърждаването на стартовете през 2021 г. Банско вече има състезания за Световната купа в три поредни сезона. От 22 до 24 февруари 2019-а под Тодорка идват най-добрите състезатели в алпийските ски при мъжете, за алпийски комбинация, супергигантски слалом и гигантски слалом. Година по-късно в Банско ще се състезават и дамите. Стартовете ще са на 25-26 януари (спускане и супер-г), което автоматично вкарва Банско в клуба на най-големите ски курорти. Това е така защото през първия месец на годината привилегията да са домакини на СК имат само световно известни курорти като Аделбоден (Швейцария), Венген (Швейцария), Кицбюел (Австрия), Гармиш-Партенкирхен (Германия), Кортина д' Ампецо (Италия) и Шладминг (Австрия).", "date": "2018.09.30", "title": "Ски елитът идва в България през 2021 г."}
{"url": "http://standartnews.com/balgariya/mastarshefi_demonstriraha_presechnata_tochka_mezhdu_kulinariyata_i_geologiyata-376225.html", "text": "С мощни експлозии започнаха събитията, част от „Европейската нощ на учените\", които се проведоха в градове от цялата страна. В градинката пред Минно-геоложкия университет в София учени направиха атрактивни демонстрации, с които да събудят интереса на децата към науката. „Зелен фенер\" и „синя звезда\" бяха част от изненадите, които специалистите бяха подготвили за посетителите. А какво общо имат палачинките и аранчините с науката, която изследва повърхността на земята. Аспарух Камбуров, който беше участник от четвъртия сезон на „Мастършеф\" избра вкусен начин, по който да провокира любопитството на малчуганите. „Кръглата земя са аранчините. Аранчините ги правим по следния начин – взимаме ориз, в който има лук, има чесън, коркума, има настъргано сирене. Слагаме вътре парченца моцарела, правим топка, овалваме последователно брашно и галета, слагаме да се пържи, две минути – ето я кръглата земя. Всъщност тя ще бъде гарнирана върху доматен сос\", каза Камбуров. Момчетата от Men in the Kitchen също сложиха престилки, за да обяснят по кулинарен начин различните теории и вярвания, които спорят за повърхността на земята – плоска или сферична. „Подготвихме една пица, която е във формата на плоската земя, както картата, която виждаме в момента. Това е Африка, Южна Америка, Северна Америка, даже един син кит се вижда да плува\", заявиха кулинарите. Посетителите имаха възможност да си заслужат вкусни порции, приготвени от мартършефите, само ако дадат правилен отговор на въпрос, свързан с повърхността на планетата земя. Готвачите показаха рецепти, които всеки би могъл да изпробва и вкъщи. По-смелите могат да покажат уменията си и в надпреварата за новия Мастършеф на България. Предварителните кастинги за хитовото кулинарно шоу на bTV „Мастършеф\" започват от 13 октомври.", "date": "2018.09.30", "title": "Мастършефи демонстрираха пресечната точка между кулинарията и геологията"}
{"url": "http://standartnews.com/balgariya/ksenofon_se_otpravya_kam_balgariya-376226.html", "text": "Мощният циклон „Ксенофон\", вече удари Южна Гърция с ураганни ветрове и проливни дъждове. Повечето острови в Егейско море са откъснати от света вече не само по море, но и по въздух. Очаква се 3/4 от територията на южната ни съседка да бъде засегната от циклона. Наводнения заляха полуостров Пелопонес след мощния циклон, който връхлетя страната. Проливните дъждове напълниха реките, а те разрушиха пътища и влязоха в къщите на хората. Намираме се в Каламата – мястото, което първо посрещна ураганните ветрове. Плажът е заринат с донесени от вятъра предмети, крайбрежни магазини са унищожени. Тази нощ беше особено критична в района на Северен Пелопонес и района на Атина - заради наводненията бяха затворени основни магистрали. Вече знаем, че за днес е обявен жълт код за опасно време в югоизточните части на България, която попада в периферията на бурята „Ксенофон\". „Това е средиземноморски циклон, и друг път са минавали такива през България. През Егейско море бурята ще тръгне към проливите. Най-тежкият ден откъм валежи у нас ще бъде утрешният\", обясни Анастасия Стойчева от Националния институт по метеорология и хидрология. Синоптиците от Националния Институт по Метеорология и Хидрология обявиха код жълто в областите Пазарджик, Пловдив, Стара Загора и Сливен, където се очакват валежи до 25 л/кв.м. Два пъти по-големи количества дъжд и бурен вятър се очакват в областите Бургас, Ямбол, Хасково, Кърджали, и Смолян. В Югоизточна България валежите вече започнаха, очаква се там да се излеят сумарно около 50 л/кв. м. След застудяването обаче ни чака хубаво време. Максималните температури през октомври ще достигнат 28 градуса, а най-ниските ще са между минус 1 и 4 градуса.", "date": "2018.09.30", "title": "„Ксенофон” се отправя към България"}
{"url": "http://standartnews.com/balgariya/shefat_na_kpkonpi_nyama_nishto_nezakonno_pri_delyan_peevski-376228.html", "text": "„Няма нищо незаконно при Делян Пеевски\", заяви председателят на Комисията за противодействие на корупцията и отнемане на незаконно придобито имущество (КПКОНПИ) Пламен Георгиев. В студиото на „Тази неделя\" той пожела веднъж завинаги този разговор да приключи. „Имахме сигнал срещу Пеевски и извършихме една обстойна проверка, но излезе, че не сме го проверявали\", коментира Георгиев. По думите му обемът работа, който КПКОНПИ са свършили, е огромен и никъде не са открити доказателства за незаконна дейност. „Мога да изляза с лицето си и да кажа, че няма нито един ред за нещо незаконно. Видно е от всички документи. Това проверявано лице е един от най-големите данъкоплатци в държавата\", категоричен е Георгиев. „Вероятно това не се харесва на някой и ни изкарват, че не сме си свършили работата. Няма нищо незаконно за него в огромната проверка и обем от документи, които сме анализирали. Не виждам какво повече мога да кажа по този казус\", допълни още Георгиев. „При Трайчо Трайков се губят 2,4 млн. лв. в доходите му\", коментира Пламен Георгиев. Той добави, че ако Трайков не успее да предостави документите, с които да докаже произхода на тези пари в рамките на установения от закона срок, а до седмица-две след това, те отново ще бъдат взети предвид. „Ние налагаме мерки когато видим, че има несъответствие\", допълни още Георгиев. По повод обвиненията от Трайков, че КПКОНПИ изпълнява политически поръчки, Георгиев коментира, че това категорично не е вярно. „Това е пълен абсурд, няма как. Парите оставят следа. Как да кажеш, че едно лице има приход, когато го няма\", коментира Георгиев. „Проверяваме всичко. Въпросът е, че трябва време\", каза Пламен Георгиев по повод проверките на имуществото на Ветко и Маринела Арабаджиеви и на Миню Стайков. „В момента проверките са на много ранен етап. Това е огромен обем информация и след като се анализира всичко, тогава можем да налагаме някакви мерки\", допълни той. „Като прокурор бих бил много щастлив да работя по такъв лесен случай, защото доказателствата много ясно показват, че Иванчева е поискала и е взела дар, който не ѝ се полага\", коментира Пламен Георгиев. Той уточни, че не може да коментира в детайли, защото тече дело в момента, но доказателствата и специалните разузнавателни средства с в огромен обем.", "date": "2018.09.30", "title": "Шефът на КПКОНПИ: Няма нищо незаконно при Делян Пеевски"}
{"url": "http://standartnews.com/balgariya/delyan_dobrev_podobre_reformi_i_vot_na_nedoverie_otkolkoto_da_nyama_reformi-376233.html", "text": "ГЕРБ не се притесняват от новия вот на недоверие на правителството, който ще искат от БСП. Това обяви депутатът от ГЕРБ Делян Добрев в интервю за БНР. Вчера на пленума на БСП стана ясно, че левицата ще иска за трети път вот на недоверие от началото на мандата на кабинета Борисов 3. Този път темата е здравеопазване и по-точно готвената здравноосигурителна реформа. „Мисля, че за първи път има идеи, които се обсъждат за здравна реформа. Тези идеи са до голяма степен разработени, съгласувани и вероятно това дава основание на опозицията за този вот на недоверие, но по-добре да има реформи и вот на недоверие, отколкото да няма реформи\", обяви Добрев. Председателят на енергийната комисия в НС коментира и законодателните промени, според които Комисията за енергийно и водно регулиране (КЕВР) ще бъде последната, която ще се произнася по сделките в енергетиката. „КЕВР и първа да се произнася, ако не е съгласна със сделката, тази сделка няма как да стане, т.е. дали ще бъде първа или последна няма особена разлика. Промяната в текста се налагаше, тъй като гласуваният през лятото член, който дава такива правомощия на регулатора, не определяше кога трябва да се произнесе, а ние вече имаме произнасяне от другите регулаторни органи. Единствено уточнихме в текста моментът, в който КЕВР трябва да се произнесе\", каза народният представител от ГЕРБ. Добрев обясни, че се очаква „Обединени патриоти\" или БСП да разработят и внесат критериите, по които КЕВР трябва да се води, за да одобри или не одобри дадена сделка. „Ние не работим в тази посока, защото това не беше наша инициатива още в самото начало, но в противен случай този текст без критерии дава възможност на регулатора сам да ги определи, което не съм сигурен дали е най-добрият вариант\", каза още той. Депутатът обяви и че България вече води преговори с „Газпром\" за цените на газа, който се доставя за страната ни след постигнатия компромис между компанията и Европейския съюз. „Тази седмица шефът на „Булгаргаз\" бе на такива преговори в Русия, т.е. преговорите са започнали на техническо равнище. Нямам информация за резултати, но не мисля, че ще има някакви конкретни резултати на техническите разговори, защото при тях трябва да се включи министърът на енергетиката и той да води разговора за промяна в договора\", обясни шефът на енергийната комисия в парламента. Бившият енергиен министър изрази мнение, че от евентуално обединение на АЕЦ „Козлодуй\" и „Мини Марица-изток\" ще има съществени ползи и значителни намаления на разходите: „Хипотетично от едно такова обединение може да има съществени ползи, защото ще се намалят разходите, бордовете, но погледнато от експертна гледна точка едно такова обединение може да даде възможност на АЕЦ „Козлодуй\" и „Мини Марица-изток\" да предлагат много по-гъвкави продукти. Ако тези две централи търгуват своята електроенергия заедно, те ще могат да постигнат много по-добри резултати, а и могат да се постигнат значителни намаления на разходите\". Делян Добрев отхвърли твърденията на БСП, че от петък сме свидетели на коренно нова политическа ситуация в парламента, след като ДПС осигури кворум за провеждането на заседанието в замяна на отпадането на предложенията за промени в Закона за устройство на територията. „Ако погледнете броя на регистриралите се сутринта народни представители, ГЕРБ и Обединените патриоти с колегите от „Воля\" имахме достатъчно гласове и не ни беше необходима регистрацията на ДПС, за да започне работният ден. Просто ДПС видяха, че ще има работен ден и решиха да се регистрират за разлика от БСП. Тези опити да се каже, че работата на парламента зависи от регистрацията на ДПС просто са несериозни\", коментира народният представител.", "date": "2018.09.30", "title": "Делян Добрев: По-добре реформи и вот на недоверие, отколкото да няма реформи"}
{"url": "http://standartnews.com/balgariya/sirenite_shte_viyat_utre__eto_zashto_kade_i_koga-376234.html", "text": "Утре, 1 октомври, в някои градове и предприятия сирените ще завият от 13 ч. заради провеждането на проби на системата за оповестяване, предупредиха от МВР. Ще бъдат излъчвани националните сигнали за \"тревога\" и \"край на тревогата\". Сигналите ще бъдат съпътствани от гласова информация. Системата ще се включи в София, Враца, Плевен, както и в населените места в 30-километровата зона около АЕЦ \"Козлодуй. Сирени ще звучат още в Бургас, Варна, Кърджали, Монтана, в Пазарджик, Пловдив, Русе и Смолян Планирано е в тренировката да бъдат включени системи за оповестяване и в редица предприятия в страната.", "date": "2018.09.30", "title": "Сирените ще вият утре - ето защо, къде и кога"}
{"url": "http://standartnews.com/balgariya/detsata_izuchavat_bezopasnost_na_dvizhenie_po_patishtata_po_novi_programi-376236.html", "text": "Безопасността на движение по пътищата ще се изучава по нови програми. Как да се движат правилно ще учат всички деца от детската градина до учениците в XII клас. Всеки ден пътят на Александър и майка му до детската градина преминава през оживено кръстовище. Там той учи как да се движи безопасно. Вече има и детски площадки, изградени по модел на реално кръстовище. На нея децата се учат на пътните знаци и безопасно пресичане. Специална програма предвижда подобни площадки да бъдат изградени във все повече детски градини в столицата, а в училище часовете за безопасност на пътя са най-много за първокласниците. За останалите те намаляват. Най-малките ще учат и как да се движим безопасно с велосипед. При учениците в последните класове пък ще се наблегне на решаването на конфликти без агресия на пътя и на оказването на първа помощ.", "date": "2018.09.30", "title": "Децата изучават безопасност на движение по пътищата по нови програми"}
