{"url": "https://www.standartnews.com/sport/ivelin-smenya-otbora-sled-nova-godina-381342.html", "text": "Руският клуб Спартак (Москва) няма да вземе на лагера в Обединените арабски емирства през януари българският национал Ивелин Попов, както и още петима футболисти, които имат договори с клуба и бяха част от отбора, съобщава вестник Спорт Експрес. Това реално означава, че футболист номер 1 на България за 2017-а година ще има със сигурносх нов отбор след Нова година. Освен него от лагера на Спартак за ОАЕ отпадат Салваторе Бокети, Джано Ананидзе и Александър Самедов, а по-рано бяха научили съдбата си Артьом Тимофеев и Роман Еременко. Решението е било съобщено на футболистите от спортния директор на клуба Сергей Радионов, който им обяснил, че агентите им могат да се заемат със задачата да им търсят отбори. Възможно е и договорите да бъдат разтрогнати, ако няма достатъчно богати клубове с възможности да ги откупят или пък трансферният период напредва. След 17 изиграни кръга в руската Висша лига Спартак (Москва) е на 4-о място в класирането, изоставайки на 6 точки от лидера Зенит (Санкт Петербург).", "date": "2018.12.25", "title": "Ивелин сменя отбора след Нова година"}
{"url": "https://www.standartnews.com/sport/izbrakha-petev-za-trenor-na-krga-v-sauditska-arabiya-381355.html", "text": "Българският треньор нафутболния Ал-Кадисия Ивайло Петев бе избран за треньор на 14-ия кръг в елитния шампионат на Саудитска Арабия. Наградата идва след успеха на неговия тим над Ал Таавун с 3:1 в мач, изигран миналия петък. Петев, който в кариерата си води и Лудогорец и националния тим на България пое наскоро саудитския отбор и отзивите за работата му досега са положителни.", "date": "2018.12.25", "title": "Избраха Петев за треньор на кръга в Саудитска Арабия"}
{"url": "https://www.standartnews.com/sport/spas-delev-se-mesti-v-turtsiya-381358.html", "text": "Българският национал Спас Делев почти сигурно ще продължи кариерата си в Турция, съобщава полското radioszczecin. В своя информация за бъдещето на отбора на Погон (Шчечин) се казва, че двама от основните футболисти най-вероятно няма да останат в тима. 18-годишният централен защитник Себастиан Валукевич най-вероятно ще поеме към Каляри, съобщава радиото. Ако сделката не се осъществи сега, то със сигурност такава ще има през лятото. Другият футболист, който няма да бъде част от тима на треньора Коста Руняич, е Спас Делев. През този сезон Погон се представя много по-добре от миналия и в момента заема 5-а позиция в Екстракласата. \"Много отбори искат Себастиан Валукевич, но най-сериозно вървят разговорите с Каляри от остров Сардиния. За Спас Делев вече е пристигнала оферта от Турция и клубът няма намерение да му прави спънки, коментира още Радио Шчечин. По непотвърдена информация става дума за интерес от отбора на Балъкесирспор, 10-и във второто ниво на турския футбол Лига 1. Отборът стартира с амбициите да се върне в Суперлигата, но трудно бележи голове и изостава на 6 точки от зоната на плейофите за влизане. С привличането на Спас Делев опитният треньор Гирай Булак се надява да има още една опция за атаката.", "date": "2018.12.25", "title": "Спас Делев се мести в Турция"}
{"url": "https://www.standartnews.com/sport/nov-reglamen-vadi-kuzmanov-ot-otkritoto-na-avstraliya-381345.html", "text": "Втората ракета на България в мъжкия тенис Димитър Кузманов няма да може да деютира в турнирите от Големия шлем през януари в Австралия. Пловдивчанинът съобщи новината в страницата си във Фейсбук. Ето защо Мико няма да може да сбъдне мечтата си: \"Днес стана ясно,че съгласно новите правила на АТР и ITF няма да мога да взема участие на Аустралия Оупън и като че това не беше достатъчно ами и от догодина ще трябва да започна под номер 330( във втората ранглиста съм номер 249) ! Реших да го споделя тук (официалната фен страница) ,защото имаше страшно много въпроси! Една от основните ми цели за тази година беше да достигна топ 250,защото това означаваше класиране за първия шлем от годината.  И аз го направих: започнах началото под номер 386, спечелих 5 титли, достигнах първи полуфинал на турнир от веригата АТП Чаленджър, изравних се с Г. Димитров на второ мястото във вечната ранглиста за националния отбор с 16 победи, изиграх 101 официални мача,като на сингъл записах 51 победи и само 13 загуби! Никога не съм криел,че участието, на който и да е турнир от Големия Шлем е моя мечта.  \r\nКакто се казва: ,,прави каквото трябва,а да става каквото ще” .Много пъти в живота нещата не зависят от нас!  \r\nНо от нас зависи как ще реагираме! Нищо в моя живот не е идвало и ставало лесно! Затова,аз избирам да реагирам така: да се боря,да тренирам,да съм отдаден,да се усъвършенствам,в личен и професионален план и да съм обсебен към подобряване във всеки възможен аспект, 2 пъти повече от всякога!  \r\nТова е моят път, моята страст,моята мечта,моят живот! Пожелавам си само здраве през новата 2019 година! И не на последно място искам да благодаря на Господ, на моето семейство,на моя екип в България и Испания,моите приятели, на хората, които ми помагат,на моите спонсори и на всички фенове на тениса!  Беше невероятна година и аз съм изключително щастлив!  Весели,щастливи и благословени празниции,и никога,никога,никога не спирайте да се борите за това,което мечтаете,и затова което ви прави щастливи!\".", "date": "2018.12.25", "title": "Нов регламен вади Кузманов от Откритото на Австралия"}
{"url": "https://www.standartnews.com/sport/riberi-shche-stava-bashcha-za-peti-pt-381348.html", "text": "Френският полузащитник на Байерн Мюнхен - Франк Рибери, ще стане баща за пети път, съобщи Абендцайтунг. Според изданието съпругата на футболиста - Вахиба, е бременна в шестия месец. Полът на бебето не е известен на този етап. \r\nФранк и Вахиба са женени от 2004 година. Вахиба е французойка от алжирски произход, като след сватбата Рибери приема исляма. Двамата имат четири деца до момента - дъщерите Хизия (13) и Шахинез (10) и синовете Сейф-ал-Ислам (6) и Мохамед (3). \r\n35-годишният Рибери е в Байерн от 2007 година. Договорът му с клуба изтича в края на сезона и на този етап не е подновен. През този сезон французинът има 14 мача за баварците в Бундеслигата и четири гола.", "date": "2018.12.25", "title": "Рибери ще става баща за пети път"}
{"url": "https://www.standartnews.com/sport/ludogorets-iska-shampion-na-braziliya-381336.html", "text": "Лудогорец проявява интерес към бразилски футболист, който през тази година е станал шампион на местната Серия „Б“ с Форталеза. Въпросният футболист играе като дясно крило. Става дума за 23-годишния Марсиньо. Доминаторът в българския футбол обаче има конкуренция за подписа на фланговия футболист. Според portalodia.com интерес към Марсиньо, освен от „орлите“, има от страна и на корейски клуб. Дясното крило изигра 25 мача и вкара три гола за Форталеза в завършилия преди месец шампионат на бразилската Серия „Б“. Марсиньо игра за тима под наем от Интернасионал (Порту Алугри) и вече се е върнал в редиците на елитния клуб. Преди дни се появи информация, че Интернасионал проявява интерес към десния бек на Лудогорец Сисиньо. Не е изключено дори да се стигне до размяна на двамата играчи.", "date": "2018.12.25", "title": "Лудогорец иска шампион на Бразилия"}
{"url": "https://www.standartnews.com/sport/ludogorets-se-mesti-za-mesets-v-turtsiya-381360.html", "text": "Българският шампион - Лудогорец, ще проведе цялата си зимна подготовка в Турция. Лагерът на \"орлите\" ще протече в тузарския курорт Белек. Там разградчани ще прекарат цели четири седмици без прекъсване. По всяка вероятност Антони Здравков ще даде 2-3 дни почивка на своите възпитаници след третата седмица и част от играчите ще могат да видят за кратко семействата си преди да се присъединят към съотборниците си за заключителната част от подготовката. \r\nНа турска земя Лудогорец ще изграе няколко сериозни контроли. Два дни след събирането си в София, \"зелените\" заминават за Турция, където условията за провеждане на тренировки са отлични.", "date": "2018.12.25", "title": "Лудогорец се мести за месец в Турция"}
{"url": "https://www.standartnews.com/sport/yasni-sa-oshche-13-za-turnira-sofia-open-2015-381359.html", "text": "На връх Коледа българските фенове на тениса получиха голям подарък. Станаха известни още 13 имена от световния тенис елит, които заявиха участие в \"Арена Армеец\" в София от 3 до 10 февруари за турнира Sofia Open 2019 от категория АТР 250. Стан Вавринка, носител на три титли от \"Големия шлем\", както и още седем тенисисти от първите 30 в световната ранглиста, които вече бяха обявени като участници в супертурнира, на Коледа за четвъртото издание на Sofia Open се заявиха още: Мартон Фучович (Унгария), Андреас Сепи (Италия), Мартин Клижан (Словакия), Адриан Манарино (Франция), Матю Ебдън (Австралия), Робин Хаазе (Холандия), Михаил Кукушкин (Казахстан), Матео Беретини (Италия), Ян-Ленард Щруф (Германия), финалистът в София от 2018 година Мариус Копил (Румъния), шампионът от третото издание в България Мирза Башич (Босна и Херцеговина), Денис Истомин (Узбекистан) и Ласло Джере (Сърбия). До момента бяха ясни осем имена на участници в Sofia Open 2019 - Стан Вавринка (Швейцария), звездите на бъдещето Карен Хачанов (Русия), Стефанос Циципас (Гърция) и Даниил Медведев (Русия), Николоз Басилашвили (Грузия), първият шампион в София Роберто Баутиста Агут (Испания), Фернандо Вердаско (Испания) и Гаел Монфис (Франция). Общият брой от 28 участници на Sofia Open 2019 се формира от 21 директно приети тенисисти, четирима, влезли в основната схема от квалификациите, и трима с \"уайлд кард\". Любимците на българската публика Димитър Кузманов и Адриан Андреев получиха \"уайлд кард\" за основната схема след изключително успешната си 2018 година. За последния \"уайлд кард\" турнирният директор на Sofia Open Горан Джокович обяви, че е възможна нова много приятна изненада за българските любители на тениса.", "date": "2018.12.25", "title": "Ясни са още 13 за турнира Sofia Open 2019"}
{"url": "https://www.standartnews.com/sport/mbape-e-futlolist-na-2018-a-vv-frantsiya-381356.html", "text": "Световният шампион по футбол с отбора на Франция Килиан Мбапе бе определен за Футболист на 2018 година в своята страна в анкетата на \"Франс Футбол\".  20-годишният нападател на Пари Сен Жермен бе избран за най-успешен през годината от предишните носители на тази награда. Мбапе заема мястото на Нголо Канте, който спечели наградата през миналата година. Негови подгласници в допитването станаха съотборниците му при \"петлите\" Рафаел Варан (Реал Мадрид) и Антоан Гризман (Атлетико Мадрид).", "date": "2018.12.25", "title": "Мбапе е Футболист на 2018-а във Франция"}
{"url": "https://www.standartnews.com/sport/mediite-obyavikha-boykot-na-pszh-381357.html", "text": "Френските медии предприеха необичаен ход в подкрепа на собствената си работа. Те обявиха бойкот на гранда ПСЖ. Причината е решението на шампиона на Лига 1 да забрани достъпа до събитията на парижани за представителите на авторитетното спортно издание „Екип“. \r\nКлубът от „Парк де Пренс“ е бил вбесен от спортния ежедневник, след като представителите на медията постоянно са питали за нарушенията на правилата на УЕФА за финансовия феърплей. Особено критична е бил публикация, коментираща възможността ПСЖ да остане без Неймар и Килиан Мбапе, ако последва наказание след разкритията на „Футбол Лийкс“. \r\nРедица френски медии се обединиха и застанаха зад „Екип“. Те обявиха, че ще продължат с бойкота си до момента, в който от ПСЖ не върнат достъпа на представителите на „Екип“ до събитията на клуба.", "date": "2018.12.25", "title": "Медиите обявиха бойкот на ПСЖ"}
{"url": "https://www.standartnews.com/regionalni/blgaro-rumnski-proekt-obnovyava-rusenskiya-khram-sv-petka-381350.html", "text": "Православният храм \"Св. Петка\" в Русе ще бъде основно ремонтирана и обновена с реализацията на българо-румънски проект и помощ от правителството, обяви Русенският митрополит Наум. Храмът \"Св. Петка\" в Русе е умалено копие на цар Симеоновата Златна църква в Преслав. Той е осветен през април 1944 г., а повече от 30 години не е правен никакъв ремонт на църквата. Стенописите са дело на големия български майстор Харалампи Тачев. Общата сума на ремонта, който ще върне блясъка на прочутата църкава, надхвърля 2 млн. лв. Русенският митрополит Наум се надява строителните работи да започнат още през пролетт \r\nФото - БГНЕС", "date": "2018.12.25", "title": "Българо-румънски проект обновява русенския храм \"Св. Петка\""}
{"url": "https://www.standartnews.com/sport/adrian-andeev-igrae-tenis-na-koleda-v-stolichen-mol-381332.html", "text": "Новият талант на българския тенис Адриан Андреев ще подари специални емоции точно след Коледа на своите фенове в София. Деца и приятели на тениса ще имат възможност да поиграят с един от най-проспериращите ни спортисти. На 26 декември от 13:00 часа Адриан ще играе с желаещите на специално изграден корт пред водна сцена в Paradise Center в София. Освен шанса да поиграят с Андреев, който ще започне 2019 г. като №2 в ранглистата на ITF за юноши до 18 години, дошлите за срещата с него в мола ще получат и автографи върху специални картички на Андриан, посветени на участието му в големия тенис турнир от сериите АТР 250 Sofia Open 2019. \r\nС успехите си през 2018 г. Андриан Андреев заслужи \"уайлд кард\" за основната схема на Sofia Open. Турнирът е от 3 до 10 февруари в „Арена Армеец\". \r\nСедем играчи от топ 30 на световната ранглиста и бившият №3 Стан Вавринка (Швейц) вече потвърдиха участие. \r\nОсвен Вавринка, който има три титли от големия шлем (Australian Open 2014, „Ролан Гарос\" 2015 и US Open 2016) и общо 16 трофея в кариерата си, в „Арена Армеец\" ще играят и: №11 в света Карен Хачанов (Рус), №15 Стефанос Циципас (Гър), №16 Данийл Медведев (Рус), №21 Николоз Басилашвили (Груз), №24 Роберто Баутиста Агут (Исп), №28 Фернандо Вердаско (Исп) и №29 Гаел Монфис (Фр). \r\nБилетите за Sofia Open 2019 са в продажба в мрежата на Eventim.", "date": "2018.12.25", "title": "Адриан Андеев играе тенис на Коледа в столичен мол"}
{"url": "https://www.standartnews.com/regionalni/moto-koleda-v-burgas-381349.html", "text": "Мото Коледа за поредна година организират  в Бургас волните ездачи от Sea Brothers MCC Bulgaria. Мотористите ще обиколят морския град, облечени като Дядо Коледа, и ще зарадват децата с подаръци пред елхата на площад „Тройката”. \r\n„Всичко започна с “Хо-Хо-Хо Весела Коледа” и за поредна година ще се опитаме да донесем много радост и положителни емоции в Бургас. Ще зарадваме стари, млади и ще им пожелаем успех. Малките дечица ще получат подаръци от моторизираният Дядо Коледа и неговите помощници. Ще посетим знайни и незнайни адреси, ще раздадем играчки и безброй снимки и усмивки с Дядо Коледа.  Благодарим на всички, които ще се присъединят към събитието и ще помогнат за приятното и безаварийно протичане”, пишат организаторите в социалната мрежа. \r\n Мото шествието стартира в  11 ч., а в ранния следобяд днес  всички ще се съберат при елхата на централния площад.  \r\nФото - Sea Brothers MCC Bulgaria", "date": "2018.12.25", "title": "Мото Коледа в Бургас"}
{"url": "https://www.standartnews.com/sport/tsska-vyarvayte-v-chudesa-381335.html", "text": "ЦСКА поздрави своите фенове за Рождество Христово. Ето какво пише на сайта на \"червените\": \"Армейци, Честито Рождество Христово! Бъдете здрави, щастливи и не спирайте да подкрепяте любимия отбор! Вярвайте в чудеса, правете добри дела и никога не забравяйте: Само ЦСКА! Весели празници!\", се казва в съобщението н", "date": "2018.12.25", "title": "ЦСКА: Вярвайте в чудеса!"}
{"url": "https://www.standartnews.com/svyat/429-sa-veche-zhertvite-ot-tsunamito-v-indoneziya-381353.html", "text": "Броят на загиналите от вълна цунами, ударили крайбрежните райони на индонезийските острови Ява и Суматра достигна 429 души, близо 1500 са ранени, а 154 са изчезнали, съобщи днес представител на властите, цитиран от ДПА. Вълната, която заля обширни райони от индонезийския бряг около Зондския пролив, разделящ Ява и Суматра, е била непряко предизвикана от изригвания на вулкана Анак Кракатау, на около 50 км от брега, е заключението на експерти. Разрушенията, причинени от цунами, обхващат пет района на двата острова, като Пандегланг, на западния бряг на Ява, е най-силно пострадал. Индонезийската агенция по метеорология, климатология и геофизика предупреди днес за опасност от поява на високи вълни в много райони, включително в Яванско море и море Сулавеси, в периода до 27 декември, предаде ТАСС. В съобщението се посочва, че вълните може да достигнат 4 метра височина, затова морските съдове трябва да са особено внимателни. По-рано ръководителката на агенцията Двикорита Карнавати предупреди за изключително неблагоприятни метеорологични условия в близките дни в крайбрежните райони около Зондския пролив. Прогнозите са за бурен вятър и поройни дъждове.", "date": "2018.12.25", "title": "429 са вече жертвите от цунамито в Индонезия"}
{"url": "https://www.standartnews.com/svyat/putin-shche-poseti-srbiya-prez-yanuari-381352.html", "text": "Владимир Путин ще посети Сърбия през януари, потвърди говорителят на Кремъл Дмитрий Песков, съобщи ТАСС, цитирана от БТА. На 21 декември президентът на Сърбия Александър Вучич обяви, че Путин ще посети страната му на 17 януари. Предишната среща на двамата лидери беше на 2 октомври в Москва. Сръбските медии съобщиха, че в рамките на срещата на двамата президенти ще бъдат подписани 20 различни споразумения. В центъра на вниманието ще бъдат съвместни проекти в областите на енергетиката, инфраструктурата и новите технологии. Руският вицепремиер Юрий Борисов заяви от своя страна, че по време на посещението е възможно да бъде подписано споразумение за създаването на ядрен център в Сърбия.", "date": "2018.12.25", "title": "Путин ще посети Сърбия през януари"}
{"url": "https://www.standartnews.com/svyat/ogromen-meteorit-padna-v-rusiya-381323.html", "text": "При падането си метеоритът е отнесъл част от хълм и се е приземил в коритото на река Бурея, което е запушено от отломките. По предварителни данни, коритото на реката е блокирано на около 70 километра от най-близкото село Чекунда. Инцидентът е докладван на ръководителя на Министерството на извънредните ситуации. Властите не изключват въвеждането на авариен режим, заяви ръководителят на Верхнебуреинския район Алексей Маслов. \"Очевидно е, че метеоритът е бил огромен, за да може да покрие коритото на реката в продължение на 40 метра, сега на това място са изпратени две групи, една от нашия район, а другата от Амурската област. Те имат сателитен телефон и дозиметри, за да определят нивото на радиация. В продължение на няколко дни Бурейската ВЕЦ отбелязваше, че притокът в язовира е намалял, но те не можеха да определят причините. Надявам се, че групите скоро ще стигнат до мястото и ще разберат подробностите\", каза Маслов пред местни медии. Ако нивото на водата в реката се повиши, това ще постави под заплаха от наводняване няколко села и ще бъде обявена извънредна ситуация. В социалните мрежи са публикувани и кадри от мястото, където е паднал метеоритът. Според автора на видеото небесното тяло е образувало на земята гигантски кратер, който може да блокира движението на вода в реката.", "date": "2018.12.25", "title": "Огромен метеорит падна в Русия"}
{"url": "https://www.standartnews.com/svyat/papa-frantsisk-zabravete-materializma-381327.html", "text": "Главата на Римокатолическата църква папа Франциск призова в своята литургия в навечерието на Рождество хората да забравят материализма и да се обърнат към любовта, скромността и милосърдието. В своята проповед към събралите се богомолци папата каза, че неутолима ненаситност бележи цялата човешка история, дори и в наши дни, когато парадоксално малцина похапват охолно, докато прекалено много хора са лишени от ежедневната си дажба от хляб, нужен им за оцеляване. Папата призова богомолците да разберат, че животът се подхранва не от предметите, които човек притежава, а от любовта, не от ненаситността, а от милосърдието, не от изобилието, с което да се парадира, а от простота и скромността, която да се брани.", "date": "2018.12.25", "title": "Папа Франциск: Забравете материализма"}
{"url": "https://www.standartnews.com/svyat/erdogan-pokani-trmp-v-turtsiya-381326.html", "text": "Турският президент Реджеп Ердоган е поканил американския си колега Доналд Тръмп да посети Турция през 2019 г. От Белия дом вече коментираха, че нищо конкретно не е планирано все още, но президентът Тръмп е отворен към идеята за потенциална среща в бъдеще. Официална дата все още не е фиксирана. Поканата била отправена от Ердоган към Тръмп в телефонния разговор, в който двамата са говорили за американското изтегляне от Сирия. Турската лира се срина през последните месеци отчасти и заради санкциите, които Вашингтон наложи на Анкара заради масовите арести на предполагаеми противници на режима на Ердоган в южната ни съседка.", "date": "2018.12.25", "title": "Ердоган покани Тръмп в Турция"}
{"url": "https://www.standartnews.com/svyat/koleda-e-praznik-dori-po-vreme-na-voyna-381330.html", "text": "Дори на война Коледа трябва да бъде празник - този урок дават на света германските и британските войници по време на Първата световна война. Точно след полунощ на Коледа на 25 декември 1914 г., германските и британските войници на Западния фронт прекратяват стрелбите и започват да пеят коледни песни. \r\nВ началото на военния конфликт всички армии тръгват в офанзива, напълно убедени, че бързите серии от решителни битки в Наполеонов стил ще сложат край на Първата световна война за не повече от шест месеца. Но само за два месеца армиите започват да буксуват. По Коледа, само шест месеца след началото на войната, загиналите са вече повече от милион. \r\nДва дни преди Коледа войниците от един саксонски полк хвърлят внимателно опакован шоколадов кейк през неутралната зона по посока на британските окопи, придружен от бележка, в която молят за едночасово примирие същата вечер, за да отпразнуват рождения ден на техния капитан. В определения час немският оркестър започва да свири песента „Честит рожден ден”. \r\nБританските войници се изправят по парапетите на своите окопи и започват да аплодират. Тогава те виждат, че цялата фронтова линия срещу тях е озарена от блясъка на свещите по коледните елхи, разположени по протежението на немските окопи. \r\nОт двете страни на фронта мъжете започват да излизат от окопите си, изоставили своите оръжия, и да се срещат в неутралната зона. Всичко започва точно пред този саксонски полк, но се разпростира по фронта, докато накрая десетки хиляди мъже се оказват заедно, като си разменят немски пури и кейк за британски цигари и коледен пудинг, пеят познати коледни песни на два езика и дори играят футбол. \r\nНа едно от всичките места на Коледно примирие един срещу друг са Бекширският полк на британската армия и 133-и саксонски полк на германската войска. Теренът за футболния двубой е замръзнал и неравен, осеян с ями от артилерийски снаряди, наоколо има огради с бодлива тел. Двата отбора били съставени от по 50 човека, за да се включат всички, поискали да участва във футболния двубой. Резултатът (немците печелят с 3:2) и провеждането на мача са отразени дори от в. „Таймс”, който публикува писмото на майор от английския медицински корпус. \r\nСпоред информациите на много други места по фронта също са проведени футболни срещи. На практика това е първата мирна демонстрация на 20 в. в същото време обаче главните щабове и от двете страни изпадат в паника. Въпреки строгите заповеди, забраняващи „побратимяването”, са необходими дни наред, за да бъдат вкарани отново всички в окопите и... войната да продължи.", "date": "2018.12.25", "title": "Коледа е празник дори по време на война"}
{"url": "https://www.standartnews.com/svyat/petrolt-prodlzhava-da-poevtinyava-381328.html", "text": "Петролът, който поевтиня чувствително миналата седмица, продължава да върви стремглаво надолу. Световните агенции отбелязват, че инвеститорите остават скептични към обещанията на ОПЕК да намали добива и са разтревожени от икономическите сътресения. Така на Нюйоркската търговска борса американският суров петрол поевтиня с над 3 долара или близо 7% до 42 долара за барел, което е най-ниската цена от юни миналата година. Подобен спад беше отчетен и на борсата в Лондон за сорта Брент. Само в рамките на миналата седмица те вече загубиха над 10 на сто от стойността си. У нас горивата също са на значително по-поносими цени в последно време.", "date": "2018.12.25", "title": "Петролът продължава да поевтинява"}
{"url": "https://www.standartnews.com/svyat/zalozhnicheska-drama-s-nad-350-pokhiteni-v-kabul-381338.html", "text": "Беше атакуван правителствения комплекс в столицата на Афганистан, където се помещава администрацията на редица министерства. Нападението бе осъществено вчера следобед точно в края на работния ден, когато повечето хора започнали да си тръгват. Атентатор самоубиец врязъл кола бомба пред комплекса. Впоследствие други трима терористи, въоръжени с автомати и експлозиви, превзели комплекса. Общо над 350 души са взети като заложници. Атаката продължи почти 8 часа преди силите на реда да ликвидират останалите трима атентатори. , като бройката на загиналите още не е окончателна. Сред тях има и поне един полицейски служител. Нито една групировка не е поела отговорност за нападението, като то идва броени дни, след като президентът на САЩ Доналд Тръмп обяви, че ще изтегли американските войски от Афганистан.", "date": "2018.12.25", "title": "Заложническа драма с над 350 похитени в Кабул"}
{"url": "https://www.standartnews.com/svyat/trmp-i-melaniya-pomognakha-na-norad-v-presledvaneto-na-dyado-koleda-381339.html", "text": "Президентът на САЩ , които  за маршрута на шейната на Дядо Коледа, предадоха световните агенции. \r\n  \r\nПрезидентската двойка разговаря по телефона с няколко души, които пожелаха да научат Тръмп разпита момченце на име Колман как се представя в училище, какви са оценките му и на колко години е, а после го попита дали вярва в Дядо Коледа. \r\n  \r\nПреди да се включи в инициативата обаче, Тръмп заяви пред репортери, че няма новини относно  , предаде ДПА. За  . Спирането на работа засегна общо 800 000 служители и девет департамента. \r\n  \r\nДо тази ситуация се стигна, след като Тръмп поиска в бюджета за следващата фискална година да има пет милиарда долара за финансиране на стената по границата с Мексико. Това не се случи и в Конгреса не беше постигната договорка за бюджета. Появиха се информации обаче, че Тръмп ще намали исканата сума, но засега не е ясно нито до какво намаление е склонен да стигне той, нито какво ще му предложат демократите. \r\nЩо се касае до придвижването на Дядо Коледа, то може да бъде проследено в реално време на сайта www.noradsanta.org и в акаунт в Twitter @NoradSanta. \r\nКъм 0.35 ч. по Гринуич днес шейната на добрия старец напускаше Бразилия по посока на Санвичевите острови, след като започна с раздаването на подаръци в Азия и Тихоокеанския регион, Нова Зеландия, Япония и Китай. Досега са раздадени почти 4,1 млрд. подаръка, твърди НОРАД. \r\nТрадицията с проследяването на маршрута на шейната на Дядо Коледа датира от 1955 г., когато вестник публикува реклама с телефонен номер, който уж бил на добрия старец. Номерът обаче се оказал на Континенталното военновъздушно командване, предшественика на НОРАД. \r\nВъпреки първоначалната изненада военните започнали да отговарят с удоволствие на питанията на децата къде се намира Дядо Коледа. Всяка година в отговарянето на въпроси се включват и знаменитости, в това число и президентът на САЩ и половинката му.", "date": "2018.12.25", "title": "Тръмп и Мелания помогнаха на НОРАД в „преследването“ на Дядо Коледа"}
{"url": "https://www.standartnews.com/svyat/novo-obvinenie-sreshchu-speysi-zai-opipvane-na-18-godishno-momche-381344.html", "text": "Носителят на Оскар трябва да се яви в съда в щата Масачузетс на 7 януари, за да чуе обвинителния си акт. Случаят е от 2016-а, като според обвинението Спейси се държал неприлично спрямо 18-годишно момче в ресторант на остров Нантъкет. Местната полиция разследва случая още от края на миналата година, след като майката на младежа – бивша журналистка в местна телевизия, подала жалба. По думите ѝ Спейси накарал сина ѝ да пие в ресторант, а после напъхал ръката си в панталона му и го опипал по гениталите. Агресията приключила едва когато актьорът станал от масата, за да отиде до тоалетната. Синът ѝ не казал за случая, тъй като се чувствал засрамен, но тя веднага предприела действия, след като разбрала. Срещу Спейси се водят разследвания за сексуални посегателства още в Лондон и Лос Анджелис. Над 20 млади актьори излязоха с разкази за негово неприлично поведение спрямо тях, като в резултат той бе изгонен от хитовия сериал „Къща от карти”. Обвинението в Масачузетс обаче е първо срещуактьора засега.  ", "date": "2018.12.25", "title": "Ново обвинение срещу Спейси за опипване на 18-годишно момче"}
{"url": "https://www.standartnews.com/svyat/teroristichna-ataka-sreshchu-vnshnoto-ministerstvo-na-libiya-381347.html", "text": "Либийското министерство на външните работи в Триполи е подложено на терористична атака, съобщиха очевидци и местни медии. Загинал е един човек, а други петима са ранени. Загиналият се е самовзривил в сградата на министерството. Други подробности засега няма.", "date": "2018.12.25", "title": "Терористична атака срещу външното министерство на Либия"}
{"url": "https://www.standartnews.com/biznes/polovinata-biznes-planira-uvelichenie-na-zaplatite-dogodina-381329.html", "text": "Бизнесът е умерен оптимист за 2019  г. Проучване сред Асоциацията на индустриалния капитал, направено за bTV, показва, че половината от работодателите планират да наемат нови хора и да увеличават заплатите.  Работодателите очакват 2019 г. да не е нито по-добра, нито по-лоша от 2018 г. 53% от компаниите планират да наемат нови хора. Толкова са и фирмите, в които се очаква ръст на заплатите. Прогнозите са за средно увеличение на възнагражденията с 8,5%.     В две трети от фирмите, където ще има по-високи заплати, планираното увеличение е под 10%.     Едва в 13% от компаниите се предвижда ръст на заплатите с повече от 10%.", "date": "2018.12.25", "title": "Половината бизнес планира увеличение на заплатите догодина"}
