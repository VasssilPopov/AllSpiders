{"url": "https://www.standartnews.com/lifestyle/kamern-dias-rodi-dshcherya-410854.html", "text": "47-годишната актриса и рокерът от „Гуд Шарлът” станаха родители за първи път дни след началото на 2020 г. Щастливата двойка има дъщеря на име Радикс Мадън. Семейството публикува съобщението в социалните медии, споделяйки щастливата новина със своите последователи, съобщава БГНЕС. В съвместно изявление, публикувано в Инстаграм Камерън и Бенджи написаха: ''Честита Нова година от семейство Мадън! Толкова сме щастливи, благословени и благодарни да започнем това ново десетилетие, като обявим раждането на дъщеря ни Радикс Мадън''. 47-годишната актриса и рокерът от „Гуд Шарлът” станаха родители за първи път дни след началото на 2020 г. Щастливата двойка има дъщеря на име Радикс Мадън. Семейството публикува съобщението в социалните медии, споделяйки щастливата новина със своите последователи, съобщава БГНЕС. В съвместно изявление, публикувано в Инстаграм Камерън и Бенджи написаха: ''Честита Нова година от семейство Мадън! Толкова сме щастливи, благословени и благодарни да започнем това ново десетилетие, като обявим раждането на дъщеря ни Радикс Мадън''.       Двойката, която сключи брак през 2015 г. не сподели никакви изображения на своята новородена наследница, защото искат да \"запазят нейната неприкосновеност”.   Те добавиха: '' Тя моментално завладя сърцата ни и попълни семейството ни. Докато се радваме да споделим тази новина, ние също чувстваме силен инстинкт да защитим личния живот на малката. Така че няма да публикуваме снимки или да споделяме повече подробности, освен факта, че тя наистина е сладка”, гласи съобщението на смеството.   ''От нашето семейство до всички ваши семейства изпращаме нашата любов и най-добри пожелания за Честита Нова година и Честита Нова Декада”, завършват поздравителния си пост Камерън и Бенджи.", "date": "2020.01.03", "title": "Камерън Диас роди дъщеря"}
{"url": "https://standartnews.com/regionalni/kmett-na-pernik-trsi-dobrovoltsi-za-razdavane-na-voda-410807.html", "text": "Кметът на Перник Станислав Владимиров призовава доброволци да помагат за раздаването на минералната вода в града, съобщиха от общината. Кметството създаде организация, при която по график жителите в различните кварталите на града и селищата с режим на водоподаване получават бутилирана вода. Доставката се извършва по график във всички квартали на града и населените места в общината. \r\n \r\nДоброволците ще бъдат в помощ на общинските служители за справедливото разпределение на водата. Ще бъде създадена и организация за доставката на вода на възрастни и трудноподвижни хора. \"Правим всичко възможно водата да достигне до всички нуждаещи се, затова ни е необходима вашата помощ\", апелира градоначалникът. Той призовава перничани да бъдат солидарни със съгражданите си, изпитващи затруднения в осигуряване на своите битови нужди.  ", "date": "2020.01.03", "title": "Перник търси доброволци за раздаване на вода"}
{"url": "https://www.standartnews.com/sport/generalniyat-menidzhr-na-valvayk-otreche-za-transfer-na-khalf-v-levski-410789.html", "text": "Генералният мениджър на Валвайк Франк ван Мооселвелд отрече за трансфер на халфа Стайн Спирингс в Левски. „И до мен стигна тази информация. Прочетох я и я препратих на агента на Спирингс, но той не ми е отговорил все още. Не съм чул нищо повече за това“, коментира Ван Мооселвелд в интервю за „Bd.nl“. Генералният мениджър на Валвайк заяви, че очаква Спиринг да изпълни договора си с клуба, който е до края на сезона. „Щастливи сме, че той е част от нашия отбор. Ние имаме лукса да не се налага да продаваме никого. Тези, които искат Спирингс ще трябва да извадят много пари от джобовете си, за да го привлекат“, добави Франк ван Мооселвелд. В същото време Валвайк привлече под наем полузащитника Тижани Райндерс от АЗ Алкмаар. 21-годишният футболист ще се присъедини към новия си отбор в петък.", "date": "2020.01.03", "title": "Генералният мениджър на Валвайк отрече за трансфер на халф в Левски"}
{"url": "https://standartnews.com/regionalni/survakari-gonyat-zlite-sili-410796.html", "text": "По традиция всяка година през месец януари десетки чанове и дефилиращи сурвакарски групи от Благоевград гонят злите сили, облечени в различни автентични костюми. Тази година на 5 януари ще започне представянето на 13-те участващи във фестивала групи. Шествието на кукерския фестивал ще започне в 11 часа от паркинга на ж.п.гарата в Благоевград по посока кръговото кръстовище срещу ОУ “Димитър Талев”. Всички групи ще преминат по бул. „Св. св. Кирил и Методий“.Те ще се представят пред компетентно жури в състав: Румяна Хаджиева - етнограф в Регионалния исторически музей, Иван Милушев- директор на Градската художествена галерия и гл.ас.д-р Венцислав Божинов от катедра \"Етнология и балканистика“ към Югозападен университет \"Неофит Рилски“ в  Благоевград.  Ще бъдат връчени  награди в категориите – за „Придържане към традициите”, за „Масовост”, „Иновации”, „Най-добра маска и костюм”, „Артистичност” , \"Най-добра композиция\", \"Най-добра мечкарска  група\", \"Най-артистични старци“, \"Най-добра колоритна младоженска двойка“, \"Най-добра танцова група“, \"Най-добра маска пародия“, \"Най-атрактивен образ на дявола\" и \"Хореография“. На всяка сурвакарска група ще бъдат връчени  грамоти, купи и медали за най-малките участници в шествието. Жителите и гостите на Благоевград ще имат възможността да се насладят на богата програма, наситена с много танци, хора и атрактивни костюми. Общинският фестивал на сурвакарските игри в Благоевград демонстрира и продължава традициите от древността.", "date": "2020.01.03", "title": "Сурвакари гонят злите сили в Благоевград"}
{"url": "https://standartnews.com/regionalni/tezhka-katastrofa-s-kola-na-chuzhd-grazhdanin-410840.html", "text": "Тежка катастрофа на Околовръстното шосе на Пловдив затруднява движението на излизане от квартал \"Коматево\", съобщиха от пловдивската полиция. Според очевидци едната от колите е застанала на средата на пътното платно. Инцидентът е станал при неправилно изпреварване. Лек автомобил \"Форд\" е навлязъл в насрещното движение и се блъснал челно в \"Сузуки Игнис\" със словенска регистрация. При удара лекият автомобил \"Сузуки\" се е завъртял и се е ударил в \"Ленд Роувър\". По първоначална информация при катастрофата са пострадали трима души, които са откарани в болница без опасност за живота. Екип на полицията е на място и извършва оглед. От полицията призовават шофьорите да карат внимателно.", "date": "2020.01.03", "title": "Тежка катастрофа с кола на чужд гражданин"}
{"url": "https://standartnews.com/regionalni/stolichna-obshchina-podmenya-starite-ikarusi-410843.html", "text": "До края на януари очаквам да приключим две от процедурите за купуване на нови 25 трамвая и 30 тролея. Със закупуването на тролейбусите те ще бъдат изцяло подменени, заяви кметът на София Йорданка Фандъкова, цитирана от БГНЕС. Подмяната се чака отдавна от гражданите, пътуващи по линии номер 2, 6, 7 и 9, които частично се обслужват от над 30-годишни \"Икаруси“. Кметът съобщи, че и през тази година ще продължат инвестициите в обновяването на градския транспорт и купуването на електробуси и автобуси, които да се движат на природен газ. Всички тези усилия са част от мерките на общината за справяне със замърсяването на въздуха в столицата. “Вчера дойдоха и последните 7 нови електрически автобуса, които са част от проекта, опериран от \"Столичния електротранспорт“. Всички 15 електробуса, от първия етап на този проект, са в София. Първият от тях вече се движи по линия 123. Останалите ще бъдат пуснати до началото на март и ще се движат по линии 84 и 184“, поясни Фандъкова. До средата на годината се очаква да пристигнат и всичките 13 нови трамвая. \"Два от тях вече са в движение. Очакваме останалите 11, всички те ще се движат по линия 18”, уточни кметът. Тя добави, че продължават и процедурите по закупуването на 82 електробуса. Едната процедура е за 30 електробуса с възложител \"Столичен електротранспорт“. За нея са подадени оферти от 5 участника, като четири от тях са европейски компании. Предвижда се електробусите да се движат по линии 73, 74, 6 и 60. Фандъкова припомни, че заради техническа грешка в документите е била спряна обществената поръчка за закупуването на 52 малки електробуса, които ще се използват за довеждащ транспорт до метростанции и друг вид транспорт. След изтичането на сроковете за обжалване поръчката ще бъде обявена отново. Йорданка Фандъкова каза също, че Столична община вече ще провежда своите обществени поръчки само електронно. “Имаме пълната готовност първите поръчки, които трябва да се обявят за новата година, да бъдат обявени по този начин и вече да няма друг начин. Непрекъснато наши структури възлагат по-малки и по-големи поръчки. Първата поръчка, която ще обявим в този формат, е за поддръжка и експлоатация на 11 фонтана в София. Прогнозната й стойност е около 240 000 лв. Има и още няколко поръчки, които са по-малки. Сред тях е доставката на медицински консумативи за патронажната грижа. Процедурата е на стойност около 39 500 лв.“ Според Фандъкова ползата от този начин на провеждане на поръчките, от една страна, е, че участниците няма да разнасят кашони с документи, защото всички документи се подават електронно, а от друга страна, този способ ще осигури максимална прозрачност на обществените поръчки.", "date": "2020.01.03", "title": "Столична община подменя старите \"Икаруси\""}
{"url": "https://www.standartnews.com/sport/salparov-shche-se-biem-za-blgariya-410797.html", "text": "Теодор Салпаров говори пред медиите при заминаването на волейболистите на България за Берлин. В Германия от 5 до 10 януари ще се проведе олимпийския квалификационен турнир за Токио 2020. \"Мотивацията е голяма. Не всеки ден се ходи на Олимпиада. Въпреки че сме в супер тежка група, отиваме да се бием и да се пробваме да се класираме за Олимпийските игри в Токио 2020. Това е мечта на всички момчета. Реалисти сме. Знаем, че фаворити са други - Сърбия и Франция, а Холандия играе много силно през последните години. Докато има и на теория шансове да се класираме, ние ще се бием\", заяви Салпаров.", "date": "2020.01.03", "title": "Салпаров: Ще се бием за България"}
{"url": "https://www.standartnews.com/sport/plamen-iliev-stana-tatko-za-vtori-pt-410801.html", "text": "Вратарят на Лудогорец Пламен Илиев стана баща за втори път. Чаровната му половинка Анна го дари с дъщеря. Отрочето се появи на бял свят днес в 9:50 часа в столичната болница \"Щерев\". Бебето с перфектните мерки 48 см. и 3 кг. бе кръстено Изабела. Пламен и Анна имат и син - Влади на 3,3 години. В края на миналата година в рамките на три седмици други трима играчи на Лудогорец станаха бащи. Това са Клаудиу Кешерю, Георги Терзиев и вече напусналият Хорхе Броун.", "date": "2020.01.03", "title": "Пламен Илиев стана татко за втори път"}
{"url": "https://standartnews.com/regionalni/nyama-iztichane-na-vodata-za-botevgrad-410830.html", "text": "Няма изтичане на водата от язовир „Бебреш”, която захранва Ботевград, констатира инспекция на „Напоителни системи” ЕАД, които извършиха извънредна проверка на МВЕЦ „Бебреш”. Тя бе по разпореждане на премиера Бойко Борисов към земеделския министър Десеслава Танева след спешна среща с кмета на Ботевград Иван Гагалюгов. Преди Нова година той обяви, че водата в язовир „Бебреш” е критично ниска, ВЕЦ-ът точи запасите и градът му има питейна течност само за 6 седмици. След срещата при Борисов обаче стана ясно, че няма непосредствена опасност от режим на водата в Ботевград. През последните месеци ВиК екипите са предприели активни действия по ремонт на ВиК мрежата в града, в резултат на което загубите на вода са намалели с 6% за последния месец. ВЕЦ-ът на Васил Златев – баща на бизнесмена Валентин Златев и бивш кмет на Правец, не точи водата на Ботевград, защото не работи, става ясно от съобщението за инспекцията. В него се заявява, че последният ден, в който  МВЕЦ „Бебреш” е функционирал е 25.09.2018 г.  В същото време обаче в съобщението на „Напоителни системи” ЕАД се казва, че е открит преразход през май  и юни 2019: Във вчерашната инспекция са участвали изпълнителният директор на „Напоителни системи” ЕАД Снежина Динева, управителят на клон „София” Веселка Нинова, кметът на гр. Ботевград Иван Гавалюгов, кметът на Правец Румен Гунински, и директорът на „ВиК“ - София Никола Нитов. Ето какво още е установила тя: \r\n \r\n ", "date": "2020.01.03", "title": "Няма изтичане на водата за Ботевград"}
{"url": "https://www.standartnews.com/sport/vizhte-kolko-miliona-prsna-yuve-za-dete-chudo-410810.html", "text": "Ювентус обяви официално трансфера на шведския талант Деян Кулушевски. Халфът идва при \"бианконерите\" за сумата от 35 милиона евро от Аталанта. Тя ще бъде изплатена на \"бергамаските\" в срок от пет години. Деян Кулушевски сложи подписа си на договор до 30 юни 2024 година. Но шведът ще трябва да почака за дебюта си при \"бианконерите\", защото ще доиграе сезона като преотстъпен в Парма. Именно Кулушевски направи силно впечатление в Италия с изявите си за \"дуковете\", където бе отдаден под наем от Аталанта. Деян Кулушевски е роден на 25 април 2000 година в шевдската столица Стокхолм. Халфът има македонски корени и е закупен от Аталанта на 16 години за скромната сума от 165 хиляди евро от ИФ Бромма. До момента с екипа на Парма в Серия А реализира 4 гола и направи 7 асистенции за 17 мача. Това веднага прикова вниманието на грандовете към него, но Ювентус се оказа най-настоятелен за подписа му. \"Много съм щастлив. 2020 година не можеше да започне по-добре. Това е важен ден за мен, приятелите ми, моето семейство и всички, които работеха с мен. Ювентус е един от най-големите клубове в света. Когато едно момче започва да играе футбол, то мечтае да играе в подобен отбор. Щом разбрах за възможността да дойда тук, дори не се замислих какво да отговоря”, каза радостния Кулушевски след като подписа договор с Ювентус.", "date": "2020.01.03", "title": "Вижте колко милиона пръсна Юве за дете чудо"}
{"url": "https://standartnews.com/regionalni/novo-ognishche-na-afrikanska-chuma-410846.html", "text": "За ново огнище на африканска чума по свинете в индустриална ферма в шуменското с. Никола Козлево съобщи БАБХ. Положителният резултат от пробите е потвърден в късния следобед днес, 3 януари 2020 г., от Националната референтна лаборатория в Националния диагностичен научноизследователски ветеринарномедицински институт в София. В засегнатия свинекомплекс се отглеждат 24 000 животни. Предприети са мерките за контрол и ликвидиране на заболяването съгласно правилата на европейското и националното законодателство и Плана за спешни действия при контрол на АЧС, допълват от агенцията. Определена е трикилометрова предпазна зона около огнището, в която влизат селата Каравелово и Пет могили, общ. Никола Козлево, обл. Шумен. А също и десеткилометрова наблюдавана зона, в която влизат населените места гр. Никола Козлево и селата Красен дол, Хърсово, Вълнари, Цани Гинчево, Векилски в община Н. Козлево, и с. Писарево, общ. Нови пазар. Предстои умъртвяване по хуманен начин и обезвреждане на всички заразени и контактни свине в засегнатия обект. Свиква се областната епизоотична комисия утре, 4 януари 2020.", "date": "2020.01.03", "title": "Ново огнище на африканска чума"}
{"url": "https://standartnews.com/kultura/vyarna-priyatelka-se-grizhi-za-muki-410856.html", "text": "Вярната приятелка на покойната Стоянка Мутафова – Богдана Карадочева, е подала ръка на нейната съкрушена дъщеря Муки. Естрадната певица често канела в дома си Мария Грубешлиева, която се чувствала изключително самотна след внезапната загуба на майка си, пише Ретро. В жилището на Богдана Муки изкарала и празниците. Сред свои хора се отпускала, била малко по-ведра и спирала да рони сълзи. За да не бъде напълно сама в апартамента, в който със Стояна живяха само двете години наред, щерката на Мутафова наскоро си взела и домашен любимец – малко кученце. Така се разнообразявала и отново имала усещането, че е полезна за някого, защото постоянно го обгрижвала и тичала след него. През последните години, когато майка ѝ вече бе трудно подвижна и не можеше да се справя без чужда помощ, Муки бе неотлъчно до нея по 24 часа в денонощието. След смъртта на Стояна ежедневието ѝ рязко се променило и сега се надявала единствено отново да започне да играе, за да има стимул за живот. Грубешлиева не изключва възможността да замести великата актриса в една от най-култовите ѝ роли в цялата ѝ кариера – тази в постановката „Госпожа Стихийно бедствие“. Дали това ще се случи, или спектакълът ще падне от афиша, предстои да разберем. Иначе Муки била твърдо решена да почете легендарната си майка с кинопроизведение. След като написа книга за нея, която със Стоянка успяха да представят в цяла България, докато тя все още бе сред живите, дъщерята на Мутафова искала да режисира и филм за необикновения ѝ живот. На този етап обаче не можела да се отърси от болезнената мъка и да седне да твори. „Все още се събуждам вечер да ѝ давам лекарствата. Ставам, но нея вече я няма. Няма нещо, свързано със Стоянка, което да не ми е скъпо. Тя казваше, че иска Нейчо да си я прибере… и си отиде на Никулден. Знам, че тя е плътно до мен. Тя искаше да не си отива, само и само да не ме остави“, споделя Грубешлиева. България се прости със Стоянка Мутафова на 6 декември 2019 г. Тя почина на 97-годишна възраст след тежко боледуване и няколко операции.  ", "date": "2020.01.03", "title": "Вярна приятелка се грижи за Муки"}
{"url": "https://www.standartnews.com/sport/kuzmanov-se-bori-no-otstpi-na-nori-v-prviya-ni-mach-na-atp-cup-410795.html", "text": "Димитър Кузманов отстъпи на Камерън Нори в първия двубой от новия турнир АТП къп в Сидни от група \"С\" с 2:6, 6:3, 2:6. Срещата започна с 2 часа закъснение заради проточилата се дневна сесия, в която Белгия подделя с 3:0 победи над Молдова. Григор Димитров излиза във втория мач за деня срещу Даниел Евънс след кратка пауза.", "date": "2020.01.03", "title": "Кузманов се бори, но отстъпи на Нори в първия ни мач на ATP Cup"}
{"url": "https://www.standartnews.com/sport/blgariya-sreshchu-moldova-v-atp-cup-po-max-sport-410805.html", "text": "Новият национален тенис турнир ATP Cup и представянето на българския отбор са фокусът в програмата на   в началото на 2020 година. През този уикенд България се изправя срещу наглед най-лекия съпериник в групата си Молдова, заради което трябва отборът, воден от Григор Димитров, да търси задължителна победа. Мачовете ще започнат на 5 януари от 01:00 часа. По програма първият двубой ще е между Димитър Кузманов и Александър Козбинов. Българинът е под номер 423 в световната ранглиста, а молдовецът е 818-и. Веднага след този двубой следва и сблъсъкът между първите ракети на двата отбора Григор Димитров и Раду Албот. И тук българският тим има предимство по отношение на позициите в ранглистата. Димитров в момента е 20-и в света, а Албот е 46-и. След мачовете на сингъл двата отбора ще премерят сили и на двойки, като всички сблъсъци може да гледате пряко по  . Интригуваща ще е и футболната програма в   през предстоящите дни. Испанската Ла Лига започва годината с каталунското дерби между Еспаньол и Барселона. Съперниците са на двата различни полюса в класирането - Барса е на първо място, а Еспаньол заема последната позиция, но двубоят е с по-особен заряд и изненади винаги са възможни. Мачът е в събота, 4 януари, от 22:00 часа и ще бъде предаван по MAX Sport 4. Реал Мадрид също ще има градски съперник в предстоящия 19-и кръг. Кралският клуб ще се изправи срещу Хетафе, като тук интригата изглежда доста по-сериозна, тъй като двата отбора са втори и шести в класирането. Този двубой е от 17:00 часа на 4 януари и също ще бъде излъчван по  . Спортните фенове ще трябва да изчакат до понеделник за следващата доза футболни емоции от италианската Серия А. Двата претендента за титлата ще имат нелеки мачове на 6 януари и е възможно да изгубят точки. Интер ще гостува на Наполи в късния мач от 21:45 часа, а от 16:00 Ювентус приема изненадата през този сезон Каляри. И двете срещи може да гледате пряко по  . От новата година спортните канали на А1 започват излъчването на Купата на Франция. От петък до неделя по   и   ще може да гледате общо 6 мача от 1/32-финалите на турнира, включително с участието на грандовете Пари Сен Жермен, Олимпик Марсилия, Лион и Монако.", "date": "2020.01.03", "title": "България срещу Молдова в ATP Cup по MAX Sport"}
{"url": "https://standartnews.com/svyat/izdirvat-s-chervena-byuletina-bivshiya-shef-na-nisan-410764.html", "text": "Интерпол пусна \"червена бюлетина\" за ареста на бившия директор на Нисан. Искането беше изпратено в Ливан, където Карлос Гон избяга, криейки се от съда в Япония. Службите за сигурност в Бейрут казаха, че още не са дали \"червената бюлетина\" на съдебните власти. Карлос Гон мистериозно се оказа в Ливан, малко преди да е започнал големият процес за корупция срещу него в Япония. Той заяви, че е организирал сам драматичното си бягство от Япония. Бившият бос се радва на първите си дни на свобода в Бейрут. Бившият автомобилен магнат казва, че е невинен, а процесът бил скалъпен. Той твърди, че хора, които не искат „Рено” и „Нисан” да са една фирма, са му направили постановка. Японците го обвиняват в далавери за милиони.", "date": "2020.01.03", "title": "Издирват с червена бюлетина бившия шеф на Нисан"}
{"url": "https://standartnews.com/biznes/geo-milev-lsva-na-nova-medna-moneta-ot-2-leva-410817.html", "text": "От 6 януари 2020 г. Българската народна банка пуска в обращение медна възпоменателна монета на тема „125 години от рождението на Гео Милев“ от серията „Български творци“. На лицевата страна на монетата е изобразена емблемата на БНБ с годината „1879“ върху лентата; в кръг надпис „БЪЛГАРСКА НАРОДНА БАНКА“, номиналната стойност „2 ЛЕВА“, годината на емисията „2020“. На обратната страна на монетата е изобразен портрет на Гео Милев, неговият подпис; в полукръг надпис „125 ГОДИНИ ОТ РОЖДЕНИЕТО НА ГЕО МИЛЕВ“. Цената на монетата е 24 (двадесет и четири) лева. Монетата ще се продава в Българската народна банка – на две каси на пл. „Княз Александър I“ № 1 и на четири каси в Касов център на БНБ на ул. „Михаил Тенев“ № 10, както и в офиси и клонове на Банка ДСК ЕАД, Първа инвестиционна банка АД, Райфайзенбанк (България) EАД и Тексим Банк АД. В периода от 6 до 8 януари 2020 г. включително всеки клиент (физическо или юридическо лице) ще може да закупи от Българската народна банка до 2 броя монети, след което възпоменателната монета „125 години от рождението на Гео Милев“ ще се продава без ограничения.", "date": "2020.01.03", "title": "Гео Милев лъсва на нова медна монета от 2 лева"}
{"url": "https://standartnews.com/balgariya/vzemete-noviya-broy-na-vestnik-standart-410811.html", "text": "   ", "date": "2020.01.03", "title": "Вземете новия брой на вестник \"Стандарт\""}
{"url": "https://standartnews.com/sport/ruuni-se-zavrna-s-pobeda-v-angliya-410762.html", "text": "Легендата Уейн Рууни се завърна в английския футбол с победа. Бившият нападател на Ман. Юнайтед и Евертън изигра първия си мач за новия си отбор Дарби Каунти и бе в основата на успеха с 2:1 над Барнзли. Срещата бе от 26-ия кръг на Чемпиъншип. В 50-ата минута Барнзли изравни чрез Елиът Шимоеш, но Мартин Уагхорн донесе победата на “Овните” с гол в 57-ата минута. Този успех бе важен за Дарби, който се отдалечи от опасната зона и се изкачи до 17-ата позиция с 33 точки. Барнзли остава на предпоследното 23-о място с 21 точки. Водач е Лийдс Юнайтед с 52 точки.", "date": "2020.01.03", "title": "Рууни се завърна с победа в Англия"}
{"url": "https://standartnews.com/svyat/zoran-zaev-podpisa-ostavkata-si-410791.html", "text": "Премиерът на Северна  Македония Зоран Заев обяви, че е подписал оставката си, след което се очаква председателят на парламента да свика пленарно заседание, на което тя да бъде обявена. Вярвам, че това ще стане много бързо, за да може процедурата да бъде започната през деня и работата по избора на преходното правителство да приключи, каза Заев в програмата \"Сутрешен брифинг\", предаде БНР. Очаква се да бъде сформирано служебно правителство, което ще управлява до провеждането на предсрочни парламентарни избори на 12 април. До вота се стигна, след като Европейският съюз не даде през октомври дата за начало на преговори за членство на Северна Македония. Датата за оставката на правителството на Зоран Заев е известна, още когато миналата година партиите се договориха за предсрочни избори. До последната минута обаче имаше разногласия между управляващия Социалдемократически съюз и опозиционната ВМРО-ДПМНЕ за длъжността министър на вътрешните работи. Вчера следобед лидерът на опозицията Християн Мицкоски номинира Наке Чулев от Дирекцията за разузнаване, специализирал в Софийския университет.  Зоран Заев още преди Нова година заяви, че оставката му като премиер е написана и само чака да бъде внесена в парламента, който според процедурата трябва да я констатира и пада цялото правителство. Днес президентът Стево Пендаровски трябва да даде мандат за съставяне на технически кабинет на досегашния министър на вътрешните работи Оливер Спасовски - номинация на управляващия Социалдемократически съюз. Веднага, след като беше избран да застане начело на преходното управление, Спасовски заяви, че най-голямото му желание е Зоран Заев да се върне бързо на премиерския пост. Спасовски ще бъде вторият служебен премиер на Северна Македония след Емил Димитриев. Той оглави преходното правителство по силата на Договора от Пържино след вълната от протести и медийни бомби, които разкриха корупция по най-високите етажи на властта и доведоха Зоран Заев на власт. Служебното правителство ще управлява 100 дни, както повелява Договора от Пържино. Залогът на предстоящите избори е голям, а изходът от вота може да доведе до завой в политиката на Скопие и отдалечаване от европейската цел. Проучване на обществените нагласи от края на декември показва, че Социалдемократическия съюз на Македония и Зоран Заев се ползват с най-голяма подкрепа в страната.", "date": "2020.01.03", "title": "Зоран Заев подписа оставката си"}
{"url": "https://standartnews.com/svyat/sashch-pak-na-nozh-s-iran-ubikha-vliyatelen-general-410776.html", "text": "Американският президент Доналд Тръмп е наредил ракетен удар в Багдад, при който е бил убит командващият елитните ирански Бригади Ал Кудс генерал Касем Солеймани, сочен за един от най-влиятелните хора в Близкия изток, съобщиха световните агенции. Новината за смъртта му бе потвърдена от Пентагона и от иранските Гвардейци на революцията. Солеймани „активно е разработвал планове за нападения над американски дипломати и военнослужещи в Ирак и в целия регион. Той също така е одобрил извършените тази седмица нападения над посолството на САЩ в Багдад“, се посочва в изявление на Пентагона. Бригадите Ал Кудс докладват директно на върховния лидер на Иран аятолах Али Хаменей, който обяви 3-дневен траур по повод смъртта на Солеймани и обеща отмъщение. „Мъченическата смърт е наградата за неговия неуморен труд през всички тези години...С Божията воля, неговото дело и неговият път няма да спрат до тук, и безмилостно отмъщение очаква престъпниците, които напълниха ръцете си с неговата кръв и тази на други мъченици“, написа аятолах Хаменей в Туитър. Иранският външен министър Мохамад Джавад Зариф нарече убийството му „изключително опасна и глупава ескалация“. Техеран е протестирал пред швейцарското посолство, което представлява интересите на САЩ. Малко след новината за въздушното нападение президентът Тръмп публикува в своя Туитър снимка на американското знаме. Някои съпартийци на президента приветстваха нападението като сенатор Линдзи Греъм посочи, че „цената за убийство и нараняване на американци рязко се е покачила“ – според САЩ Солеймани е организирал ракетния обстрел от 27 декември, в който беше убит американски цивилен подизпълнител в Ирак. Греъм заяви, че атаката е голям удар срещу „иранския режим, който има американска кръв по ръцете си“. В социалните мрежи се появиха и критики. Сенаторът демократ Крис Мърфи написа в Туитър: „Солеймани бе враг на САЩ. Това не се поставя под въпрос. Въпросът е дали Америка току-що ликвидира, без каквото и да е упълномощаване от Конгреса, втория по сила в Иран, знаейки, че с това възпламенява потенциална огромна регионална война“. В четвъртък американски военни поискаха повече действия от иракското правителството за контролиране на подкрепяните от Иран бунтовници, които обсадиха по-рано тази седмица посолството на САЩ в Багдад. Министърът на отбраната Марк Еспър обяви, че има индикации за планиране на нови атаки и добави, че американските сили са готови да предприемат превантивни действия. Изказването му идва ден след като бяха изпратени стотици американски военни в Кувейт за помощ при нужда. Разговорите и настояването за повече действия от страна на Ирак показва различията между Вашингтон и Багдад по въпроса за ролята на Иран в Ирак. След обсадата на американското посолство се появиха въпроси дали иракските сили са направили достатъчно да спрат протестиращите. Днешното нападение на САЩ може да се разглежда като потенциален повратен момент, който да доведе до сурови ответни мерки от Иран и съюзниците ѝ срещу американски и израелски интереси.", "date": "2020.01.03", "title": "САЩ пак на нож с Иран, убиха влиятелен генерал"}
{"url": "https://standartnews.com/svyat/ogneniyat-ad-v-avstraliya-klati-pravitelstvoto-410767.html", "text": "Премиерът на Австралия Скот Морисън беше посрещнат от разгневени местни жители, които го освиркваха и крещяха обиди срещу него при посещението му в опустошен от пожари район, предаде Асошиейтед прес. Жители на Кобарго, в щата Нов Южен Уелс, крещяха обиди, показваха неприлични жестове и наричаха Морисън \"идиот\", критикувайки го за липсата на средства за справяне с пожарите в града. Те освиркаха премиера, когато колата му отпътува. В град Куаама, също в Нов Южен Уелс, пожарникар отказа да му стисне ръката. Недоволството избухна, след като властите съобщиха, че 381 къщи са разрушени на южното крайбрежие на Нов Южен Уелс тази седмица. Там и в съседния щат Виктория броят на жертвите за последните седем дни вече е най-малко осем. Повече от 200 пожара бушуват в двата австралийски щата с най-голямо население. Засегнати са и щатите Западна Австралия, Южна Австралия и Тасмания, отбелязва Асошиейтед прес. Същевременно необичайна гореща вълна обхвана Западна Норвегия, където в местно селище бяха измерени 19 градуса по Целзий. С този рекорд 2 януари стана най-топлият януарски ден в Норвегия откакто се води статистика и най-горещият ден за който и да било зимен месец от декември до февруари на Скандинавския полуостров. По това време на годината температурите обикновено са под нулата.", "date": "2020.01.03", "title": "Огненият ад в Австралия клати правителството"}
{"url": "https://standartnews.com/svyat/zaev-podava-ostavka-spasovski-pravi-sluzheben-kabinet-410769.html", "text": "Очаква се днес премиерът на Северна Македония Зоран Заев да подаде оставка и да бъде сформирано служебно правителство, което ще управлява до провеждането на предсрочни парламентарни избори на 12 април. До вота се стигна, след като Европейският съюз не даде през октомври дата за начало на преговори за членство на Северна Македония. Датата за оставката на правителството на Зоран Заев е известна, още когато миналата година партиите се договориха за предсрочни избори. До последната минута обаче имаше разногласия между управляващия Социалдемократически съюз и опозиционната ВМРО-ДПМНЕ за длъжността министър на вътрешните работи. Вчера следобед лидерът на опозицията Християн Мицкоски номинира Наке Чулев от Дирекцията за разузнаване, специализирал в Софийския университет. Зоран Заев още преди нова година заяви, че оставката му като премиер е написана и само чака да бъде внесена в парламента, който според процедурата трябва да я констатира и пада цялото правителство. Днес президентът Стево Пендаровски трябва да даде мандат за съставяне на технически кабинет на досегашния министър на вътрешните работи Оливер Спасовски - номинация на управляващия Социалдемократически съюз. Веднага, след като беше избран да застане начело на преходното управление, Спасовски заяви, че най-голямото му желание е Зоран Заев да се върне бързо на премиерския пост. Спасовски ще бъде вторият служебен премиер на Северна Македония след Емил Димитриев. Той оглави преходното правителство по силата на Договора от Пържино след вълната от протести и медийни бомби, които разкриха корупция по най-високите етажи на властта и доведоха Зоран Заев на власт. Служебното правителство ще управлява 100 дни, както повелява Договора от Пържино. Залогът на предстоящите избори е голям, а изходът от вота може да доведе до завой в политиката на Скопие и отдалечаване от европейската цел. Проучване на обществените нагласи от края на декември показва, че Социалдемократическия съюз на Македония и Зоран Заев се ползват с най-голяма подкрепа в страната.", "date": "2020.01.03", "title": "Заев подава оставка, назначават служебен кабинет"}
{"url": "https://standartnews.com/svyat/trmp-razmakha-prst-na-erdogan-zaradi-libiya-410766.html", "text": "Президентът на САЩ Доналд Тръмп е предупредил турския държавен глава Реджеп Таийп Ердоган за опасностите от \"външна намеса\" в Либия. Това съобщи Белият дом след телефонен разговор между двамата. Говорител на Тръмп обяви, че американският президент е заявил пред Ердоган, че външна намеса в Либия би усложнила ситуацията в страната. По-рано турският парламент прие резолюция за изпращане на военни части в Либия. Анкара подкрепя международно признатото правителство в Триполи. Възможността за турска намеса в Либия идва на фона на обвиненията на президента Ердоган, че Русия е изпратила там частни наемници, които се сражават на страната на частите на генерал Халифа Хафтар. Правителство в Триполи е под постоянен военен натиск от армията на Хафтар от април месец. Генералът се ползва с подкрепата на Саудитска Арабия, Египет и Обединените арабски емирства. Доклад на ООН от ноември нареди Турция сред страните, нарушаващи оръжейното ембарго на Либия, наложено след свалянето на дългогодишния диктатор Муамар Кадафи през 2011 година.", "date": "2020.01.03", "title": "Тръмп размаха пръст на Ердоган заради Либия"}
{"url": "https://standartnews.com/biznes/absolyuten-rekord-na-bolnichnite-za-2019-ta-godina-410849.html", "text": "Пик на издадените болнични листове бележи изминалата 2019-та година. Докато през 2018 г. са издадени 2,1 млн. броя, то в края на предходната те достигат абсолютен рекорд от 3,3 милиона болнични спрямо всички години назад. В случая, толкова колкото са работещите българи. Точно 2 105 780 броя са били болничните само за деветте месеца на 2019-та година (колкото са били за цялата 2018-ма година). А това прави 7 999 болнични листове на ден! \r\n \r\nСправка в сайта на НОИ сочи, че издадените болнични през 2014-та са били 1 781 070, за 2015 г. - 1 848 000, за 2016 г. - 1 970 000, за 2017 г. - 2 043 030, за 2018 - 2 126 010. Лавинообразно нарастват съответно и сумите, изплатени като обезщетения за временна неработоспособност. Скокът на издадените болнични всяка година е средно със 100 000 броя, а изплатените обезщетения се увеличават средно с 51,3 млн. лв. на година. \r\nСпоред директора на НОИ – Враца, д-р Иван Грозданов, действията на всички структури в НОИ са ефективни и последователни, но те зависят от поне две ключови обстоятелства – сигнал за евентуална злоупотреба под каквато и да е форма и работна отзивчивост от други институции – полиция, здравни инспекции и заведения в този сюжет, в други казуси - общини, прокуратура, работодатели. При положение, че нарастващият брой дни във временна неработоспособност основателно буди обществени и граждански тревоги, такова целенасочено сътрудничество би имало като резултат опазване на обществени средства, което е в интерес на всички. \r\n \r\n   ", "date": "2020.01.03", "title": "Абсолютен рекорд на болничните за 2019 - та година"}
{"url": "https://standartnews.com/sport/vizhte-kolko-miliona-prsna-yuve-za-dete-chudo-410810.html", "text": "Ювентус обяви официално трансфера на шведския талант Деян Кулушевски. Халфът идва при \"бианконерите\" за сумата от 35 милиона евро от Аталанта. Тя ще бъде изплатена на \"бергамаските\" в срок от пет години. Деян Кулушевски сложи подписа си на договор до 30 юни 2024 година. Но шведът ще трябва да почака за дебюта си при \"бианконерите\", защото ще доиграе сезона като преотстъпен в Парма. Именно Кулушевски направи силно впечатление в Италия с изявите си за \"дуковете\", където бе отдаден под наем от Аталанта. Деян Кулушевски е роден на 25 април 2000 година в шевдската столица Стокхолм. Халфът има македонски корени и е закупен от Аталанта на 16 години за скромната сума от 165 хиляди евро от ИФ Бромма. До момента с екипа на Парма в Серия А реализира 4 гола и направи 7 асистенции за 17 мача. Това веднага прикова вниманието на грандовете към него, но Ювентус се оказа най-настоятелен за подписа му. \"Много съм щастлив. 2020 година не можеше да започне по-добре. Това е важен ден за мен, приятелите ми, моето семейство и всички, които работеха с мен. Ювентус е един от най-големите клубове в света. Когато едно момче започва да играе футбол, то мечтае да играе в подобен отбор. Щом разбрах за възможността да дойда тук, дори не се замислих какво да отговоря”, каза радостния Кулушевски след като подписа договор с Ювентус.", "date": "2020.01.03", "title": "Вижте колко милиона пръсна Юве за дете чудо"}
{"url": "https://standartnews.com/sport/blgariya-sreshchu-moldova-v-atp-cup-po-max-sport-410805.html", "text": "Новият национален тенис турнир ATP Cup и представянето на българския отбор са фокусът в програмата на   в началото на 2020 година. През този уикенд България се изправя срещу наглед най-лекия съпериник в групата си Молдова, заради което трябва отборът, воден от Григор Димитров, да търси задължителна победа. Мачовете ще започнат на 5 януари от 01:00 часа. По програма първият двубой ще е между Димитър Кузманов и Александър Козбинов. Българинът е под номер 423 в световната ранглиста, а молдовецът е 818-и. Веднага след този двубой следва и сблъсъкът между първите ракети на двата отбора Григор Димитров и Раду Албот. И тук българският тим има предимство по отношение на позициите в ранглистата. Димитров в момента е 20-и в света, а Албот е 46-и. След мачовете на сингъл двата отбора ще премерят сили и на двойки, като всички сблъсъци може да гледате пряко по  . Интригуваща ще е и футболната програма в   през предстоящите дни. Испанската Ла Лига започва годината с каталунското дерби между Еспаньол и Барселона. Съперниците са на двата различни полюса в класирането - Барса е на първо място, а Еспаньол заема последната позиция, но двубоят е с по-особен заряд и изненади винаги са възможни. Мачът е в събота, 4 януари, от 22:00 часа и ще бъде предаван по MAX Sport 4. Реал Мадрид също ще има градски съперник в предстоящия 19-и кръг. Кралският клуб ще се изправи срещу Хетафе, като тук интригата изглежда доста по-сериозна, тъй като двата отбора са втори и шести в класирането. Този двубой е от 17:00 часа на 4 януари и също ще бъде излъчван по  . Спортните фенове ще трябва да изчакат до понеделник за следващата доза футболни емоции от италианската Серия А. Двата претендента за титлата ще имат нелеки мачове на 6 януари и е възможно да изгубят точки. Интер ще гостува на Наполи в късния мач от 21:45 часа, а от 16:00 Ювентус приема изненадата през този сезон Каляри. И двете срещи може да гледате пряко по  . От новата година спортните канали на А1 започват излъчването на Купата на Франция. От петък до неделя по   и   ще може да гледате общо 6 мача от 1/32-финалите на турнира, включително с участието на грандовете Пари Сен Жермен, Олимпик Марсилия, Лион и Монако.", "date": "2020.01.03", "title": "България срещу Молдова в ATP Cup по MAX Sport"}
{"url": "https://standartnews.com/sport/generalniyat-menidzhr-na-valvayk-otreche-za-transfer-na-khalf-v-levski-410789.html", "text": "Генералният мениджър на Валвайк Франк ван Мооселвелд отрече за трансфер на халфа Стайн Спирингс в Левски. „И до мен стигна тази информация. Прочетох я и я препратих на агента на Спирингс, но той не ми е отговорил все още. Не съм чул нищо повече за това“, коментира Ван Мооселвелд в интервю за „Bd.nl“. Генералният мениджър на Валвайк заяви, че очаква Спиринг да изпълни договора си с клуба, който е до края на сезона. „Щастливи сме, че той е част от нашия отбор. Ние имаме лукса да не се налага да продаваме никого. Тези, които искат Спирингс ще трябва да извадят много пари от джобовете си, за да го привлекат“, добави Франк ван Мооселвелд. В същото време Валвайк привлече под наем полузащитника Тижани Райндерс от АЗ Алкмаар. 21-годишният футболист ще се присъедини към новия си отбор в петък.", "date": "2020.01.03", "title": "Генералният мениджър на Валвайк отрече за трансфер на халф в Левски"}
{"url": "https://standartnews.com/sport/plamen-iliev-stana-tatko-za-vtori-pt-410801.html", "text": "Вратарят на Лудогорец Пламен Илиев стана баща за втори път. Чаровната му половинка Анна го дари с дъщеря. Отрочето се появи на бял свят днес в 9:50 часа в столичната болница \"Щерев\". Бебето с перфектните мерки 48 см. и 3 кг. бе кръстено Изабела. Пламен и Анна имат и син - Влади на 3,3 години. В края на миналата година в рамките на три седмици други трима играчи на Лудогорец станаха бащи. Това са Клаудиу Кешерю, Георги Терзиев и вече напусналият Хорхе Броун.", "date": "2020.01.03", "title": "Пламен Илиев стана татко за втори път"}
{"url": "https://standartnews.com/sport/mesi-sreshchu-ronaldo-prez-desetiletieto-410788.html", "text": "Десетилетието на Лионел Меси и Кристиано Роналдо във футбола приключи. Аржентинецът завърши по позитивен начин календарната година, реализирайки при убедителния успех над Алавес с 4:1. Но този на Роналдо не премина по подобен начин. Португалският нападател се целеше към първи трофей през сезона срещу Лацио в спора за Суперкупата на Италия. Но той така и не се разписа, а неговият Ювентус отстъпи с 1:3. Двете суперзвезди спореха за върха в световния футбол през това десетилетие. Ето и какво показват статистическите данни за изминалите 10 години, за да видим кой всъщност се насладил на по-силно десетилетие: Голове на клубно ниво: Меси: 522 Роналдо: 478 Меси е с повече от 50 гола пред вечния си съперник, но ако трябва да сме честни, показателите и на двамата са невероятни. Меси има по средно 52 гола на година, докато Роналдо – по-малко под 48. Безумни цифри. Най-добрата година за аржентинеца дойде през 2012, когато той вкара 79 гола за Барса, докато Роналдо реализира 59 през 2013, когато все още беше играч на Реал Мадрид. Асистенции на клубно ниво: Меси: 205 Роналдо: 140 Отново, невероятни цифри. Роналдо държеше темпото на съперника, но броят на асистенциите му намаля с напредването на възрастта. Трофеи с клубни отбори: Меси: 23  Роналдо: 17 Аржентинецът грабна 23 трофея с Барселона за периода, включително и седем титли на Ла Лига. Роналдо има едва три шампионски титли – две в Ла Лига и една в Серия А, но води по трофеи от Шампионската лига – четири (2014, 2016-18) на два (2011 и 2015). Голове за националния отбор: Роналдо: 77 Меси: 57 Португалецът се представи определено по-добре на международно ниво, отколкото своя голям опонент. Роналдо спечели европейската титла през 2016. Трофеи с националния отбор: Роналдо: 2 Меси: 0 Роналдо изведе Португалия до европейската титла през 2016 и Лигата на нациите през 2019. Меси, от своя страна, претърпя на няколко пъти разочарование на международната сцена, губейки в три големи финала – Световното през 2014, както и на два пъти в Копа Америка през 2015 и 2016. „Златни топки“: Меси: 6 Роналдо: 5 До тази година и двамата бяха с равен брой отличия от най-престижната индивидуална награда. През 2019 обаче аржентинецът завоюва отличието за рекорден шести път в своята кариера. Цялостен рейтинг (от 10 възможни): Меси: 8.62 Роналдо: 8.05 И тук Меси е с малко над своя опонент. Роналдо има 8.17 рейтинг за Реал и 7.58 за Ювентус, което прави средно 8.05 за десетилетието (данните са на база представяне на клубно ниво и европейски клубни турнири). Меси грабна рекордна шеста “Златна топка” през 2019. От изброените категории, Меси се е насладил на по-успешно десетилетие от Роналдо, когато стане въпрос за клубен футбол. Но, на национално ниво, Роналдо е с по-добрите показатели. И двамата не са далеч от края на своите забележителни кариери, така че да се надяваме, че ще ги наблюдаваме колкото се може повече и през следващото десетилетие.", "date": "2020.01.03", "title": "Меси срещу Роналдо през десетилетието!"}
{"url": "https://standartnews.com/sport/kuzmanov-se-bori-no-otstpi-na-nori-v-prviya-ni-mach-na-atp-cup-410795.html", "text": "Димитър Кузманов отстъпи на Камерън Нори в първия двубой от новия турнир АТП къп в Сидни от група \"С\" с 2:6, 6:3, 2:6. Срещата започна с 2 часа закъснение заради проточилата се дневна сесия, в която Белгия подделя с 3:0 победи над Молдова. Григор Димитров излиза във втория мач за деня срещу Даниел Евънс след кратка пауза.", "date": "2020.01.03", "title": "Кузманов се бори, но отстъпи на Нори в първия ни мач на ATP Cup"}
{"url": "https://standartnews.com/sport/salparov-shche-se-biem-za-blgariya-410797.html", "text": "Теодор Салпаров говори пред медиите при заминаването на волейболистите на България за Берлин. В Германия от 5 до 10 януари ще се проведе олимпийския квалификационен турнир за Токио 2020. \"Мотивацията е голяма. Не всеки ден се ходи на Олимпиада. Въпреки че сме в супер тежка група, отиваме да се бием и да се пробваме да се класираме за Олимпийските игри в Токио 2020. Това е мечта на всички момчета. Реалисти сме. Знаем, че фаворити са други - Сърбия и Франция, а Холандия играе много силно през последните години. Докато има и на теория шансове да се класираме, ние ще се бием\", заяви Салпаров.", "date": "2020.01.03", "title": "Салпаров: Ще се бием за България"}
{"url": "https://www.standartnews.com/sport/ruuni-se-zavrna-s-pobeda-v-angliya-410762.html", "text": "Легендата Уейн Рууни се завърна в английския футбол с победа. Бившият нападател на Ман. Юнайтед и Евертън изигра първия си мач за новия си отбор Дарби Каунти и бе в основата на успеха с 2:1 над Барнзли. Срещата бе от 26-ия кръг на Чемпиъншип. В 50-ата минута Барнзли изравни чрез Елиът Шимоеш, но Мартин Уагхорн донесе победата на “Овните” с гол в 57-ата минута. Този успех бе важен за Дарби, който се отдалечи от опасната зона и се изкачи до 17-ата позиция с 33 точки. Барнзли остава на предпоследното 23-о място с 21 точки. Водач е Лийдс Юнайтед с 52 точки.", "date": "2020.01.03", "title": "Рууни се завърна с победа в Англия"}
{"url": "https://www.standartnews.com/sport/voleybolistkite-bikha-khrvatiya-410763.html", "text": "Женският ни национален отбор по волейбол спечели втората контрола с Хърватия - 3:1 (25:17, 23:25, 25:18, 25:18) в помощната зала на „Арена Армеец“. В първия мач между двата отбора в понеделник резултатът бе 2:2 гейма. Най-резултатна за успеха бе Нася Димитрова с 13 точки (5 аса, 3 блокади), с 12 точки приключи Мира Тодорова (2 блокади). За хърватския тим най-много точки отбелязаха Лара Стимац (13) и Ема Струняк (12). В петък предстои и трета проверка, която ще е в зала Христо Ботев, но отново е закрита за фенове и медии. Срещите са част от подготовката и на двата отбора за олимпийската квалификация в холандския град Апелдорн (7-12 януари). България е в предварителна група А на турнира с Полша, Азербайджан и Нидерландия. Тимът на Хърватия е в другата група В, като съперници са Турция, Белгия и Германия. Само победителят взима квота за олимпийските игри в Токио.", "date": "2020.01.03", "title": "Волейболистките биха Хърватия"}
{"url": "https://www.standartnews.com/sport/mesi-sreshchu-ronaldo-prez-desetiletieto-410788.html", "text": "Десетилетието на Лионел Меси и Кристиано Роналдо във футбола приключи. Аржентинецът завърши по позитивен начин календарната година, реализирайки при убедителния успех над Алавес с 4:1. Но този на Роналдо не премина по подобен начин. Португалският нападател се целеше към първи трофей през сезона срещу Лацио в спора за Суперкупата на Италия. Но той така и не се разписа, а неговият Ювентус отстъпи с 1:3. Двете суперзвезди спореха за върха в световния футбол през това десетилетие. Ето и какво показват статистическите данни за изминалите 10 години, за да видим кой всъщност се насладил на по-силно десетилетие: Голове на клубно ниво: Меси: 522 Роналдо: 478 Меси е с повече от 50 гола пред вечния си съперник, но ако трябва да сме честни, показателите и на двамата са невероятни. Меси има по средно 52 гола на година, докато Роналдо – по-малко под 48. Безумни цифри. Най-добрата година за аржентинеца дойде през 2012, когато той вкара 79 гола за Барса, докато Роналдо реализира 59 през 2013, когато все още беше играч на Реал Мадрид. Асистенции на клубно ниво: Меси: 205 Роналдо: 140 Отново, невероятни цифри. Роналдо държеше темпото на съперника, но броят на асистенциите му намаля с напредването на възрастта. Трофеи с клубни отбори: Меси: 23  Роналдо: 17 Аржентинецът грабна 23 трофея с Барселона за периода, включително и седем титли на Ла Лига. Роналдо има едва три шампионски титли – две в Ла Лига и една в Серия А, но води по трофеи от Шампионската лига – четири (2014, 2016-18) на два (2011 и 2015). Голове за националния отбор: Роналдо: 77 Меси: 57 Португалецът се представи определено по-добре на международно ниво, отколкото своя голям опонент. Роналдо спечели европейската титла през 2016. Трофеи с националния отбор: Роналдо: 2 Меси: 0 Роналдо изведе Португалия до европейската титла през 2016 и Лигата на нациите през 2019. Меси, от своя страна, претърпя на няколко пъти разочарование на международната сцена, губейки в три големи финала – Световното през 2014, както и на два пъти в Копа Америка през 2015 и 2016. „Златни топки“: Меси: 6 Роналдо: 5 До тази година и двамата бяха с равен брой отличия от най-престижната индивидуална награда. През 2019 обаче аржентинецът завоюва отличието за рекорден шести път в своята кариера. Цялостен рейтинг (от 10 възможни): Меси: 8.62 Роналдо: 8.05 И тук Меси е с малко над своя опонент. Роналдо има 8.17 рейтинг за Реал и 7.58 за Ювентус, което прави средно 8.05 за десетилетието (данните са на база представяне на клубно ниво и европейски клубни турнири). Меси грабна рекордна шеста “Златна топка” през 2019. От изброените категории, Меси се е насладил на по-успешно десетилетие от Роналдо, когато стане въпрос за клубен футбол. Но, на национално ниво, Роналдо е с по-добрите показатели. И двамата не са далеч от края на своите забележителни кариери, така че да се надяваме, че ще ги наблюдаваме колкото се може повече и през следващото десетилетие.", "date": "2020.01.03", "title": "Меси срещу Роналдо през десетилетието!"}
{"url": "https://standartnews.com/sport/voleybolistkite-bikha-khrvatiya-410763.html", "text": "Женският ни национален отбор по волейбол спечели втората контрола с Хърватия - 3:1 (25:17, 23:25, 25:18, 25:18) в помощната зала на „Арена Армеец“. В първия мач между двата отбора в понеделник резултатът бе 2:2 гейма. Най-резултатна за успеха бе Нася Димитрова с 13 точки (5 аса, 3 блокади), с 12 точки приключи Мира Тодорова (2 блокади). За хърватския тим най-много точки отбелязаха Лара Стимац (13) и Ема Струняк (12). В петък предстои и трета проверка, която ще е в зала Христо Ботев, но отново е закрита за фенове и медии. Срещите са част от подготовката и на двата отбора за олимпийската квалификация в холандския град Апелдорн (7-12 януари). България е в предварителна група А на турнира с Полша, Азербайджан и Нидерландия. Тимът на Хърватия е в другата група В, като съперници са Турция, Белгия и Германия. Само победителят взима квота за олимпийските игри в Токио.", "date": "2020.01.03", "title": "Волейболистките биха Хърватия"}
{"url": "https://standartnews.com/svyat/turski-firmi-svrzani-s-f-35-iskat-da-doydat-v-blgariya-410828.html", "text": "Турски фирми, участващи в програмата за производство на изтребителите F-35 искат да се преместят в България. По този начин компаниите искат да избегнат американските санкции. Фирмите произвеждат около 1000 части за изтребителите пето поколение F-35 и имат намерение да преместят производството си в България. \r\n \r\nТурското икономическо издание „Борсатек“, позовавайки се на източници от споменатите фирми съобщава, че турските производители на части за самолети вече оглеждат терени в България. Според изданието, турското правителство също подкрепя евентуалното преместване на фирмите у нас, съобщи actualno.com. След решението на Турция да придобие руските ПВО ракетни системи С-400, Вашингтон заяви, че това прави невъзможно Анкара да продължи да участва в създаването на американски изтребители-бомбардировачи от пето поколение F-35. САЩ дадоха срок на Турция, за се откаже от руските ракети и заплашиха с икономически санкции, но Турция закупи ракетите С-400. \r\n ", "date": "2020.01.03", "title": "Турски фирми, свързани с F-35, се местят у нас"}
{"url": "https://standartnews.com/svyat/polskiyat-prezident-ne-iska-da-vizhda-putin-410818.html", "text": "\r\nПрезидентът на Полша Анджей Дуда отказа да пътува до Израел за големия форум в памет на жертвите от холокоста, защото не иска да присъства събитие, в което основен гост ще е руският президент Владимир Путин. Това съобщи една от най-големите медии във Варшава - Gazeta Wyborcza. \r\nДуда няма да се възползва от поканата да присъства на отбелязването на 75-тата годишнина от освобождаването на концлагеристите от Аушвиц, която ще се състои на 22 и 23 януари в Йерусалим, пише изданието. \r\nДруга причина била, че мероприятието е огранизирано с участието на израелския външен министър Израел Кац,с когото Дуда влезе в словесен дуел по време на общото събрание на ООН миналата есен. Тогава президентът на Полша обяви, че Израел е отговорен за последните антисемитски атаки във Варшава в отговор на твърдение на Кац, че поляците са \"закърмвани с антисемитизъм още с майчиното мляко\". \r\nНезависимо от отсъствието на Дуда, Израел се готви за грандиозен форум, в който освен Русия, ще участват още Франция, Германия и Италия.", "date": "2020.01.03", "title": "Полският президент не иска да вижда Путин"}
{"url": "https://standartnews.com/svyat/namushkakha-chetirima-v-parizhko-predgradie-410842.html", "text": "Мъж бе застрелян от полицейски служители, след като намушка минувачи в парк в предградие на юг от Париж, съобщиха от полицията. Мъжът е нападнал няколко души в парк във Вилжюиф, преди да бъде неутрализиран, съобщиха от полицейското управление в Париж. Според АФП четирима души са ранени при нападението, а нападателят е убит. Според BFM TV една жена от нападнатите е починала, друга е в тежко състояние. Според сайта Actu17.fr, на местопроизшествието е изпратен екип от сапьори, тъй като се предполага, че у нападателя е имало експлозиви. Полицията съветва да се избягва районът. Секретарят на министъра на вътрешните работи е на път към мястото на събитието, съобщава RTL.", "date": "2020.01.03", "title": "Намушкаха четирима в парижко предградие"}
{"url": "https://standartnews.com/sport/zlatan-razkri-zashcho-se-e-vrnal-v-milan-410812.html", "text": "След като вчера бе официално Златан Ибрахимович бе подписа договор и бе представен като футболист на Милан, днес той даде обширна пресконференция. В типичния си стил шведският нападател отговори на въпросите на журналистите. 38-годишният футболист сподели целите си през тези шест месеца, говори защо се е завърнал при \"росонерите\" и отговори любопитно на въпрос за Кристиано Роналдо. \r\n- Усещам ентусиазма на феновете. Имам страхотни взаимоотношения с тях, много позитивни. Тяхната подкрепа е много важна. Ако я имаме, нещата стават много по-лесни. Готов съм да играя още днес.  \r\n- След последния ми мач с ЛА Галакси, Малдини ми се обади и поговорихме. Получих много оферти. Имах нужда от адреналин. Говорих доста и с Бобан. Месец обмислях офертата, а след мача с Аталанта (б.а. \"росонерите загубиха катастрофално с 0:5) получих още повече обаждания (б.а. смее се). Решението не беше трудно. Не исках да напускам Милан през 2012-а. Не бях съгласен. Важното обаче е, че сега отново съм тук и ще направя всичко възможно, за да подобря нещата. Милан е моят клуб. Обичам го. \r\n- Трябва да мислим мач за мач и да видим какво ще се случи. Този състав може повече, защото има качества. Сезонът е дълъг. Трябва да работим здраво и да вярваме. Трябва да подобрим представянето на терена. Затова съм тук.  \r\n- Никога не съм губил страстта си в това, което правя.  \r\n- Милан винаги ще си е Милан. Историята не се променя. Много неща се случиха, след като Берлускони си тръгна. Аз обаче съм футболист и трябва само да мисля за това, което се случва на терена. Ако не вярвах в този проект, нямаше да се върна и да седя до тези легенди (б.а. Паоло Малдини и Звонимир Бобан). \r\n- Трудно е да се отговори, ако не си вътре в клуба, защото не знаеш как стоят нещата. Много неща се промениха през годините, но Милан си остава Милан. \r\n- Всяка година е различна. Психически ти се променяш. Но не мисля, че ментално съм го направил. Тогава опитът те кара да правиш различни неща, ако си интелигентен футболист. Трябва да направя всичко възможно, за да помогна на колектива. \r\n- След контузията, която получих казах, че съм много щастлив отново да играя. Ще го правя, докато мога. Имам огромно желание. Ясно е, че не мога да играя така, както го правех на 28 години. Но аз знам много добре какво мога. Никой на 38 не подписва с клуб като Милан. Ако съм го направил, то е защото все още мога да дам нещо важно. В противен случай нямаше да ми се обадят. Не е нужно да прекалявате като играете. Вместо да бягаш, можеш да стреля от 40 метра. \r\n- Винаги можеш да направиш повече, особено когато играеш за Милан. Натискът е много голям. Целият свят очаква от мен да донеса положителни резултати. Ако играеш за Милан, това не е въпрос на късмет, а затова, че постигаш резултати и си вършиш добре работата. \r\n- Има колективни и индивидуални цели. Първата е да подобрим положението на отбора. Футболистите да се забавляват и да помагат на отбора. Винаги, когато съм бил извън терена поради контузия, страдам, че не мога да помириша тревата. Когато има 85 000 на стадиона, някои може да ръкопляскат, а други да освиркват. Предпочитам второто, защото получавам адреналин. \r\n- Винаги съм тренирал, въпреки че не съм пипал топка, но това най-малко ми липсва в момента. Роналдо? Хубаво е да съм в Италия, в Серия А. Тогава да видим какво ще се случи. \r\n- Мисля, че е позитивно. Ако има шведски футболисти, които да играят в страхотни отбори е само положително. Не са много тези играчи. Кулашевски? Не съм го наблюдавал много. Все пак в САЩ е трудно да следиш европейските първенства. Но чух добри думи за него.", "date": "2020.01.03", "title": "Златан разкри защо се е върнал в Милан"}
{"url": "https://standartnews.com/svyat/shche-ima-li-voenen-sblsk-sashch-iran-410831.html", "text": "Ще има ли военен сблъсък САЩ – Иран? Това е въпросът, който тревожи света след смъртта на генерал Касем Сулеймани, командващ елитните части на Иранската революционна гвардия „Ал-Кудс“. Той бе убит при американски ракетен удар по летището в Багдад. Върховният духовен лидер на Иран аятолах Али Хаменей обеща „тежко отмъщение\", предава AFP. „Мъченичеството е наградата за непрестанните му усилия през всичките тези години“, написа Хаменей в своя профил в социалната мрежа „Туитър“. Той обяви тридневен национален траур. \r\n \r\n„С неговата кончина, по Божията воля, неговата дейност и пътят му няма да бъдат спрени, тежко отмъщение очаква престъпниците, които окървавиха нечестивите си ръце с кръвта на Сулеймани и други мъченици в снощния инцидент\", написа още Хаменей. Министърът на външните работи на Иран Мохамад Джавад Зариф подчерта, че Вашингтон ще бъде отговорен за всички последствия от убийството на Сулеймани и определи смъртта му като „акт на международен тероризъм“ от страна на САЩ, предаде TACC, като се позова на съобщение на първия дипломат на Техеран в социалната мрежа „Туитър“. \r\n \r\n„Актът на международен тероризъм от страна на САЩ, насочен към убийството на генерал Сулеймани, който е начело на най-ефективната сила в борбата срещу „Ислямска държава“, „Джебхат ал Нусра“, „Ал –Кайда“ и други, е изключително опасна и е глупава ескалация\", написа Зариф. Той също така подчерта, че САЩ ще бъдат отговорни за всички последствия от убийството на иранския военен лидер. \r\n \r\nПентагонът потвърди, че американските ВВС са нанесли ракетни удари в ранните часове на деня близо до летището на Багдад, при което е убит Касем Сюлеймани, командир на специалните части на Ислямската революционна гвардия „Ал-Кудс“. Пресслужбата на военното ведомство на САЩ също съобщи, че операцията е извършена със заповед на президента на САЩ Доналд Тръмп. \"По нареждане на президента американските военни предприеха решителни отбранителни действия за защита на американските служители зад граница като убиха Касем Солеймани, ръководител на корпуса \"Ал Кудс\" на Иранската революционна гвардия, който САЩ обяви за чуждестранна терористична организация\", се казва в съобщението на Пентагона. \"Ген. Сулеймани разработваше планове за нападения срещу американски дипломати и служители в Ирак и района. Той и неговите части \"Ал Кудс\" са отговорни за смъртта на стотици американци и техни партньори от международната коалиция, както и за раняването на още хиляди хора. Той оркестрира нападенията срещу бази на коалицията в Ирак през последните няколко месеца, включително на 27 декември, в които загинаха и бяха раени американци и иранци. Той е одобрил и нападението срещу американското посолство в Багдад тази седмица.\" \r\n \r\nИранската телевизия потвърди малко преди 5 часа сутринта българско време, че Сулеймани е станал жертва на ракетни удари на американски хеликоптери. \r\n \r\nСред загиналите е и Абу Махди ал Мухандис (боен псевдоним на Джамал Джафар Мохамед Али Ебрахими), зам.-командир на Хашд ал Шааби - подкрепяни от Иран шиитски милиции в Ирак. \r\n \r\nЛиквидирането на ген. Сулеймани, смятан за ръководна сила зад множество задгранични операции на Техеран, на чужда територия, създава безпрецедентна с неизвестностите си ситуация в Близкия изток. Това може да предизвика масово кръвопролитие - от акции на отмъщение по цял свят до избухване на гражданска война в Ирак, опасяват се анализатори. на Иран за т.нар. прокси конфликти чрез подкрепата, въоръжаването и финансирането за проирански милиции в целия район. Той бе и вероятно най-важният ирански фактор в Близкия изток през последните 30 години. \r\n \r\nСАЩ правят тази стъпка в момент, когато атаките срещу посолството им в иракската столица бяха прекратени, шиитските милиции се оттеглиха и се очакваше фаза на преговори. Късно в четвъртък министърът на отбраната Марк Еспър каза, че САЩ няма да приемат атаки срещу техни служители в района и обвини Иран за насилието при посолството. \"Атаките срещу нас ще бъдат посрещнати с ответни реакции във време, по начин и на място, което ние изберем. Настояваме режимът в Иран да прекрати зловредната си дейност\", се казва още в изявлението му.", "date": "2020.01.03", "title": "Ще има ли военен сблъсък САЩ – Иран"}
{"url": "https://www.standartnews.com/sport/zlatan-razkri-zashcho-se-e-vrnal-v-milan-410812.html", "text": "След като вчера бе официално Златан Ибрахимович бе подписа договор и бе представен като футболист на Милан, днес той даде обширна пресконференция. В типичния си стил шведският нападател отговори на въпросите на журналистите. 38-годишният футболист сподели целите си през тези шест месеца, говори защо се е завърнал при \"росонерите\" и отговори любопитно на въпрос за Кристиано Роналдо. \r\n- Усещам ентусиазма на феновете. Имам страхотни взаимоотношения с тях, много позитивни. Тяхната подкрепа е много важна. Ако я имаме, нещата стават много по-лесни. Готов съм да играя още днес.  \r\n- След последния ми мач с ЛА Галакси, Малдини ми се обади и поговорихме. Получих много оферти. Имах нужда от адреналин. Говорих доста и с Бобан. Месец обмислях офертата, а след мача с Аталанта (б.а. \"росонерите загубиха катастрофално с 0:5) получих още повече обаждания (б.а. смее се). Решението не беше трудно. Не исках да напускам Милан през 2012-а. Не бях съгласен. Важното обаче е, че сега отново съм тук и ще направя всичко възможно, за да подобря нещата. Милан е моят клуб. Обичам го. \r\n- Трябва да мислим мач за мач и да видим какво ще се случи. Този състав може повече, защото има качества. Сезонът е дълъг. Трябва да работим здраво и да вярваме. Трябва да подобрим представянето на терена. Затова съм тук.  \r\n- Никога не съм губил страстта си в това, което правя.  \r\n- Милан винаги ще си е Милан. Историята не се променя. Много неща се случиха, след като Берлускони си тръгна. Аз обаче съм футболист и трябва само да мисля за това, което се случва на терена. Ако не вярвах в този проект, нямаше да се върна и да седя до тези легенди (б.а. Паоло Малдини и Звонимир Бобан). \r\n- Трудно е да се отговори, ако не си вътре в клуба, защото не знаеш как стоят нещата. Много неща се промениха през годините, но Милан си остава Милан. \r\n- Всяка година е различна. Психически ти се променяш. Но не мисля, че ментално съм го направил. Тогава опитът те кара да правиш различни неща, ако си интелигентен футболист. Трябва да направя всичко възможно, за да помогна на колектива. \r\n- След контузията, която получих казах, че съм много щастлив отново да играя. Ще го правя, докато мога. Имам огромно желание. Ясно е, че не мога да играя така, както го правех на 28 години. Но аз знам много добре какво мога. Никой на 38 не подписва с клуб като Милан. Ако съм го направил, то е защото все още мога да дам нещо важно. В противен случай нямаше да ми се обадят. Не е нужно да прекалявате като играете. Вместо да бягаш, можеш да стреля от 40 метра. \r\n- Винаги можеш да направиш повече, особено когато играеш за Милан. Натискът е много голям. Целият свят очаква от мен да донеса положителни резултати. Ако играеш за Милан, това не е въпрос на късмет, а затова, че постигаш резултати и си вършиш добре работата. \r\n- Има колективни и индивидуални цели. Първата е да подобрим положението на отбора. Футболистите да се забавляват и да помагат на отбора. Винаги, когато съм бил извън терена поради контузия, страдам, че не мога да помириша тревата. Когато има 85 000 на стадиона, някои може да ръкопляскат, а други да освиркват. Предпочитам второто, защото получавам адреналин. \r\n- Винаги съм тренирал, въпреки че не съм пипал топка, но това най-малко ми липсва в момента. Роналдо? Хубаво е да съм в Италия, в Серия А. Тогава да видим какво ще се случи. \r\n- Мисля, че е позитивно. Ако има шведски футболисти, които да играят в страхотни отбори е само положително. Не са много тези играчи. Кулашевски? Не съм го наблюдавал много. Все пак в САЩ е трудно да следиш европейските първенства. Но чух добри думи за него.", "date": "2020.01.03", "title": "Златан разкри защо се е върнал в Милан"}
{"url": "https://standartnews.com/svyat/chovek-pochina-ot-grip-v-khrvatiya-410848.html", "text": "Първи смъртен случай от грип беше съобщен в Хърватия, където има официално регистрирани 878 пациенти, повалени от тази болест. В балканската страна очакват пикът на заболяванията от грип да бъде достигнат в края на този месец, съобщи БГНЕС. За смъртния случай съобщиха от Клиниката за инфекциозни болести. Има информация за още четири смъртни случая, но здравните власти все още не са съобщили дали те са предизвикани от грип. В загребската Клиника за инфекциозни болести са настанени 20 пациенти със симптоми на грип.  ", "date": "2020.01.03", "title": "Човек почина от грип в Хърватия"}
{"url": "https://www.standartnews.com/sport/todor-nedelev-styaga-kufarite-ot-plovdiv-410815.html", "text": "Тодор Неделев напуска Ботев (Пловдив) в посока Турция, пише местният вестник \"Фанатик\". Пловдивчани са постигнали договорка с Транзонспор са постигнали договорка за трансфера на българския национал. Халфът има договор с Ботев за още година и половина. Той ще бъде взет под наем за 6 месеца, като турският тим ще има опция да откупи правата му след товя. Тодор Неделев има на сметката си 7 гола и 3 асистенции в 18 мача в шампионата до момента.", "date": "2020.01.03", "title": "Тодор Неделев стяга куфарите от Пловдив"}
{"url": "https://www.standartnews.com/sport/bikhme-velikobritaniya-za-atp-cup-410835.html", "text": "Григор Димитров и Александър Лазаров спечелиха победата в мача на двойки срещу Великобритания и в крайна сметка България победи с 2-1 в първия си мач от група „С“ на АТП Къп в Австралия. Българите надделяха над Джейми Мъри и Джо Солсбъри със 7:6(5), 6:7(2), 11:9 в мач, който завърши след 2:30 часа след полунощ в Сидни. Първоначално играещият капитан Димитров беше заявил Лазаров и Адриан Андреев, но с оглед на важността на двубоя реши сам да се включи в дуета. В третия гейм българите поведоха с 40:15 при сервис на Солсбъри, но лековато пропиляха трите си точки за пробив. В следващата игра Димитров и Лазаров на свой ред спасиха три брейкбола. Закономерно се стигна до тайбрек. В него смяната на половините на корта дойде при 3:3 точки. Българите стигнаха до сетбол при 6:5 и незабавно го реализираха след отличен минаващ удар на Григор. Британците започнаха втория сет с пробив в подаването на 22-годишния Лазаров. В десетия гейм нашият дует стигна до две точки за рибрейк и успя при първия шанс. Отново сетът се реши в тайбрек. На почивката британците водеха с 4:2. После стигнаха до 6:2 и изравниха частта след грешка на Димитров.", "date": "2020.01.03", "title": "Бихме Великобритания за ATP Cup"}
{"url": "https://standartnews.com/sport/grisho-vzkrsna-kato-feniks-ot-pepelta-v-sidni-410819.html", "text": "Играещият капитан - Григор Димитров постигна първа победа за отбора на България срещу Даниел Евънс от Великобритания от група \"С\" на АТП къп. По-рано през деня Великобритания поведе с 1:0, след като Камерън Нори сломи съпротивата на Димитър Кузманов с 2:6, 6:3, 2:6. След малко престои развръзката в сблъсъка между България и Великобритания. В мач на двойки ще се изправят Григор Димитров и Александър Лазаров. Те ще се изправят срещу Мъри/Салисбъри. Втората ни среща е срещу Молдова на 5 януари, като тя започва в 10:00 ч. местно време (01:00 ч. българско в нощта на 4 срещу 5 януари). Тогава Димитър Кузманов ще излезе срещу Александър Козбинов, а Григор Димитров – срещу Раду Албот. Два дни по-късно играем срещу белгийците. Серията ще е с начален час 08:30 ч. българско време с двубоя Стив Дарси – Димитър Кузманов, а Григор Димитров ще се изправи срещу Давид Гофен.", "date": "2020.01.03", "title": "Гришо възкръсна като феникс от пепелта в Сидни"}
{"url": "https://www.standartnews.com/sport/grisho-vzkrsna-kato-feniks-ot-pepelta-v-sidni-410819.html", "text": "Играещият капитан - Григор Димитров постигна първа победа за отбора на България срещу Даниел Евънс от Великобритания от група \"С\" на АТП къп. По-рано през деня Великобритания поведе с 1:0, след като Камерън Нори сломи съпротивата на Димитър Кузманов с 2:6, 6:3, 2:6. След малко престои развръзката в сблъсъка между България и Великобритания. В мач на двойки ще се изправят Григор Димитров и Александър Лазаров. Те ще се изправят срещу Мъри/Салисбъри. Втората ни среща е срещу Молдова на 5 януари, като тя започва в 10:00 ч. местно време (01:00 ч. българско в нощта на 4 срещу 5 януари). Тогава Димитър Кузманов ще излезе срещу Александър Козбинов, а Григор Димитров – срещу Раду Албот. Два дни по-късно играем срещу белгийците. Серията ще е с начален час 08:30 ч. българско време с двубоя Стив Дарси – Димитър Кузманов, а Григор Димитров ще се изправи срещу Давид Гофен.", "date": "2020.01.03", "title": "Гришо възкръсна като феникс от пепелта в Сидни"}
{"url": "https://www.standartnews.com/sport/grebtsite-s-novi-lodki-ot-mms-410852.html", "text": "Министерството на младежта и спорта успя да осигури желаните от Федерацията ни по академично гребане две нови лодки за надеждите ни за олимпийски квоти в този спорт Десислава Ангелова и Кристиян Василев. Това разкри за БНР председателят на Федерацията ни по гребане Свилен Нейков.  Така двамата ни гребци ще се явят на решителната олимпийска квалификация през април във Варезе, Италия, в оптимално състояние. Квалификацията за Токио 2020 в този спорт ще се проведе от 27-ми до 29 април. фото БГНЕС", "date": "2020.01.03", "title": "Гребците с нови лодки от ММС"}
{"url": "https://standartnews.com/svyat/tunberg-otbelyaza-17-iya-si-rozhden-den-s-protest-410800.html", "text": "Шведската екоактивистка Грета Тунберг навършва 17 години. Вместо да празнува обаче, тя отиде пред парламента в Стокхолм за обичайния си петъчен протест, предаде БТА. В Twitter тя написа : \"Ученическата стачка - 72-а седмица\" и публикува своя снимка, на която държи надпис \"Ученическа стачка за климата\". Първата си протестна проява сред учениците тя организира през август 2018 г. Миналия месец Грета се завърна в родината си, след като отсъства в продължение на четири месеца и половина. Докато беше извън страната, Тунберг говори на митинги срещу климатичните промени - от Швейцария до Ню Йорк, както и на конференцията за климата на ООН в Мадрид. През декември Тунберг бе обявена от списание \"Тайм\" за личност на годината заради ролята й в организирането на петъчните ученически протести по света с искания за действия, ограничаващи климатичните промени. Поради екологични причини Грета не пътува със самолет и осъществи две трансатлантически пътувания през 2019 г. ", "date": "2020.01.03", "title": "Тунберг отбеляза 17-ия си рожден ден с протест"}
{"url": "https://www.standartnews.com/sport/yasno-e-s-koi-momicheta-gonim-viza-za-tokio-vv-voleybol-410826.html", "text": "Селекционерът на женския национален отбор на България по волейбол Иван Петков определи групата от 14 състезателки за олимпийската квалификация в холандския град Апелдоорн, която ще се проведе от 7 до 12 януари. В състава попадна опитната Христина Русева, която играе на поста централен блокировач и се завърна в националния след майчинство. Отново в състава е и Силвана Чаушева, която отсъстваше от турнира за първата олимпийска квалификация в Шрийвпорт (б.а САЩ).  Днес \"лъвиците\" играят последна контрола с Хърватия в столичната зала \"Христо Ботев\", но мачът ще бъде затоврен за фенове и журналисти. Вчера възпитаничките на Иван Петков се наложиха над същия съперник с 3:1 гейма. Утре, 4 януари тимът ни ще направи последна тренировка в София преди олимпийската квалификация. България тръгва за Холандия на 5 януари, неделя рано сутринта, като ще отпътува от летище София с полет за Мюнхен в 6:00 часа. СЪСТАВАТ НА БЪЛГАРИЯ ЗА ОЛИМПИЙСКАТА КВАЛИФИКАЦИЯ: \r\n \r\nРазпределители: \r\nЛора КИТИПОВА \r\nПетя БАРАКОВА \r\n  \r\nПосрещачи: \r\nЕлица ВАСИЛЕВА \r\nГергана ДИМИТРОВА \r\nМария КАРАКАШЕВА \r\nВангелия РАЧКОВСКА \r\nАлександра МИЛАНОВА \r\n  \r\nДиагонал: \r\nСилвана ЧАУШЕВА \r\n  \r\nЦентрални: \r\nХристина РУСЕВА \r\nНася ДИМИТРОВА \r\nМира ТОДОРОВА \r\nМария КРИВОШИЙСКА \r\n  \r\nЛибера: \r\nЖана ТОДОРОВА \r\nКристиана ПЕТРОВА", "date": "2020.01.03", "title": "Ясно е с кои момичета гоним виза за Токио във волейбол"}
{"url": "https://standartnews.com/svyat/izraelskata-armiya-v-povishena-gotovnost-410809.html", "text": "Израел постави въоръжените си сили в повишена готовност след убийството на иранския генерал Касем Солеймани при американски удар в Багдад, а премиерът Бенямин Нетаняху съкрати визитата си в Гърция, предаде Ройтерс и БТА. \r\nИзраелският министър на отбраната Нафтали Бенет се срещна днес с ръководители на разузнаването и на въоръжените сили за оценка на ситуацията. Членове на кабинета по сигурността бяха призовани да не коментират убийството на Солеймани. Израелски медии разтълкуваха това като опит да се предотврати нанасянето на ответен удар от страна на съюзниците на Иран в региона, сред които са ливанското движение Хизбула и палестинските групировки Хамас и Ислямски джихад. Цачи Ханегби, заместник външният министър на Израел, каза, че кабинетът е бил инструктиран не дава интервюта по въпроса за убийството на Солеймани. Но Яир Лапид, депутат от опозицията, поздрави американския президент Доналд Тръмп за убийството на лица, отговорни \"за кървави терористични актове - от Дамаск до Буенос Айрес\", и заяви, че смъртта на Солеймани е компенсация за тези атентати. След заседанието, свикано от министър на отбрата, бе решено да бъдет затворен за посетители ски курортът Хермон в окупираните от Израел Голански възвишения, близо до границата със Сирия. Израел от дълго време гледаше на Солеймани като на голяма заплаха. През август миналата година израелските военни казаха, че са осуетили атака на елитните ирански сили Ал Кудс, ръководени от Солеймани, предвиждаща използването на дронове от територията на Сирия. Израел освен това обвини Солеймани, че ръководи усилията на Ал Кудс да се създаде програма, осигуряваща на Хизбула много точни ракети. Днес в ивицата Газа групировката Хамас, която отдавна се радва на финансовата и военната подкрепа на Техеран, осъди убийството на Солеймани и изпрати най-искрени съболезнования на Иран. \r\n \r\nПредставителят на Хамас Басем Наим написа в Туитър, че убийството отваря вратите на региона към всякакви възможности, с изключение на тези за постигане на спокойствие и стабилност. Наим допълни, че САЩ носят отговорността за това. Междувременно председателят на Европейския съвет Шарл Мишел призова за успокояване на обстановката в Ирак. Мишел е първият представител на ЕС, който реагира открито след снощния удар на САЩ край Багдад, довел до смъртта на иранския генерал. Кръговратът от насилие, провокации и отмъщение от последните седмици в Ирак трябва да бъде пресечен. По-нататъшно влошаване на обстановката трябва да се избегне на всяка цена, се посочва в изявлението на Мишел. По неговите думи \"твърде много оръжие и твърде много милиции\" пречат за връщането на иракчаните към обичайния делник. Мишел добавя, че съществува опасност от разпространение на насилието в целия регион и от въздигането на \"мрачни терористични сили\", които винаги се възползват при религиозно и националистическо напрежение. Преди два дни Мишел осъди нападението над посолството на САЩ в Багдад, довело до удара по Солеймани. Тогава председателят на Европейския съвет призова за спазване на международното законодателство.", "date": "2020.01.03", "title": "Израелската армия в повишена готовност"}
{"url": "https://standartnews.com/sport/todor-nedelev-styaga-kufarite-ot-plovdiv-410815.html", "text": "Тодор Неделев напуска Ботев (Пловдив) в посока Турция, пише местният вестник \"Фанатик\". Пловдивчани са постигнали договорка с Транзонспор са постигнали договорка за трансфера на българския национал. Халфът има договор с Ботев за още година и половина. Той ще бъде взет под наем за 6 месеца, като турският тим ще има опция да откупи правата му след товя. Тодор Неделев има на сметката си 7 гола и 3 асистенции в 18 мача в шампионата до момента.", "date": "2020.01.03", "title": "Тодор Неделев стяга куфарите от Пловдив"}
{"url": "https://standartnews.com/svyat/greta-tunberg-bila-simvol-na-izvrateniya-evropeizm-410853.html", "text": "\"През изминалата година европеизмът като идеология вече придоби завършен вид: към мултикултурализма, към съсредоточаването върху малцинствени групи, в това число на полови извратеняци, се добави вече и прекомерната загриженост за климата и опазване на природата. Ако до миналата година можехме да характеризираме европейската идеология с един единствен образ – този на Кончита Вурст, сега вече образите станаха два, като вторият е на Грета Тунберг\". Това заяви доц. д-р Георги Чанков, преподавател в УНСС коментирайки т.нар. зелена сделка, предложена от ръководителя на Европейската комисия Урсула фон дер Лайен. По думите му това е \"заявка за ритуално самоубийство на ЕС\". Чанков сподели, че не може да си отговори на въпроса \"дали този документ е писан от глупаци или е предназначен за глупаци, или пък има и трета най-лоша възможност – документът да е писан от Грета Тунберг и да е предназначен за четене също от Грета Тунберг\". \r\n \r\nЗад привидно благородната цел стои пълна липса на икономически анализи, пълна липса на познания по химия, по биология, по енергетика и т.н., посочи доцентът. \"ЕС си поставя благородната цел да спаси света, въпреки неговото желание и с благородната цел да се изолира в един зелен прекрасен остров, който предлага високо качество на живот\", интерпретира предлагания зелен замисъл Чанков и предупреди, че ще пострада не само ЕС. \r\n \r\nЕС не може да се изолира, той е енергийно зависим и зелената сделка с технологиите, които предлага, не може да осигури енергийна независимост, но със сигурност тази сделка ще отслаби конкурентоспособността на ЕС на световния пазар, предупреди Чанков и отбеляза, че ЕС не притежава никакъв технологичен монопол, не произвежда нищо, което останалите не са в състояние да произведат. \"Няма какво ЕС да предложи на останалия свят, особено, ако си наложи доброволно зелени ограничения пред икономиката, ако повиши производствените си разходи в ползва на някакви нелепи способи за набавяне на енергия\", категоричен е Чанков. Той е убеден, че тази цел \"както е невъзможна за постигане, така ще бъде официално поставена на България и ще причини големи щети на ЕС като цяло и особено на България\". \r\n \r\n ", "date": "2020.01.03", "title": "Грета Тунберг била символ на извратения европеизъм"}
{"url": "https://standartnews.com/sport/grebtsite-s-novi-lodki-ot-mms-410852.html", "text": "Министерството на младежта и спорта успя да осигури желаните от Федерацията ни по академично гребане две нови лодки за надеждите ни за олимпийски квоти в този спорт Десислава Ангелова и Кристиян Василев. Това разкри за БНР председателят на Федерацията ни по гребане Свилен Нейков.  Така двамата ни гребци ще се явят на решителната олимпийска квалификация през април във Варезе, Италия, в оптимално състояние. Квалификацията за Токио 2020 в този спорт ще се проведе от 27-ми до 29 април. фото БГНЕС", "date": "2020.01.03", "title": "Гребците с нови лодки от ММС"}
{"url": "https://standartnews.com/sport/bikhme-velikobritaniya-za-atp-cup-410835.html", "text": "Григор Димитров и Александър Лазаров спечелиха победата в мача на двойки срещу Великобритания и в крайна сметка България победи с 2-1 в първия си мач от група „С“ на АТП Къп в Австралия. Българите надделяха над Джейми Мъри и Джо Солсбъри със 7:6(5), 6:7(2), 11:9 в мач, който завърши след 2:30 часа след полунощ в Сидни. Първоначално играещият капитан Димитров беше заявил Лазаров и Адриан Андреев, но с оглед на важността на двубоя реши сам да се включи в дуета. В третия гейм българите поведоха с 40:15 при сервис на Солсбъри, но лековато пропиляха трите си точки за пробив. В следващата игра Димитров и Лазаров на свой ред спасиха три брейкбола. Закономерно се стигна до тайбрек. В него смяната на половините на корта дойде при 3:3 точки. Българите стигнаха до сетбол при 6:5 и незабавно го реализираха след отличен минаващ удар на Григор. Британците започнаха втория сет с пробив в подаването на 22-годишния Лазаров. В десетия гейм нашият дует стигна до две точки за рибрейк и успя при първия шанс. Отново сетът се реши в тайбрек. На почивката британците водеха с 4:2. После стигнаха до 6:2 и изравниха частта след грешка на Димитров.", "date": "2020.01.03", "title": "Бихме Великобритания за ATP Cup"}
{"url": "https://standartnews.com/kultura/dzheraldin-chaplin-v-sofiya-410781.html", "text": "Дали великата актриса Джералдин Чаплин ще дойде в България през март, ще стане ясно непосредствено преди старта на международния „София филм фест“. Сигурното обаче е, че тогава родната публика ще я аплодира в „Босият император“. Първата среща с краля на Белгия беше в програмата на мострата във Венеция през 2016-а. Три години по-късно свитата на Николас III представи новите премеждия, през които преминават героите на Джесика Удуърт и Петер Бросенс, в Торонто – един от петте най-авторитетни кинофоруми в света. „Босият император“ вече пропътува половината земно кълбо след Канада през Варшава, Гент, Севиля, Загреб, Талин, Торино, Кайро, предстоят Палм Спрингс и Ротердам, в края на зимата – и София. „Босият император“ е драматична комедия, която разказва за премеждията на краля на Белгия (Петер ван ден Бегин) в санаториум на острова на Тито в Хърватска. Заедно със своя антураж (Люси Дебе, Бруно Жорис, Титус де Воогт) и една нова приятелка – очарователната Лейди Лиз (Джералдин Чаплин) те попадат под опеката на авторитарния директор на санаториума, доктор Ото Крол (Удо Киер). В един момент се появява и делегация от Виена, водена от д-р Илзе фон Щрохайм (Джералдин Чаплин), начело на националистическата „Нова Европа“. Кой ще бъде първият император на Нова Европа? Това ще узнаем през март... Ето и някои от отзивите за филма. „Сякаш Кафка среща Монти Пайтън в комедия на Рой Андершон.“ „Босият император“ е абсурдистка и красива политическа сатира, която е изключително забавна, поднесена с каменни лица от страна на актьорите – и разбира се, Удо Киер и Джералдин Чаплин са просто брилянтни!“ „Докато Петер ван ден Бегин е звездата в „Белгийският крал“ /предишната част на сагата/, тук Джералдин Чаплин е най-неотразима. В ролята на Лейди Лиз тя изрича едни от най-важните реплики. Филми като този ни напомнят истината, която се съдържа в комедията.“ А София филм фест ще бъде първият екранен форум в света, който ще покаже непосредствено един след друг двата филма на авторския тандем на Джесика Удуърт и Петер Бросенс в своята програма 2020. Художник на продукцията е Сабина Христова, гримът и прическите са на Петя Симеонова, фотограф е Неделчо Хазърбасанов. Партньор в работата по съвременната притча е Митко Дамов /Vogue Vision/. Продуценти от българска страна са Мира Сталева и Стефан Китанов.", "date": "2020.01.03", "title": "Джералдин Чаплин в София?"}
{"url": "https://standartnews.com/sport/yasno-e-s-koi-momicheta-gonim-viza-za-tokio-vv-voleybol-410826.html", "text": "Селекционерът на женския национален отбор на България по волейбол Иван Петков определи групата от 14 състезателки за олимпийската квалификация в холандския град Апелдоорн, която ще се проведе от 7 до 12 януари. В състава попадна опитната Христина Русева, която играе на поста централен блокировач и се завърна в националния след майчинство. Отново в състава е и Силвана Чаушева, която отсъстваше от турнира за първата олимпийска квалификация в Шрийвпорт (б.а САЩ).  Днес \"лъвиците\" играят последна контрола с Хърватия в столичната зала \"Христо Ботев\", но мачът ще бъде затоврен за фенове и журналисти. Вчера възпитаничките на Иван Петков се наложиха над същия съперник с 3:1 гейма. Утре, 4 януари тимът ни ще направи последна тренировка в София преди олимпийската квалификация. България тръгва за Холандия на 5 януари, неделя рано сутринта, като ще отпътува от летище София с полет за Мюнхен в 6:00 часа. СЪСТАВАТ НА БЪЛГАРИЯ ЗА ОЛИМПИЙСКАТА КВАЛИФИКАЦИЯ: \r\n \r\nРазпределители: \r\nЛора КИТИПОВА \r\nПетя БАРАКОВА \r\n  \r\nПосрещачи: \r\nЕлица ВАСИЛЕВА \r\nГергана ДИМИТРОВА \r\nМария КАРАКАШЕВА \r\nВангелия РАЧКОВСКА \r\nАлександра МИЛАНОВА \r\n  \r\nДиагонал: \r\nСилвана ЧАУШЕВА \r\n  \r\nЦентрални: \r\nХристина РУСЕВА \r\nНася ДИМИТРОВА \r\nМира ТОДОРОВА \r\nМария КРИВОШИЙСКА \r\n  \r\nЛибера: \r\nЖана ТОДОРОВА \r\nКристиана ПЕТРОВА", "date": "2020.01.03", "title": "Ясно е с кои момичета гоним виза за Токио във волейбол"}
{"url": "https://standartnews.com/kultura/svetoven-aktor-v-18-sivo-410820.html", "text": "Утвърдени европейски актьори участват в най-новия филм на Виктор Чучков–син, „18% сиво“, по едноименната книга на Захари Карабашлиев. Сред тях е ветеранът на британската театрална сцена Рон Кук, който има и 94 роли в киното – сериалът „Чернобил“ на Йохан Ренк, „Венецианският търговец“ където си партнира с Ал Пачино и Джеръми Айрънс, „Шоколад“ с Джони Деп и Жулиет Бинош, „Тайни и лъжи“ и „Topsy Turvey“ на Майк Лей и много други. „Рон е разнообразен и многолик актьор. Много сме щастливи, че прие да вземе участие във филма. Самият той споделя, че с всяка следваща роля успява да изненада дори себе си, сигурен съм, че като Чарли ще изненада и зрителите“, споделя Виктор Чичков–син. “На първо четене сценарият ме привлече с чистия интерес, който събуди в мен, да разбера какво се е случило и какво се случва на Зак и Стела. И докъде ще доведе това. Смятам, че филмът говори на аутсайдерите. На тези, които са изгубени по толкова много различни начини. Това реално сме всички ние в един или друг момент от животите си. Харесвам начина, по който сценарият се разгръща между настоящето и миналото, постепенно въвличайки и разкривайки чрез свoята странна и любопитна Одисея. Наслаждавах се на това да играя Чарли. И двамата сме деца на 60-те. Дали той е гадател-аматьор, който разпознава състоянието на Зак или просто самотен и емоционално повреден алкохолик?”, разказва повече за ролята си Рон „Снимахме със страхотни европейски актьори, които са големи имена в държавите си и не приемат всяка роля. Щастливи сме, че харесаха сценария и проекта и се включиха в него. Историята на филма се развива в Европа, главният герой преминава през няколко държави и държахме хората които среща Зак да са автентични. В следващите седмици ще представим и останалите ни актьори, които също са адски интересни“, споделя Борислав Чучков, продуцент. Следвайки своята мечта, влюбените Захари и Стела се преместват от Варна в Лондон. Но оцеляването в новата страна не е толкова лесно, и когато жена му го напуска, Захари се отправя на лудо пътешествие от Лондон до Берлин, по време на което среща поредица от необикновени  хора. Това е пътуване, което разкрива истината за неговата изгубена любов и в крайна сметка го довежда до  неудобни открития за самия него. В главните роли са Руши Видинлиев и Доля Гавански.", "date": "2020.01.03", "title": "Световен актьор в „18% сиво“"}
{"url": "https://standartnews.com/kultura/izkustvoto-udlzhava-zhivota-410814.html", "text": "Искате ли да живеете по-дълго? Ходете редовно по галерии и музеи, радвайте се на спектакли и концерти. Многобройни проучвания показват, че изкуството помага за успокояване на хронични болки, намалява симптомите на деменция и Алцхаймер и ускорява развитието на мозъка при малките деца. Вече има и доказателства, че дори само гледането на картини може да елиминира напрежението в организма. Учени от Лондон, които са изследвали хиляди хора над 50 в продължение на 14 години, са открили, че тези от тях, които са посещавали опера или театър дори само няколко пъти за 12 месеца, имат 14 процента по-голям шанс през този период да се спасят от диагнози. Според Андрю Стептоу, шеф на изследователския отдел за поведенчески науки и здраве на University College London, еуфорията от изкуството поддържа тонуса и целта в живота. Той твърди, че любовта към музите може да намали самотата, да насърчи съпричастността и емоционалната интелигентност и да попречи на хората да се затворят вкъщи или в офиса - всички фактори, които допринасят за по-дълъг живот. Академичните експерти препоръчват в училищата да има специални програми, които насърчават интереса на тийнейджърите към различните жанрове. Канадски и британски проучвания доказват също, че изкуството оказва положителен ефект върху пациенти в болнични заведения.  ", "date": "2020.01.03", "title": "Изкуството удължава живота"}
