{"url": "https://www.standartnews.com/lifestyle/eltn-dzhon-zashchiti-khari-i-megan-400104.html", "text": "Принц Хари и Меган Маркъл отговориха на всички, които ги обвявиха за лицемери след разточителната им ваканция в Ница. Херцозите на Съсекс бяха обвинени в разточителство – за луксозната вила и за частния самолет, който замърсява околната среда. Нападките бяха за това, че семейството често се бори за екокаузи, а нарушава собствените си принципи. Двамата пуснаха в Instagram цитат на архиепископ Дезмънд Туту, Нобелист за 1984-а: „Ако всеки даде своята лепта за  мястото, където  се намира, светът ще стане много по-добър“. „Вдъхновяваща мисъл – желаем ви прекрасна седмица“, добавиха Меган и Хари. А сред първите, които ги защитиха, бяха Елтън Джон и Елън Дедженеръс. „Дълбоко съм огорчен от злонамерените критики към частния живот на херцозите. Принцеса Даяна беше от най-близките ми хора и няма да позволя хули по адрес на по-малкия й син. Ние с Дейвид /Фърниш – съпруга на Елтън Джгон/ предоставихме частния си джет на младото семейство. Като компенсация за вредните газове, направихме дарение на Carbon Footprint. Много уважавам и приветствам активните еко акции на Хари и Меган. Моля, прекратете нападките към тях, които вече са почти всекидневие“, написа великият музикант. Тв водещата пък разказа в Туитър, че неотдавна тя и съпругата й Порша Роси се срещнали с Меган и Хари в Уиндзор за разговор именно по темите за спасяването на дивата природа. „Двата са толкова земни и състрадателни. Нима трябва да отговарят за всяко свое действие, докато се стремят да направят света по-добър“, добавя Елън.", "date": "2019.08.24", "title": "Елтън Джон защити Хари и Меган"}
{"url": "https://www.standartnews.com/lifestyle/milionert-antoan-arno-e-plen-proval-v-kukhnyata-400103.html", "text": "Наталия Водянова, една от най-известните жени в света на модата, разобличи съпруга си – милионера Антоан Арно. Оказва се, че наследникът на несметни богатства е пълна нула в кухната. „Мъжът ми не е умее дори едни яйца да изпържи като хората. Но затова пък винаги ми помага при приспиването на по-малките“, твърди руската красавица пред британския The Telegraph. Тя не крие, че въпреки безкрайно натоварения си график – пет деца, мода, благотворителност – държи да върши почти всичко у дома. „Това е пространството, където жената трябва да доминира – да решава с какво да нахрани семейството и какво да пазарува за къщата. Винаги обяснявам на децата, че са здрави и красиви, но трябва да внимават какво поглъщат. Навиците от детството остават с нас завинаги. Когато синът ми Виктор беше на 10, стана прекалено пухкав и се наложи да му изготвя специален хранителен режим, за да влезе във форма“, споделя Водянова. Тя и Антоан Арно се  запознаха през 2007-а, но станаха гаджетачак през 2011-а. През май на 2014-а се роди първият им син – Максим, през юни на 2016-а се появи и Роман. По-големите три деца на Наталия са от британския граф Джъстин Портман – Нева (2006), Лукас (2001) и Виктор /2007).", "date": "2019.08.24", "title": "Милионерът Антоан Арно - пълен провал в кухнята"}
{"url": "https://standartnews.com/kultura/anri-kulev-tsare-sme-na-razbiy-postroenoto-400120.html", "text": "- Не, те няма как да се променят, но сигурно аз съм се променил. Всичко започна много отдавна в един от нашите всекидневници – за да бъде по-особено, по-интересно, по-провокативно. Тръгнах с тия картинки доста плахо – както с всяко нещо в началото, но после те се развиха. Беше непрекъсната проба-грешка – и със себе си, и с аудиторията, защото това е въпрос на взаимна допустимост: еротиката не е всекидневна тема на свенливия българин и на него също му трябва време да я приеме. За съжаление, разбира се, защото в еротиката, в телата, в мъжкото, в женското има скрити толкова много любопитни неща... Този тип рисунки не са формални изследвания на художник върху пластиката на тялото, вътре в тях има и социум, и препратки към приказките... И те постигнаха друго ниво в сравнение с първосигналната журнална рисунка. Това беше смисълът и аз съм щастлив, че Нов български университет направи жеста да издаде книгата, която беше готова от повече от 10 години. - Зависи кой как пораства, в каква среда. Смисълът на този тип рисунки и на образованието чрез тях е да може да се избегне точно тази грубоватост, защото ние сме винаги на една крачка от нея. Ако усетът не е заложен още в ранни детски години, ако не е внимателно вкаран в главите на децата, нежно и с чувство за хумор и отговорност, след това идва простащината. Не бих могъл да отговоря на въпроса и от името на една огромна прослойка в България – мутрите с тяхното отношение към жените. Но у онази „приповдигната“ част на хората, които четат, гледат и се интересуват, естествено, картинките би трябвало по някакъв начин да оставят следа. Трудно е, всички сме отделни вселени и всички са възпитавани отделно, учени отделно, така че няма ясен отговор. И това важи не само за българина. Общо взето, човечеството се движи успоредно и изглежда доста еднакво. Ние се преструваме, че сме различни, защото така ни отърва, но еднакво на тъпи шеги носят и прословутите европейци, и българите. Те не са по-малко консервативни или по-малко глупави от нас. Всички са сравними – провинцията навсякъде по света е просташка и грубовата, защото на това я учи битът. Столицата – също. - Завършихме филма. Друг е въпросът, че пари не намерихме и няма да намерим, защото просто в България не се намират извън подкрепата от НФЦ и БНТ. У нас хората, които имат пари, не участват във филмовия процес. За тях е много учудващо, че биха могли да дадат някъде пари. Парите са си техни и тази интелектуална обществена просия тях ги изумява дълбоко. На мен ми е по-неприятно, че държавата се държи по същия начин, че тя не въведе таксите към чуждите продукции, не направи фонд „Кино“. Ние сме една от малкото държави, които изпълняват всичко, което им се каже от горе (сега ще въведем и такса Free, което е друга система, за да могат да бъдат облагодетелствани отново чуждите продукции), но не правим нищо българите продуценти да участват в този процес. Много сме изпълнителни нагоре към „господарите“ и много строги и възпитателни надолу към „слугите“. Хората, които нямат самочувствие, вършат това навсякъде по света. Но да се върнем към филма. Той е завършен, но, разбира се – с огромни загуби. Да не говоря, че основният екип не е взел и стотинка от хонорарите си и няма как да вземе, защото няма откъде. Следващата крачка е разпространението. И то е голяма паника за всеки български филм, защото има и монополисти, и сложни проблеми с публиката, и кражби през интернет... Тези неща не се променят с годините, както не се променя и обичаят да се коментира, че българските филми са лоши, защото не вземат „Оскар“... „Имало една война“ ще има със сигурност премиера на фестивала „Златна роза“ във Варна в началото на октомври, но за софийска премиера още не ми е ясно кога и как... Трудно е, още повече че публиката се промени: младежите и децата, които гледат кино, много-много не се интересуват от Сръбско-българската война, те не знаят нищо за историята ни, а целта на този филм е да се разказва за тия работи. Мисля, че той ще намери зрителите си, но все пак зависи от много неща – важно е как младите ще погледнат на него. - Държавата обича да припознава успелите хора, тя не се занимава с губещите. И тъй като Канада е страна, която много държи на своята култура, тя рано или късно ще добута Тео Ушев до този „Оскар“, канадския. Въпросът е, че ние не се занимаваме със себе си и с филмите си, а с идеята, че Ушев е роден някъде в България. Не обичам да говоря по темата, защото всяка дума се тълкува превратно - „Ама той Анри завижда...“, което ми е безкрайно чуждо. Пък и с Тео сме добри приятели. Пък и нямам причина. А с анимацията стана това, за което говорихме преди малко. Има една общност, която се нарича „студия“ – сбор от творчески личности. Когато тя съществува, могат да се правят добри неща; когато всичко се прехвърли на принципа „Всяка коза за свой крак“ – едва ли. Ние сме царе на „Разбий построеното“. Всяка година излизат прекрасни студенти по анимация, но те са объркани, защото виждат, че няма голяма перспектива. Разговарях с различни телевизии да се направи малка анимационна студия към някоя от тях, но явно още не е дошло времето. Всичко ще дойде с времето си. Преди се смеех на думите на царя „Когато му дойде времето“, сега виждам колко житейски верни са те. Или от позицията на Съдбата – когато му дойде времето, се раждаш; когато му дойде времето, живееш; когато му дойде времето, умираш...  ", "date": "2019.08.24", "title": "Анри Кулев: Царе сме  на „Разбий построеното“"}
{"url": "https://standartnews.com/regionalni/bezumen-reket-goni-turisti-ot-krchmi-po-moreto-400137.html", "text": "Кръчми и хотели по морето цакат клиентите си с абсурдни такси, като например 2,50 лева за \"тормоз на готвача\". Сумата се начислява към сметката, ако поискате ястието да се допече. Проверка  показа, че барът в Крапец, който таксува с левче посетител, задето си заредил телефона, далеч не е единственото заведение на Черноморието, събиращо пари за екстравагантни услуги. \r\n \r\nГрупа туристи в курортното село Кранево останаха неприятно изненадани от допълнителна такса за допичане на лук в местно заведение. В поръчката, която компанията направила, имало и \"печен лук на скара\". Сервитьорката донесла ястието, но общото мнение било, че лъкът не е достатъчно изпечен, и я помолили да го върне за още малко изпичане. Желанието на туристите било изпълнено. Компанията се забавлявала както трябва, но когато получили сметката всички останал потресени от написаното \"Допичане на лук - 2,50 лева\". \r\n \r\n\"Защо е това\", попитали туристите. \"Ами нещо като тормоз над готвача\", отговорила сервитьорката. Туристи се оплакват и от таксата \"обслужване\", която е до 5% от сметката в крайбрежни заведения. Други пък останали неприятно изненадани, като установили, че сметката им е с 20% повече от очакваното, а обяснението било, че посочените в менюто цени са без ДДС. \r\n \r\nПодобни номера кръчмите са въртели и в предишни години. Такса от 20 лева за празен стол начислили на клиенти в популярен ресторант на крайбрежната улица в Созопол през лятото на 2017 година. Скандалът гръмна, след като клиенти публикуваха касовата бележка, в която под салатите и ракиите фактурираше и цена за \"свободни\". Таксите се калкулират, в случай, че сте заели маса с 6 стола, но ползвате само 4 от тях. За останалите два незаети олеквате с общо 40 лева или по 20 лева за всяко незаето място, обясниха тогава парените туристи. От управата на заведението се оправдаха, че са приложили мярката, защото клиентите се държали грубо и арогантно. Иначе нямали такава практика да пресмятат в сметката празни столове. \r\n \r\nПлажът на къмпинг \"Нестинарка\" край Царево пък се прочу с такса \"шалте\" от 5 лева. Официално чадърите и шезлонгите там струват по 36 стотинки бройката, но реално туристите плащат по 5 лева за всяка от екстрите. Уловката бе пусната в ход преди 2 години. Шезлонгът наистина е 36 стотинки, но върви в комплект с шалте, за което щеш, не щеш, ще плащаш петачка. Така комплектът чадър и два шезлонга излиза 15 лева, вместо 1,08 лв.", "date": "2019.08.24", "title": "Безумен рекет гони туристи от кръчми по морето"}
{"url": "https://www.standartnews.com/sport/prvi-final-v-diamantenata-liga-za-tikhomir-ivanov-400152.html", "text": "Водещият български атлет в скока на височина Тихомир Иванов постигна исторически резултат тази вечер. Той зае седмо място в старта на Диамантената лига в Париж с 223 см и така си осигури за първи път в кариерата си място във финала на най-престижната верига в атлетиката. Битката за голямата награда в Диамантената лига за 2019-а ще е на 29-и август в Цюрих. Преди Париж Тихомир бе 13-и и се нуждаеше от изкачване с поне една позиция, за да участва на финала. Вкрайна сметка успя със седмото място в Париж. Майкъл Мейсън (Кан) спечели надпреварата с 228 см и се премести от 18 на 10-о място в генералното подреждане. Матеуз Призбилко (Гер) също дойде с 1 точа в Париж и 18 място, в момент се бореше за трета позиция, но впоследствие се смъкна до четвърто място в турнира и с общо 6 точки остана 16-и в генералното.     Андри Проценко (Укр) и Иля Иванюк също с 228 см са втори и трети в Париж.", "date": "2019.08.24", "title": "Първи финал в Диамантената лига за Тихомир Иванов"}
{"url": "https://www.standartnews.com/sport/livrpul-udari-arsenal-v-derbito-na-visshata-liga-400153.html", "text": "Ливърпул спечели дербито на 3-ия кръг във Висшата лига срещу Арсенал с 3:1. Два гола за успеха на \"Анфийлд\" вкара Мохамед Салах, а един Матип. До момента мърсисайдци са единственият отбор от елита на Англия с пълен актив след първите три кръга и тимът има на сметката си 9 спечелени точки, като е лидер в класирането. За гостите в края на мача се разписа Торейра. .", "date": "2019.08.24", "title": "Ливърпул удари Арсенал в дербито на Висшата лига"}
{"url": "https://www.standartnews.com/sport/lindzi-von-se-sgodi-400092.html", "text": "Олимпийската шампионска в ските Линдзи Вон е сгодена и върви към втори брак в живота си. Гардът на отбора от НХЛ Ню Джърси Девилс Пи Кей Събън обяви техния годеж в статия в списание \"Вог\". \"Още от самото начало на нашата връзка знаех, че е различен. Но аз бях омъжена преди и поради тази причина не се решавах на такава стъпка. Доста се колебаех, а и през цялото това време не мислех, че ще намеря правилният човек\", разказва Линдзи Вон. \"Но след няколко месеца познанство и срещи, разбрах: това е човекът, с който искам да бъда. Той ме прави толкова щастлива, позитивна и енергична\", допълни 34-годишната звезда в ските. 30-годишният Събън това лято смени отборите, след като Нешвил го пратиха в Ню Джърси. \r\nТой е направил предложението миналия месец, когато е поднесъл на любимата си камък с изумруден пръстен в дома на двойката в Лос Анджелис. Според списание Вог на ппръснета има изумруд, тъй като зеленото е любимият цвят на Вон и това е нейният камък според зодиака.", "date": "2019.08.24", "title": "Линдзи Вон се сгоди"}
{"url": "https://standartnews.com/regionalni/apartament-v-kavatsite-kolkoto-luksozna-vila-na-bali-400139.html", "text": "Агенция за недвижими имоти е пуснала в офертите си луксозен пентхауз, който се намира на Каваците. А цената е 630 хиляди евро или 2195 €/м². За същата цена може да си купите и супер луксозна вила на брега на океана на остров Бали. Все пак, в офертата за Пентхауса се подчертава, че той също е с невероятни гледки, а всичко в него е с качествено изпълнение. Пентхаусът се състои от: коридор с антре, просторна всекидневна с трапезария и кухненска част, родителска спалня с отделна баня, детска спалня с баня, дрешник, санитарен възел, допълнителен двустаен апартамент със всекидневна, спалня и баня/WC, обходна тераса от 250 кв.м с впечатляваща морска панорама. Комплексът е разположен на самата плажна ивица до къмпинг Каваци. \"Уникалността на най-красивия плаж в близост до Созопол, на Южното Черноморие е съчетанието от мекия пясък, широката и дълга ивица, слънчевите дюни, нежния морски бриз и прохладата на зеленината, която обгражда местността\", пише в обявата. И все пак, не е необходимо да се бъркате толкова дълбоко, за да се сдобиете с апартамент на първа линия и то отново в Каваците. Справка в друга агенция за недвижими имоти сочи, че там се продава тристаен апартамент на първа линия за... 44 хиляди лева или 356 евро/кв. м. Разликата действително е огромна. Ето и друго предложение, което също е достъпно - Обзаведено студио в Берлин Грийн Парк Апартхотел, Златни пясъци. Цената е 39 900 евро. То е част от хотелски комплекс Берлин Грийн Парк, разположен в северната част на Златни пясъци, само на 250 м от морето, на тихо и спокойно възвишение, от което се открива прекрасна панорама. Хотелът е заобиколен от тиха гора, зелени площи, цветни лехи и е отдалечен само на няколко пешеходни минути от плажа и яхтеното пристанище.  ", "date": "2019.08.24", "title": "Апартамент в \"Каваците\"  колкото луксозна вила на Бали"}
{"url": "https://www.standartnews.com/chudesata_na_balgariya/prsten-razkri-vnuka-na-dobrotitsa-400115.html", "text": "Един разкошен златен пръстен вдигна още малко завесата над историята на една от българските столици - Калиакра. Разкошното бижу с надпис, изображение на гълъб и монограми от двете страни на Палеолозите, бе открито в царския некропол в града на деспот Добротица. То е от известния „Калоянов тип“, но с много по–детайлна и изящна украса по халката. Доц. д-р Бони Петрунова, директор на НИМ, която от години проучва крепостта на носа попадна на гроб от ХІV в. на млад мъж. Той е бил положен в земята с много богати дарове. Върху тялото му бил поставен лакримарий - съд за събиране на сълзите на оплаквачките. Но голямата находка - пръстенът с монограмите на императорската фамилия в Константинопол, изскача от торбичка, сложена отляво на скелета. \"Разкошна изработка. В средата е изобразена птица, най-вероятно гълъб\", разказва доц. Петрунова. Най-хубавото е, че на пръстена е изписано името на неговия притежател - Господин Георги Палеолог. Подобно скъпо бижу и то с надпис и монограми говори, че става въпрос за виден аристократ от Калиакра. Това е вторият златен пръстен, открит в крепостта, но единственият с надпис и име. Тепърва доц. Петрунова ще доказва кой е знатният Георги. Досега той е непознат на историците, името му не се среща в писмените паметници. Затова топ археоложката трябва да открие кой е. Доц. Петрунова обаче вече има хепотеза, по която работи. Малко романтично, както тя самата казва, но вярва, че това е внукът на деспот Добротица - от дъщеря му, която се жени за престолонаследника на Палеолозите - Михаил Палеолог. Причината да ми хрумне тази хипотеза е, че от двете страни на пръстена се вижда монограмът на Палеолозите. Тоест човекът, когото сме намерили е бил наследник едновременно на трона на Калиакра и на Палеолозите във Византийската империя, обяснява директорът на НИМ. Тя проучва средновековната морска столица на България от 2004 г. Финансирането на разкопките това лято е от Министерство на Културата и Община Каварна. Тази година проучвания продължават в същия сектор, в който миналото лято екипът на доц. Петрунова откри глиненото гърне със златно съкровище, което стана известно като \"татарската плячка\". То бе намерено под подовото покритие на опожарено в края на ХІV век помещение. Гърнето е пренесло през вековете най-голямото съкровище по земите ни от този период. Цели 957 предмета: 873 сребърни и 28 златни монети, 11 златни обеци, 2 пръстена - златен и сребърен, единият с камък, четири мъниста от скъпоценни камъни и злато, апликации и катарами. Според доц. Петрунова, твърде вероятно е скъпоценностите да са заграбени от различни хора по време на някое от големите нападения над столицата на Добруджанското деспотство през ХІV в. В опита си да скрие плячката, крадецът ги е закопал под пода на къщата си, но не е могъл да опази заграбеното, защото и неговият дом е бил опожарен. В края на миналата година съкровището заблестя в Кръглата зала на НИМ като част от специалната изложба за златното археологическо лято на археолозите от музея. До края на годината Националният исторически музей ще публикува е каталог на \"Татарската плячка\".  Директорът на НИМ се надява да попадне на още много интересни находки, защото некрополът е много голям и е с много богати дарове. По тях може да се съди, че това е некрополът на аристократичната прослойка към двора на деспот Добротица и неговият син Иванко Тертер. Още в първата година, когато започват проучванията тя намира две златни монети, поставени на очите на покойник. Сега, преди пръстена, пък попада на две разкошни златни обеци. В гроба на Георги Палеолог археологическият екип разкри богати дарове, които дават възможност да се възстанови ритуала по изпращането на младия покойник. Погребението е извършено през втората половина на XIV век, като ямата е оформена върху скалата с ограждане от камъни. Благородникът е бил положен в ковчег, от който има добре запазени следи. Лицето му е било покрито с луксозна материя, върху тялото му са поставени даровете и стъкленият лакримарий. За последните 16 сезона са откривани множество богати погребения на калиакренската аристокрация. Сред ценните находки са богослужебни книги със сребърен обков, които са били поставяни са били върху лицето на висши духовници при погребението им. Една от най-знаковите находки в Калиакра остава пръстенът-убиец. Бижуто с тайник за отрова е единствено по нашите земи от онова време.", "date": "2019.08.24", "title": "Пръстен разкри внука на Добротица"}
{"url": "https://standartnews.com/svyat/koya-e-nay-skpoplatenata-aktrisa-v-sveta-400144.html", "text": "Американската кинозвезда Скарлет Йохансон и тази година остава най-скъпоплатената актриса в света, според публикуваната в сряда класация на сп. \"Форбс\", предаде Франс прес. 34-годишната актриса тази година е спечелила с 15,5 милиона долара повече отколкото през 2018 г., най-вече благодарение на световния успех на последния филм от сагата \"Отмъстителите: Краят на играта\", за който получи 35 милиона долара. Неравенствата в заплащането на актьорите и актрисите обаче се запазват в полза на мъжете: въпреки спечелените 56 милиона долара (от юни 2018 до юни 2019 г.), Йохансон е чак на 8-о място в подреждането на най-добре платените изпълнители като цяло. Актьорът, който се нарежда на първо място по приходи сред мъжете обаче - Робърт Дауни младши, е получил за ролята си в същия филм 55 милиона долара. \r\nСпоред класацията на \"Форбс\", най-скъпоплатеният актьор тази година е Дуейн Джонсън - Скалата с 89,4 милиона долара, следван от Крис Хемсуърт със 76,4 милиона и Робърт Дауни с 66 милиона долара. На второ място в женското подреждане е София Вергара - звезда от телевизионния ситком \"Модерно семейство\", с 44,1 милиона долара. На трета позиция е Рийз Уидърспун с 35 милиона. Следват Никол Кидман - 34 милиона, Дженифър Анистън - 28 милиона, Кейли Куоко - 25 милиона, Елизабет Мос - 24 милиона, Марго Роби - 23,5 милиона, Чарлийз Терон - 23 милиона и Елън Помпео - 22 милиона долара.", "date": "2019.08.24", "title": "Коя е най-скъпоплатената актриса в света"}
{"url": "https://standartnews.com/kultura/todor-kolev-se-sstezava-s-al-pachino-v-karlovi-vari-400105.html", "text": "„Никога не съм бил достатъчно глупав, за да се изживявам като оптимист“, казваше Тодор Колев.  Големият актьор, който на 26 август можеше да празнува 80, остана реалист до финала на земните си приключения. Българският Чарли Чаплин си отиде на 73 – и колкото да звучи като клише, мястото му в киното, театъра, телевизията и музиката наистина и безнадеждно остава празно. Дори в зенита на бляскавата си кариера коментираше с тъга: „Всеки да си оре неговата нива. Борих се достатъчно – каквото можах, направих. Време е младите да дойдат и да се пробват. Човек трябва да знае кога да спре. Това е много важно. Драматичен съм, защото такова ни е времето, такъв ни е животът“.  В последните години от земното си битие Адама беше отчаян от бездарниците и интригантите в гилдията, от липсата на вкус у публиката, от евтините пошлотии в афиша. „В България открай време властва лош навик – никой не го е грижа. Най-голямата ми илюзия се оказа, че изкуството може да помогне за промяната. Но никой не може да излъже живота – въпреки че е пълно с фалшиви герои, които не се осъзнават в този смисъл. Най-печалното е, че не умеем да се състезаваме, а искаме да побеждаваме“, съжаляваше той за „устойчивия“ ни национален модел. И концентрираше цялата немощ на интелекта в единствено изречение: „Днес няма кой да напише пиеса като „Човекоядката“, вече няма автори като Иван Радоев“.  Но беше категоричен, че актьорите успяват да отсрамят арт съсловието. „Те са действителните ни таланти – въпреки че никога не са получавали това, което им се полага. А американските продукции им плащат колкото на обущарите в Холивуд. Затова не им обръщам внимание – въздухарска работа. А ние сме професионалисти – всичко друго може да бъде спорно, само това – не. Когато Луиджи Перели дойде да снима „Дело по съвест“ у нас, остана изумен и възхитен“, споделяше Тодор Колев, изиграл десетки роли в комедии и драми. Самият той определяше като най-трагичен образ пред камерите своя криминален инспектор в „Смъртта може да почака“ на Евгений Михайлов. „С удоволствие приех огромното предизвикателство, за да докажа, че е по-лесно да разплачеш зрителите, отколкото да ги разсмееш“, беше искрен асът в седмото изкуство. Той никога не е крил, че е много голям късметлия в този „бизнес“. Когато Николай Волев се чуди кой да бъде „Двойникът“ – тоест братовчедите Деневи - се колебае между Ицхак Финци и Тодор Колев. Режисьорът доста дълго наистина е раздвоен – първият е супер заради завършеното си излъчване на научен работник, а вторият е супер заради дарбата си да влезе в кожата на страхотен бакалин.  И той влиза – въпреки че току-що са му правили операция на скъсан минискус и в някои кадри дори понакуцва. През 1981-а Адама получава наградата на фестивала във Варна, а на международния форум в Карлови вари неговите Деневи го извеждат на върха, където се състезава с Ал Пачино за актьорския приз. Друг - вече натурален италианец, Нино Манфред пък праща бутилка уиски, след като озвучава на родния си език Пурко от „Господин за един ден“. Тодор Колев получава още едно значимо признание за персонаж в лента на Волев. След прожекцията на фестивала в Гренобъл френска критичка казва: „Когато си отиде Виторио де Сика, решихме, че с него си е отишла и елегантността на комедията. Но дойде човек от далечна източна страна, за да ни покаже, че елегантната комедия все още някъде съществува“.            Всъщност първата главна роля на Адама е в „Последният ерген“ на Володя Янчев. За малко да се размине с нея, защото Христо Сантов, тогавашният шеф на Киноцентъра, е против толкова сериозен театрал да се чапрази в комедия.  Володя Янчев, който по-късно ще направи истинския хит „Топло“, е толкова бесен от опита да блокират проекта му, че е готов да вдигне скандал чак в ЦК на БКП. Но перипетиите не спират до тук – Павел Писарев, който е партийната „шапка“ на Киноцентъра, лично сяда да премонтира някои сцени, които не му „харесват“.  А Тодор Колев, който никога не си оставя магарето в калта, директно го пита защо си е позволил да се меси в творческия процес. БКП-велможата изригва във възмущение от неудобния въпрос, но не дава логичен отговор. Лошите са другото амплоа на Тодор Колев. Никола Корабов го вика за „Иван Кондарев“, а Адама до последно помни снимките на историческата драма, защото едва не губи живота си след един от работните дни на терен. Тогава една вечер го връщат в София, защото на сутринта има репетиция, а после и представление. При чешма на Витиня шофьорът пропуска да дръпне ръчната спирачка и автомобилът със спящите в него Тодор Колев и Иван Несторов поема към близката пропаст и двамата успяват да скочат в последния момент. Адама е „лош“ и в „Един миг свобода“ на Иванка Гръбчева – поручик от жандармерията. Докато снимат в затвора, му показват убиеца на Сашо Сладура.   На Тодор Колев не му липсват приключения и в музиката. Той разказва в мемоарите си, че първият му албум – две големи плочи – доста време чака да бъде пуснат. Излиза след обаждане на Стоян Михайлов, с когото Адама почти не се познава, но висшият БКП-функционер безкрайно го уважава. През 2002-а пък беше премиерата на „Най-доброто“, изпято за 25 години. Тогава Тодор Колев разказа пред „Стандарт“, че пише текста за „Как ще ги стигнем американците“  на връщане от турне. „Оркестърът продължи към София – по принцип винаги съм обичал да шофират сам. Спрях колата на паркинг след Перник. Идеята вече беше узряла и думите сами тръгнаха. Написах ги на листче. В онези години човек не се страхуваше в тъмното. Атмосферата по шосетата беше по-друга. Прибрах се бързо в къщи и пуснах „Лет ит би“ на „Бийтълс“, чиято музика реших да използвам и работата стана. „Автобиография“ пък се „пръкна“, докато с Борис Христов отивахме на гости в провинцията. По целия път му тананиках и пеех. Той хареса текста и аз щях да се спукам от гордост, защото много харесвам неговата поезия. Борето високо оцени моето чувство за хумор, играта с циганския словоред страшно му допадна. Много съм благодарен, че ми позволи да превърна в песен неговото стихотворение „Петима музиканта“. „Малката“ също е с дълга история. Канех се да я направя 20 години. Беше ми в главата. Но уж всичко ми беше ясно, но все не сядах да я довърша. Накрая се реших – платих си целия масраф и я записах в студио. Само и само да се освободя от нея. Сюжетът е следният: солиден мъж се влюбва в младо момиче и се женят. На финала тя го застрелва. Той пада и кашляйки прошепва: „А аз си мислех, че тя е малка“ – страшна драма“.  Първото си шоу Адама завихря, докато е в детската градина в родния Шумен. Покатерва се по стъпалата в основното училище – рецитира безумно стихотворение, в което се кани да убие Хитлер и извисява гласче за песничката „Окей, Америка е тук“. Вече в прогимназията е дежурен в литературно-музикалните програми, тъй като свири чудесно на акордеон и цигулка. Докато другите танцуват във физкултурния салон, той пее все още разрешените през 50-те парчета на Бил Хейли.                ", "date": "2019.08.24", "title": "Тодор Колев се състезава с Ал Пачино в Карлови вари"}
{"url": "https://www.standartnews.com/sport/levski-se-vrna-otnovo-na-prvoto-myasto-400151.html", "text": "Левски победи Локомотив (Пловдив) с 1:0 в съботното дерби от 7-ия кръг на efbet Лига на стадион \"Виваком арена Георги Аспарухов\". Найджъл Роберта вкара единственият гол в мача в 59-ата минута. Успехът изведе Левски отново начело в класирането с 16 т. Лудорец е втори с 14, но мач по-малко.", "date": "2019.08.24", "title": "Левски се върна отново на първото място"}
{"url": "https://standartnews.com/svyat/zelenski-vleze-v-kapana-na-svoite-obeshchaniya-400150.html", "text": "  ? \r\n- Да започнем с вътрешната политика. Много неща ще зависят от новоизбрания на 21 юли парламент. В Украйна тези избори са важни, тъй като парламентът играе голяма роля в управлението на страната. При това неговата партия „Слуга на народа“ ги спечели с убедителни 43%. Това е много висок резултат, като се има предвид, че тази партия за сега съществува само на хартия. Нищо не знаем за нея, какво представлява, какви са целите ѝ, какви задачи си поставя, каква е нейната програма и т.н. Но от друга страна, в Украйна нещата се развиват по вече утвърдени модели – появяват се някаква политическа личност и около нея започва да се формира някаква партия, в нашия случай това е Зеленски, по-рано беше Порошенко. Партията ще се строи отгоре надолу, а не както обикновено – отдолу нагоре по схемите на базовата демокрация. Бих добавил и още едно обстоятелство, че половината от депутатите бяха издигнати на мажоритарен принцип – пряко от избирателните окръзи. Това също затруднява прогнозата. Вече много пъти към Украйна бе отправян упрек от страна на Запада в избирателната система да бъде премахната мажоритарната компонента и да остане само пропорционалният принцип. Но такава реформа не бе осъществена и половината от депутати бяха избрани пряко. Украинският опит показва, че те се издигат като независими депутати, но след това по правило, те застават на страната на правителственото мнозинство. Затова много въпроси все още са отворени. -  \r\n- В тази област президентът разполага с достатъчно големи пълномощия. Тук също има доста неясни неща и открити въпроси. За сега като че ли има някаква приемственост. Зеленски вече успя да се срещне с Емануел Макрон и Ангела Меркел, предстои му среща и с Доналд Трамп. Темите на тези срещи не са нови: конфликтът в Донбас, продължаването на Минския процес. По тази причина очакваме и известна приемственост в украинската външна политика. \r\n- От една страна, оказвайки натиск върху Русия с поддържането на санкциите срещу нея. От друга страна, влияейки на Украйна да изпълнява своите задължения по трайно и дългосрочно прекратяване на огъня. Едва след това може с политически усилия да се постигне някакъв напредък. Разбира се, от страна на ЕС и на Германия възможностите за влияние върху Украйна са твърде ограничени. От страна на Русия за сега не виждам смекчаване на позицията - напротив, имам предвид издаването на руски паспорти на населението от Донецката народна република и Луганската народна република. Предполагам, че украинското ръководство го приема като оказване на натиск. \r\n- Зеленски заяви, че ще извърши проверка на този закон и ще я възложи на съдебните органи. Въпросът е доколко съдът и проверката ще са независими. Също така ще има значение и това как Съветът на Европа и Венецианската комисия ще оценят хода на реформите в Украйна. За сега е трудно да се каже доколко този процес е ефективен и  какъв е характерът на неговото развитие и посока. Преди време Порошенко уверяваше Меркел, че приемането на въпросния закон било част от неговата предизборна борба, която уж била построена на патриотизма – армия, език, вяра! С тези три опори той щял да се опита да спечели изборите. И сега този закон става сериозна спънка и предизвикателство за новото ръководство на страната. - Мисля, че във външната политика той няма голям периметър за изменение на предишния курс. Това, което би било възможно е да предвижи напред процесът в Донбас, който по принцип е в областта на вътрешната политика. Още повече, че това беше едно от ключовите му заявления в предизборната му борба. Ако удържи на думата си, това ще подобри и облекчи значително живота на хората в ДНР и ЛНР.  Това са въпросите свързани преди всичко с изплащането на пенсиите, на различни видове социални помощи и надбавки, а също и отмяната на икономическата блокада, която Украйна наложи на тези области. Тези въпроси са предмет на обсъждане и на контактната група по Минския формат. Зеленски получи мандат на доверие от своите избиратели именно и най-вече за тези свои обещания и той сега е в капана на своите заявления – цялата му легитимност е построена на неговите обещания да осъществи политически промени. Тук е много важен и комуникационният подход – как ще води разговорите и какви обещания ще дава на хората от източната част на Украйна. През последния период от управлението на Порошенко и по време на самата му предизборна борба бе натрупан доста негативен баласт. На Зеленски му предстои доста работа за да създаде нови перспективи за общуване с ДНР и ЛНР. \r\n- Разбира се, че ще им се наложи да работят със Зеленски. Въпросът е в това как и по какъв начин ще бъде изградено бъдещото сътрудничество. В навечерието на изборите Макрон се оказа най-мъдър сред европейците – той изказа своята поддръжка и на Порошенко, и на Зеленски. Меркел се срещна единствено с Порошенко, оправдавайки се, че бил действащият президент и нещо от този род. Мисля, че и ЕС и Франция и Германия ще заемат изчаквателна позиция. Важни ще бъдат непосредствените контакти със Зеленски. Едно нещо вече е съвсем ясно – предстои да се работи със съвършено нови и непознати хора и това няма да е лесно и просто. Всичките контакти, които бяха създадени в продължение на много години изведнъж вече не съществуват. Извършват се и предстоят сериозни кадрови изменения, в т.ч. и в украинското външно министерство. Този процес ще засегне и двете страни – и ЕС, и самата Украйна. Но не мисля, че като цяло позицията на Германия или на ЕК по Украйна ще се измени. - \r\n- Не само, Германия най-внимателно ще следи как ще се развива процесът на реформите в Украйна. На първо място – доколко сериозно ще се осъществява борбата с корупцията. Също така от него се очакват мерки и действия, които да водят до укрепване на правната система и на правните реформи. Това за ЕС, мисля и за самата Украйна, трябва да е очевидно – единствено спазването на правните норми и създаването на ефективна правна система могат да създадат стабилност и сигурност в развитието на страната. \r\nВ заключение мога да кажа – има нерешен военен въпрос в източната част на страната, има неясна външнополитическа компонента, но в крайна сметка по-нататъшното развитие на страната ще зависи от вътрешнополитическата стабилност на обществото, където има още много да се работи.", "date": "2019.08.24", "title": "Зеленски влезе в капана на своите обещания"}
{"url": "https://standartnews.com/kultura/samo-kinokhitove-na-apoloniya-400124.html", "text": "Само кинохитове са в афиша на „Аполония“ – издание № 35 на фестивала на изкуствата ще се случи между 29 август и 7 септември в Созопол.  На 30 август от 23 часа емоциите започват с „Да ходиш по вода“ на Андрей Паунов - филм за един от най-мащабните арт проекти, реализирани някога, замислен още  през 1970-а  от Кристо и покойната му съпруга  Жан-Клод. Лентата проследява отблизо процеса по осъщестяването – плаваща пътека в езерото Изео в Италия, която  свързва брега при Сулцано с островите Монте Изола и Сан Паоло от 18 юни до 3 юли 2016-а. Хиляди се отправят към  подножието на Алпите, където оранжевите полиетиленови кубове покриват езерото и  дават неповторимата възможност да се ходи по вода. На 31 август гледаме „Дворците на народа“ на Борис Мисирков и Георги Богданов – опит за философско осмисляне на наследството и реалността, в която живеем вече 30 години. Както всяка друга власт в историята, и тоталитарната идеология има нужда да смайва и смазва масите с великолепие и мащабност. Резултатът са дворците на народа. Някои от тях все още не са завършени, други вече са разрушени... Някои са освободени от първоначалната си функция и търсят ново съдържание, други все още обслужват целта, за която са построени. На 1 септември е „Flutter/Трептящ“ на Владимир Тодоров и Иво Венков - кратък анимационен филм за отчаянието, надеждата и силата на любовта. Главният герой Флео е изгнаник, чиято съдба е да се движи по тъмните улици на града. Докато останалият свят потъва в ежедневието си, той става невидим. Затворен в тяло, което го държи здраво прикован на земята, Флео може само да гледа от разстояние как другите преодоляват законите на гравитацията и летят свободно... Същата вечер е и „Снимка с Юки“ на Лъчезар Аврамов и Димитър Стоянович с  Рушен Видинлиев, Кики Сугино, Димитър Маринов, Серафим Тодоров. Драмата е по едноименния разказ от сборника  „На Изток от Запада“ на Мирослав Пенков. Георги и Юки се запознават по време на емигрантския си живот в Канада и с надеждата да имат истински пълноценно семейство пристигат в България.  За нещастие двамата стават участници в пътен инцидент. Трагедията и последиците от нея преобръщат живота им – заедно ще трябва да намерят отговори за бъдещето си. На 2 септември е „Ирина“ на Надежда Косева с Мартина Апостолова, Ирини Жамбонас, Христо Ушев, Касиел Ноа Ашер, Александър Косев, Красимир Доков. Ирина живее в малък миньорски град и работи в крайпътна кръчма. В един и същи ден мъжът й е осакатен в злополука, а тя – уволнена от работа. За да спаси семейството си, Ирина решава да стане сурогатна майка – да износи детето на непознати хора срещу заплащане. Това е филм за прошката. Задава морални и етични въпроси, но ни отвежда там, където правилни отговори няма. На 3 септември е „Можеш ли да убиваш“ на Иван Ничев и Юрий Дачев - с  Ясен Попов, Ивайло Драгиев, Атанас Найденов, Николай Върбанов, София Маринкова, Емилия Радева, Добри Манев, Елена Иванова... Рaзĸaзът е зa няĸoлĸo мъжe oт нaй-бeднитe чacти нa Бългapия, ĸoитo тъpcят вcяĸaĸъв нaчин дa избягaт oт мизepиятa. Тe решават дa cтaнaт вoйници, нaдявaйĸи ce няĸoй дeн нeщaтa дa бъдaт пo-дoбpи. „Постарал съм се да има и усмивка, и ирония, но има и тъга. Това е моментна снимка на нашия живот. Исках да направя филм, който да стигне и до онези, които управляват кораба, наречен България. Има проблеми, които трябва да се решат днес, а не някога. Това е метафора за съвременна България – какво може да направи един човек, за да живее по-добре“, аргументира се Иван Ничев. На 4 септември е премиерата на „Гешев“ на Васил Барков и Марин Дамянов. Никола Гешев е несменяем полицейски шеф в Царство България. Десетки години е ръководил борбата срещу всеки, който заплашва устоите на държавата, но най-вече – срещу  комунистите. За едни Гешев е зъл гений, за други – просто талантлив полицай. Гешев изчезва безследно на 9 септември 1944 година.  Според някои е убит на границата, според други е доживял дълбока старост някъде по света. Гешев е сред най-загадъчните фигури в българската история. на 5 септември „Изкушението Павел Койчев“ е реверанс към юбилея на големия скулптор, чиито произведения са аплодирани в Европа и САЩ. С душата на дете и с енергията на тийнейджър 80-годишният артист вае между пръстите своите триизмерни скулптури-приказки: илюзорни разкази за по-щастливо човечество; милостиви притчи за неслучилия се проект Господен... И не иска нищо за себе си. На 6 септември ще се завърти „Лятото на Обичайните заподозрени“ на Камелия Петрова - историята на едно пътуване с много музика, запечатало различни моменти – зад сцената, в буса, на брега на морето.  ", "date": "2019.08.24", "title": "Само кинохитове на „Аполония“"}
{"url": "https://standartnews.com/sport/lindzi-von-se-sgodi-400092.html", "text": "Олимпийската шампионска в ските Линдзи Вон е сгодена и върви към втори брак в живота си. Гардът на отбора от НХЛ Ню Джърси Девилс Пи Кей Събън обяви техния годеж в статия в списание \"Вог\". \"Още от самото начало на нашата връзка знаех, че е различен. Но аз бях омъжена преди и поради тази причина не се решавах на такава стъпка. Доста се колебаех, а и през цялото това време не мислех, че ще намеря правилният човек\", разказва Линдзи Вон. \"Но след няколко месеца познанство и срещи, разбрах: това е човекът, с който искам да бъда. Той ме прави толкова щастлива, позитивна и енергична\", допълни 34-годишната звезда в ските. 30-годишният Събън това лято смени отборите, след като Нешвил го пратиха в Ню Джърси. \r\nТой е направил предложението миналия месец, когато е поднесъл на любимата си камък с изумруден пръстен в дома на двойката в Лос Анджелис. Според списание Вог на ппръснета има изумруд, тъй като зеленото е любимият цвят на Вон и това е нейният камък според зодиака.", "date": "2019.08.24", "title": "Линдзи Вон се сгоди"}
{"url": "https://standartnews.com/kultura/tants-film-fest-v-ndk-400129.html", "text": "Киномания, най-утвърденият и престижен екранен форум у нас, стартира поредица от тематични седмици. Първата е в навечерието на фестивала и ще представи селекция от ленти, чиито теми са фокусирани около класическата и модерната хореография. „Танц филм фест“  започва на 24 септември в „Люмиер”, ще продължи до 30 септември и ще включва игрални и документални продукции – премиери и утвърдени заглавия, но само с една прожекция. Откриването е с „Рудолф Нуреев: Бялата врана” – хитът, който обра овациите на публиката и медиите в зала 1 миналия ноември. Историята е за един от най-легендарните балетни артисти за всички времена. Режисьор е Ралф Файнс, който споделя, че е провокиран от „силата на младия изпълнител, който е жаден да разбере кой е като артист и човек, от силата на неговия дух, неговата решителност”.  Още един филм с участието на самия Рудолф Нуреев и Марго Фонтейн ще види публиката на 25 септември от 18, 30 - „Лебедово езеро” на Трък Бранс. Когато постановката на Виенската опера е заснета, Марго Фонтейн е вече жива легенда, а кариерата на на Нуреев след бягството му от Съветския съюз тъкмо набира скорост. С присъщата си дързост той ревизира каноничната хореография на Мариус Петипа и предлага своя версия на великия балет на Чайковски, извеждайки принц Зигфрид като доста по-равностоен партньор на Одета/Одилия. Нуреев и Фонтейн перфектно съчетават новаторски класически балет и модерен танц. Смятано за едно от най-великите партньорства на всички времена, за това изпълнение самият Нуреев казва: „Танцувахме като едно тяло и една душа”.", "date": "2019.08.24", "title": "Танц филм фест в НДК"}
{"url": "https://standartnews.com/sport/kodinov-specheli-srebro-ot-svetovnoto-po-kanu-kayak-400116.html", "text": "Ангел Кодинов спечели сребърен медал от Световното първенство по кану-каяк за мъже и жени в Сегед (Унгария). Българинът завърши на второ място в дисциплината 500 м едноместно кану, вземайки дистанцията за 1:54.49 мин. Преди него финишира само германецът Себастиан Брендел с 1:53.59 мин., а трети завърши Олег Тарновски (Молдова). Преди по-малко от месец Кодинов спечели два бронзови медала на Световното първенство до 23 години – на 200 и 1000 м.", "date": "2019.08.24", "title": "Кодинов спечели сребро от световното по кану-каяк"}
{"url": "https://standartnews.com/sport/levski-e-domakin-na-loko-pd-dnes-400093.html", "text": "Левски и Локо (Пд) играят довечера от 20,30 ч на \"Виваком арена Георги Аспарухов\" в мач от 7-ия кръг на efbet Лига. Преди това от 18,00 ч Ботев (Пд) е домакин на Витоша. Вчера в първите две срещи Царско село победи Берое с 2:1, а Арда и Черно море завършиха 0:0. В класирането води Лудогорец с 14 т, пред Левски - 13, Локо (Пд) - 13 и др.", "date": "2019.08.24", "title": "Левски е домакин на Локо (Пд) днес"}
{"url": "https://standartnews.com/sport/botev-pd-sprya-seriya-ot-4-macha-bez-pobeda-400146.html", "text": "Ботев (Пд) надигра с 2:1 Витоша в мач от 7-ия кръг на efbet Лига и прекъсна лошата си серия от четири поредни шампионатни двубоя без победа. В герой за канарчетата се превърна хърватинът Марко Перван (22, 60), а удари и греда. За Витоша се разписа Илия Димитров (33). Малко след втория гол на Ботев Кабов удари греда и пропусна да направи 2:2. Ботев игра без голямата си звезда Тодор Неделев, който се контузи на тренировката в петък.", "date": "2019.08.24", "title": "Ботев (Пд) спря серия от 4 мача без победа"}
{"url": "https://standartnews.com/sport/chelsi-s-prvi-uspekh-v-angliya-400126.html", "text": "Челси постигна първата си победа за новия сезон в английското първенство по футбол. \"Сините\" се наложиха с 3:2 при гостуването си на Норич. Точни за успеха на Челси бяха Тами Ейбрахам (3 и 68) и Мейсън Маунт (17). Това е и първа победа за Франк Лампард като мениджър във Висшата лига. Тя обаче не дойде никак лесно. Челси повеждаше на два пъти в резултата, а Норич изравняваше с Тод Кантуел (6) и Теему Пуки (30). Все пак при третия гол на гостите, който бе дело на Тами Ейбрахам (68) от Норич не успяха да стигнат до чудото и точката.", "date": "2019.08.24", "title": "Челси с първи успех в Англия"}
{"url": "https://standartnews.com/sport/tezhka-kontuziya-otnema-nedelev-na-kanarchetata-400117.html", "text": "Звездата на Ботев Пловдив е получил тежка контузия по време на тренировка. Не се знае за колко дълго Неделев ще е аут, но се говори за сериозна травма и дълго отсъствие от терените.  Той е играчът, който самоделно донесе единствената победа на \"жълто-черните\" в сезона до сега и макар и отсъствието му да не натежи в предстоящия мач срещу Витоша, то ще се усети по-сериозно при следващия мач срещу градския съперник Локомотив. В понеделник футболситът ще мине през ядрено-магнитен резонанс, когато ще стане ясно състоянието на фтболиста и ще се знае с точност колко дълго няма да играе.", "date": "2019.08.24", "title": "Тежка контузия отнема Неделев от \"канарчетата\""}
{"url": "https://standartnews.com/sport/manchestr-yunayted-s-istoricheska-zaguba-400148.html", "text": "Манчестър Юнайтед допусна шокираща загуба вкъщи срещу средняка Кристъл Палас с 1:2 в третия кръг на Висшата лига. Това е първа победа за Палас над \"Олд Трафорд\" от 30 години. Поражението оправда очакванията на фенове и специалисти за слаб старт на сезона на мениджъра на Юнайтед Оле Гунар Солскяер. Джордан Аю откри за гостите от Палас в 32-ата минута. Маркъс Рашфорд изпусна дузпа и шанса да изравни. в 69-ата минута. Все пак Манчестър направи 1:1 в 89-ата минута чрез Джеймс. Ван Анхолт обаче наказа сурово Юнайтед в 93-ата минута.", "date": "2019.08.24", "title": "Манчестър Юнайтед с историческа загуба"}
{"url": "https://standartnews.com/sport/levski-se-vrna-otnovo-na-prvoto-myasto-400151.html", "text": "Левски победи Локомотив (Пловдив) с 1:0 в съботното дерби от 7-ия кръг на efbet Лига на стадион \"Виваком арена Георги Аспарухов\". Найджъл Роберта вкара единственият гол в мача в 59-ата минута. Успехът изведе Левски отново начело в класирането с 16 т. Лудорец е втори с 14, но мач по-малко.", "date": "2019.08.24", "title": "Левски се върна отново на първото място"}
{"url": "https://standartnews.com/sport/medal-za-blgariya-ot-svetovnoto-po-pluvane-400147.html", "text": "България вече има медал от световното по плуване за юноши в Будапеща. Представящият се много силно на шампионата Йосиф Миладинов спечели бронзовото отличие на 50 м бътерфлай с 23,48 сек. Преди дни 16-годишният плувец си осигури квота на 100 метра бътерфлай за Игрите в Токио 2020, а във финала на дисциплината завърши четвърти на шест стотни от медала.", "date": "2019.08.24", "title": "Медал за България от световното по плуване"}
{"url": "https://standartnews.com/sport/prvi-final-v-diamantenata-liga-za-tikhomir-ivanov-400152.html", "text": "Водещият български атлет в скока на височина Тихомир Иванов постигна исторически резултат тази вечер. Той зае седмо място в старта на Диамантената лига в Париж с 223 см и така си осигури за първи път в кариерата си място във финала на най-престижната верига в атлетиката. Битката за голямата награда в Диамантената лига за 2019-а ще е на 29-и август в Цюрих. Преди Париж Тихомир бе 13-и и се нуждаеше от изкачване с поне една позиция, за да участва на финала. Вкрайна сметка успя със седмото място в Париж. Майкъл Мейсън (Кан) спечели надпреварата с 228 см и се премести от 18 на 10-о място в генералното подреждане. Матеуз Призбилко (Гер) също дойде с 1 точа в Париж и 18 място, в момент се бореше за трета позиция, но впоследствие се смъкна до четвърто място в турнира и с общо 6 точки остана 16-и в генералното.     Андри Проценко (Укр) и Иля Иванюк също с 228 см са втори и трети в Париж.", "date": "2019.08.24", "title": "Първи финал в Диамантената лига за Тихомир Иванов"}
{"url": "https://standartnews.com/svyat/8-godishno-germanche-leti-ss-180-kmch-na-magistrala-400131.html", "text": "Германче на 8 години, което в началото на седмицата подкара автомобила на майка си на магистрала, повтори номера, като вдигна още по-висока скорост - 180 км/ч, предаде БТА. \r\nМомчето е взело ключовете от автомобила към полунощ и е тръгнало по магистралата от Зост към Дортмунд, който е на около 50 км. Друг шофьор съобщил на полицията, че дете кара с висока скорост в града, като \"червените светофари и пътните знаци никак не го интересуват\". Докато полицаите търсели автомобила, момчето излязло от града и се блъснало в камион на паркинг. Ранени няма, но колата е в окаяно състояние. При предишното бягство на момчето сигнал подаде майка му. Тогаво то се беше стреснало от развитата скорост и спря на паркинг. Майка му обясни, че то редовно кара картинг и преди време е шофирало лек автомобил в частна собственост.", "date": "2019.08.24", "title": "8-годишно германче лети със 180 км/ч на магистрала"}
{"url": "https://standartnews.com/svyat/tusk-na-g-7-da-pokanim-ukrayna-ne-rusiya-400114.html", "text": "Шефът на Европейския съвет Доналд Туск заяви в Биариц, където се провежда срещата на Г-7, че не може да се съгласи с предложението да се върне Русия обратно в клуба на най-големите индустирялни държави,  а призова да се помисли над идеята да се покани Украйна като гост на следващата среща. По-рано американският президент Доналд Тръмп се съгласи с предложението на колегата си от Франция Еманюел Макрон да се покани Русия на срещата на Г-7 през 2020 година в САЩ. Руският държавен глава Владимир Путин пък заяви, че счита за полезни всички контакти с най-индустриалните държави в света и не изключва възобновяване на формата Г-8. На свой ред германският канцлер Ангела Меркел пък свърза въпроса с връщането на Русия с прогрес в отношенията Москва- Киев.   Шефът на комисията по външна политика в германския парламента Норберт Рьотген пък каза, че връщането на Русия във формата на Г-7 ще бъде грешка, защото това решение ще даде погрешен сигнал към света. Според него няма никаква причини за това. Темата за връщането на Русия във формата Г-8 бе основна  преди основните срещи на най-големите индустиални страни. Домакин е френският президент Макрон, който обаче получи негативна новина от Тръмп още преди началото на големите разговори. Америка може да наложи мита на френското вино и то такива, каквито Париж още изобщо не е виждал, прогнозира амираканският президент като отговор на решението на френския парламент в средата на юли да удари с допълнително облагане най-големите американския цифрови компании като  Amazon, Apple, Facebook и Google. Не ми харесва, това, не е честно, каза Тръмп, но уточни, че самият той не е голям фен на тези компании, защото « те си остават противници на републиканците».. С голям интерес се очакваше и разговора му с министър председателя на Дания Фредериксон.  Тя ми се обади, отлично си поговорихме, разбрахме се по-късно пак да се чуем, каза Тръмп дни след като отказа посещение в Дания. Напрежението му с европейската държава тръгна след негово изказване, че Америка отново има амбиции да купи остров Гренландия, а датчаните му отговориха, че той не се продава.  ", "date": "2019.08.24", "title": "Туск на Г-7: Да поканим Украйна,  не Русия"}
{"url": "https://standartnews.com/svyat/makron-i-trmp-na-improviziran-obyad-400132.html", "text": "Френският президент Еманюел Макрон и американският му колега Доналд Тръмп разговаряха на четири очи на импровизиран обяд преди началото на срещата на върха на Г-7 във френския курортен град Биариц, предаде Франс прес. Двамата ръководители обсъдиха темите на дискусиите на форума, който се очертава да бъде особено напрегнат. Тяхната среща не беше предвидена предварително. Макрон и Тръмп обядваха в елегантния хотел \"Дю Пале\", където до понеделник лидерите на седемте най-развити страни ще обсъждат най-важните световни въпроси. Снощи американският президент отново заплаши да обложи с мита френските вина, ако Париж продължи да настоява да бъдат въведени такси за американските Интернет гиганти, припомня АФП.", "date": "2019.08.24", "title": "Макрон и Тръмп  на импровизиран обяд"}
{"url": "https://standartnews.com/svyat/elektronna-tsigara-pogubi-mzh-v-sashch-400136.html", "text": "Здравните власти в американския щат Илинойс потвърдиха първия в страната случай на смърт вследствие на заболяване, дължащо се на употреба на електронни цигари. \r\n \r\nПациентът, чиято самоличност не се съобщава, е починал от остро респираторно заболяване, съобщава Би Би Си. В съобщението на здравната агенция на Илинойс се посочва, че пациентът е във възрастовата група 17-38 години. \r\n \r\nНовината идва в период, в който в различни части на САЩ са регистрирани случаи на дихателни заболявания, които властите свързват с пушенето на е-цигари. Центърът за контрол и превенция на заболяванията обяви, че около 200 души в 22 щата са покосени от болест вследствие на употреба на този вид продукти. \r\n \r\nДиректорът на центъра Робърт Редфийлд е цитиран да казва, че пушенето на е-цигари излага потребителите на ефекта на различни субстанции, за чиито рискове има недостатъчно информация. В това число са ароматизаторите, никотинът, канабиноидите и разтворителите. Редфийлд добавя, че тези продукти не са безопасни за деца, младежи, бременни и дори за възрастни, които не са привикнали към пушене. \r\n \r\nСимптомите на заболелите, за които алармират властите, са кашлица, задух, умора, а в някои случаи повръщане и диария. \r\n \r\nЗасега няма сигурни доказателства, че случаите са свързани, но е факт, че те са нараснали с цели 40 само за 2 дни. Центърът за контрол и превенция на заболяванията посочва, че засега се знае, че не става въпрос са инфекциозно заболели. \r\n \r\n\"Много от тези 193 пациенти споделят, че наскоро са употребявали продукти, съдържащи THC - тетрахидроканабинол. Това е активна съставка в канабиса\", казва Редфийлд. \r\n \r\nПрезидентът на Aмериканската асоциация за бездимните продукти за пушене Грегъри Конли коментира в изявление, че е уверен, че заболяванията са свързани с употреба на продукти, съдържащи канабили или други синтетични наркотици, а не на никотин.", "date": "2019.08.24", "title": "Електронна цигара погуби мъж в САЩ"}
{"url": "https://www.standartnews.com/sport/levski-e-domakin-na-loko-pd-dnes-400093.html", "text": "Левски и Локо (Пд) играят довечера от 20,30 ч на \"Виваком арена Георги Аспарухов\" в мач от 7-ия кръг на efbet Лига. Преди това от 18,00 ч Ботев (Пд) е домакин на Витоша. Вчера в първите две срещи Царско село победи Берое с 2:1, а Арда и Черно море завършиха 0:0. В класирането води Лудогорец с 14 т, пред Левски - 13, Локо (Пд) - 13 и др.", "date": "2019.08.24", "title": "Левски е домакин на Локо (Пд) днес"}
{"url": "https://standartnews.com/svyat/samolet-leti-prazen-200-km-zaradi-uilyam-i-keyt-400141.html", "text": "\r\n  Ръководството на авиокомпанията \"Флайби\" е наредило самолет да лети без пътници 200 км, за да може принц Уилям и семейството му да пътуват в машина с нейното лого, а не с това на шотландската компания, която извършва полетите от Норич до Абърдийн от тяхно име, съобщи в .\"Дейли мейл\". \r\n \r\nКралското семейство не е знаело, че евтиният им полет всъщност никак не е бил екологичен. \r\n \r\nТъй като самолетът, който обичайно е летял по линията, също се е придвижил празен след около 45 минути, двата полета са произвели общо 4,5 тона въглеродни емисии. \r\n \r\n\"Това е изключително необичайно и прави за посмешище похвалните опити на семейството да пътува по-икономично и щадящо за околната среда\", каза неназован източник от транспортния сектор. \r\n \r\n\"Очевидно вината не е тяхна, то това е абсолютно нелепо\". \r\n \r\nГоворител на компанията \"Флайби\" отрече те да са отговорни за решението, като каза, че за тази линия се оперира от \"Истърн еъруейс\". От \"Истърн еъруейс\" отговориха, че серията от полети няма значение, \"стига всички да са пътували добре\". \r\n \r\nПринц Уилям трогна британците, като заведе семейството си в Шотландия на гости на кралица Елизабет Втора с пътнически самолет,за разлика от брат си Хари, който за 11 дни пътува четири пъти с частен самолет. \r\n ", "date": "2019.08.24", "title": "Самолет лети празен 200 км заради Уилям и Кейт"}
{"url": "https://www.standartnews.com/sport/kodinov-specheli-srebro-ot-svetovnoto-po-kanu-kayak-400116.html", "text": "Ангел Кодинов спечели сребърен медал от Световното първенство по кану-каяк за мъже и жени в Сегед (Унгария). Българинът завърши на второ място в дисциплината 500 м едноместно кану, вземайки дистанцията за 1:54.49 мин. Преди него финишира само германецът Себастиан Брендел с 1:53.59 мин., а трети завърши Олег Тарновски (Молдова). Преди по-малко от месец Кодинов спечели два бронзови медала на Световното първенство до 23 години – на 200 и 1000 м.", "date": "2019.08.24", "title": "Кодинов спечели сребро от световното по кану-каяк"}
{"url": "https://standartnews.com/biznes/fich-potvrdi-dlgosrochniya-ni-krediten-reyting-400095.html", "text": "Международната рейтингова агенция „Фич“ потвърди дългосрочния кредитен рейтинг на България в чуждестранна и местна валута \"BBB\", съобщават от Министерството на финансите. Перспективата остава положителна. Оценката за кредитния рейтинг е подкрепена от стабилните външни и публични финанси, благонадеждната политика за постепенно присъединяване към членство в еврозоната и перспективите за устойчив растеж. „Фич“ прогнозира реалното нарастване на БВП да възлезе на средно 3,3 % в периода 2019-2021 г. Динамиката на растежа обаче се очаква да се забави в краткосрочен план, поради предизвикателствата по линия на външната среда, произтичащи от слабата икономическа перспектива на ключови търговски партньори.  Благоприятната макроикономическа среда и провежданите благоразумни политики продължават да подкрепят силната фискална позиция, като прогнозата на агенцията е бюджетен излишък от  0,2 % от БВП, средно за периода 2019-2021 г. ", "date": "2019.08.24", "title": "\"Фич\" потвърди дългосрочния ни кредитен рейтинг"}
{"url": "https://standartnews.com/svyat/apetiti-za-brazilsko-govezhdo-i-soya-stoyat-zad-pozharite-400142.html", "text": "Зад пожарите в Амазония стои световният апетит за бразилско говеждо и бразилска генномодифицирана соя, отбелязва Франс прес, като цитира изследователи. Интензивното отглеждане на говеда е основният фактор за обезлесяването на Амазония. Малко над 65% от обезлесените терени в Амазония днес са заети от пасища, казва Ромуло Батиста, специалист от Грийнпийс. \r\n \r\nБразилия е първият износител в света на говеждо месо През 2018 г. износът в тази насока достигна рекордните 1,64 млн. тона, според Асоциацията на бразилските износители на месо. Основните пазари на този износ са Китай, следван от Египет и от ЕС. Зад това първо място стои малко над 20 години впечатляващ растеж. Между 1997 г. и 2016 г. например страната умножи по 10 износа на говеждо месо. Пазарът е доминиран от три компании Джей Би Си (JBS), Минерва (Minerva) и Marfrig (Марфриг). \r\n \r\n6,5 процента от обезлесените терени пък са поле за земеделски дейности. Бразилия е първи износител в света на соя пред САЩ. През миналата година страната изнесе рекордните 83,6 милиона тона соя, което е с 22,6 процента повече в сравнение с 2017 г., според данни на министерството на икономиката. Този рекорд се дължи основно на апетита на Китай, първи клиент на бразилската соя, която е до голяма степен генномодифицирана. Търговската война, която противопоставя Пекин на Вашингтон от близо година, принуди Китай да купува още повече от Бразилия, за да изхранва добитъка си. Именно поради тази причина износът на бразилска соя за Китай скочи с 30% миналата година. \r\n \r\nСоята е една от основните култури, които подяждат амазонската гора. Но през 2006 г. в Бразилия влезе в сила мораториум и от тогава по-малко от 2% соя, засадена в Амазония, идва от обезлесени след 2008 г. зони, уточнява Батиста. \r\n \r\nЕвропа е също клиент на бразилската соя, която служи основно за изхранване на добитъка, по-специално на свине и птици в индустриални ферми  уточнява Гринпийс. \r\n ", "date": "2019.08.24", "title": "Апетити за бразилско говеждо и соя стоят зад пожарите"}
{"url": "https://www.standartnews.com/sport/chelsi-s-prvi-uspekh-v-angliya-400126.html", "text": "Челси постигна първата си победа за новия сезон в английското първенство по футбол. \"Сините\" се наложиха с 3:2 при гостуването си на Норич. Точни за успеха на Челси бяха Тами Ейбрахам (3 и 68) и Мейсън Маунт (17). Това е и първа победа за Франк Лампард като мениджър във Висшата лига. Тя обаче не дойде никак лесно. Челси повеждаше на два пъти в резултата, а Норич изравняваше с Тод Кантуел (6) и Теему Пуки (30). Все пак при третия гол на гостите, който бе дело на Тами Ейбрахам (68) от Норич не успяха да стигнат до чудото и точката.", "date": "2019.08.24", "title": "Челси с първи успех в Англия"}
{"url": "https://standartnews.com/biznes/borisov-po-golyam-rst-shche-vdigne-kreditniya-reyting-400122.html", "text": "Потвърденият кредитен рейтинг на България е поредната висока оценка от международната общност за реформите, които правителството извършва. Това написа министър-председателят Бойко Борисов в профила си във „Фейсбук“. „Международната рейтингова агенция Fitch Ratings потвърди дългосрочния кредитен рейтинг на България в чуждестранна и местна валута 'BBB с положителна перспектива\". Това е и поредната висока оценка от международната общност за реформите, които правителството извършва в страната. Агенцията отбелязва, че факторите, които биха могли да доведат до повишаване на рейтинга, са напредъкът по присъединяването към еврозоната, увеличаване на потенциалния растеж и продължаващото подобряване на външните и бюджетните баланси. Експертите от Fitch прогнозират, че ще приемем еврото най-рано през 2023 г.“, допълва още Борисов. \r\n ", "date": "2019.08.24", "title": "Борисов: По-голям ръст ще  вдигне кредитния рейтинг"}
{"url": "https://www.standartnews.com/sport/botev-pd-sprya-seriya-ot-4-macha-bez-pobeda-400146.html", "text": "Ботев (Пд) надигра с 2:1 Витоша в мач от 7-ия кръг на efbet Лига и прекъсна лошата си серия от четири поредни шампионатни двубоя без победа. В герой за канарчетата се превърна хърватинът Марко Перван (22, 60), а удари и греда. За Витоша се разписа Илия Димитров (33). Малко след втория гол на Ботев Кабов удари греда и пропусна да направи 2:2. Ботев игра без голямата си звезда Тодор Неделев, който се контузи на тренировката в петък.", "date": "2019.08.24", "title": "Ботев (Пд) спря серия от 4 мача без победа"}
{"url": "https://www.standartnews.com/sport/tezhka-kontuziya-otnema-nedelev-na-kanarchetata-400117.html", "text": "Звездата на Ботев Пловдив е получил тежка контузия по време на тренировка. Не се знае за колко дълго Неделев ще е аут, но се говори за сериозна травма и дълго отсъствие от терените.  Той е играчът, който самоделно донесе единствената победа на \"жълто-черните\" в сезона до сега и макар и отсъствието му да не натежи в предстоящия мач срещу Витоша, то ще се усети по-сериозно при следващия мач срещу градския съперник Локомотив. В понеделник футболситът ще мине през ядрено-магнитен резонанс, когато ще стане ясно състоянието на фтболиста и ще се знае с точност колко дълго няма да играе.", "date": "2019.08.24", "title": "Тежка контузия отнема Неделев от \"канарчетата\""}
{"url": "https://standartnews.com/biznes/dzhonsn-iska-da-spre-kristalina-za-mvf-400121.html", "text": "Британският премиер Борис Джонсън лобира пред американския президент Доналд Тръмп да помогне за избирането на бившия министър на финансите на Великобритания Джордж Озбърн за следващ управляващ директор на Международния валутен фонд (МВФ), пише Independent, цитиран от Инвестор. Джонсън е предложил Озбърн като надежден кандидат да наследи французойката Кристин Лагард в телефонен разговор с Тръмп по-рано тази седмица, твърди британският всекидневник без да посочва източници на тази информация. Озбърн често е критикуван, че е сменил много работи, отбелязва Independent. Според негови приятели той \"сериозно обмисля\" възможността да се кандидатира за престижния пост. Великобритания обаче пропусна възможност да го номинира по-рано този месец, когато европейските правителства избраха за свой кандидат българката Кристалина Георгиева, главен изпълнителен директор на Световната банка (СБ). По традиция МВФ винаги е оглавяван от европеец, а СБ - от американец, припомня Independent. В същото време изданието коментира, че победата на Георгиева на европейско равнище не й гарантира директорския пост в МВФ. Озбърн обаче ще има нужда от силна подкрепа от неевропейски икономики, включително САЩ, за да има някакъв шанс я измести, и той е смятан за аутсайдер в надпреварата. Independent припомня, че тази седмица отпадна още едно препятствие пред 66-годишната българка, след като Изпълнителният съвет на МВФ премахна отдавнашното ограничение за управляващ директор да не бъде избиран човек над 65-годишна възраст. Кристин Лагард ще се оттегли на 12 септември от поста си във Вашингтон, който заема от осем години, за да оглави Европейската централна банка (ЕЦБ). МВФ иска да вземе до 4 октомври консенсусно решение кой да я наследи, отбелязва Independent. Борис Джонсън и Джордж Озбърн са приятели от времето, когато са учили заедно в Оксфорд. Отношенията им обаче се обтегнаха по време на референдума за Брекзит през 2016 г., когато двамата - всеки от тях споменаван като кандидат за бъдещ премиер на Великобритания - се озоваха от двете страни на барикадата. При това Джонсън бе активен поддръжник на излизането на Великобритания от ЕС, докато Озбърн защитаваше оставането на страната в съюза. През май тази година бившият британски финансов министър изрази опасения във връзка с характера на своя стар приятел, като каза, че \"винаги е имало двама Борисовци\" - твърдолинейният политик, подкрепящ Брекзит, и либералният интернационалист, кмет на Лондон. През юни обаче Озбърн подкрепи кандидатурата на Джонсън за премиерския пост, наричайки го в статия във в. Evening Standard кандидата, който има шанс да обедини това разделено правителство\", припомня Independent.  ", "date": "2019.08.24", "title": "Джонсън иска да спре Кристалина за МВФ"}
{"url": "https://www.standartnews.com/sport/medal-za-blgariya-ot-svetovnoto-po-pluvane-400147.html", "text": "България вече има медал от световното по плуване за юноши в Будапеща. Представящият се много силно на шампионата Йосиф Миладинов спечели бронзовото отличие на 50 м бътерфлай с 23,48 сек. Преди дни 16-годишният плувец си осигури квота на 100 метра бътерфлай за Игрите в Токио 2020, а във финала на дисциплината завърши четвърти на шест стотни от медала.", "date": "2019.08.24", "title": "Медал за България от световното по плуване"}
{"url": "https://standartnews.com/kultura/mikhail-mutafov-s-pochetniya-priz-na-lyubovta-e-ludost-400098.html", "text": "Михаил Мутафов е актуалният носител на  наградата за цялостен принос към БГ киното, която всяка година присъжда международният фестивал „Любовта е лудост“. Престижният форум започна във Варна при традиционно силен интерес не само сред арт гилдията. 27-то издание  стартира с френския филм \"Двойствен живот\" на Оливие Асаяс, а преди това по червения килим пред Фестивалния и конгресен център дефилираха звезди от различни генерации.  Татяна Лолова разряза тортата, като нейн кавалер беше артистичният директор на „Любовта е лудост“ професор Александър Грозев. „На здраве на българското кино, на пари да му е“, пожела голямата актриса, която не спира да работи. Шеф на журито е Виктор Чучков-син, а заедно с него 12-те ленти от конкурса ще оценяват британският актьор Александър Перкинс, Чийдем Сезгин от Турция, Илеана Даналаче от Румъния и Ирина Линдт от Казахстан. БГ фаворитът е \"Пътуващо кино\" на Илия Костов - трагикомична сатира за седмото изкуство. Историята е за няколко бивши кинаджии, които тръгват на път с овехтял кемпер, няколко диска стари филми и подсъзнателното усещане, че миналото може да стане настояще, че споменът може да възроди стари надежди и да предостави нови хоризонти. История, в която митът се саморазрушава от великите битови сражения, а реалността винаги е по-различна от това, за което се разказва във филмите. В ролите са Катерина Евро, Любен Чаталов, Юри Ангелов, Кристиан Макаров, Васил Банов, Васил Василев-Зуека, Борис Луканов, Меглена Караламбова, Робърт Янакиев, Андрей Слабаков. Първата спирка на героите от своеобразното им турне е Жеравна, където те се появяват с национални носии за радост на местните зрители. Тази година на фестивала има втора състезателна програма - за дебют. Кой ще бъде победител ще реши специално младежко жури. Носителят \"Златна Афродита\" ще стане ясен на 30 август. Повече от 70 ленти имат прожеции във ФКЦ до 1 септември. Темата им, както винаги е любовта. Ето и останалите 11 заглавия в състезанието. „Педро и Инеш“ е вдъхновен от истинската история за португалския крал, който изровил любимата си, за да я короняса за кралица след смъртта й. Педро и Инеш разказват тази невероятна и страстна история през три епохи: в Средновековието, в днешно време и в бъдещето. В „Без край“ Хавиер пътува във времето, за да пренапише последната си среща с Мария - любовта на живота му. Той си спомня и преживява с нея момента на първата им среща. Опитва се да я накара да стане отново щастливото момиче, в което се е влюбил. В „Джулия и лисицата“ бивша актриса и дъщеря й Ема се местят в имение в село край Кордоба, Аржентина. Въпреки че е минало време след кончината на съпруга на Джулия и баща на Ема, двете все още са в траур. Една вечер Джулия среща Гаспар - дългогодишен приятел, който опитва да я навие за роля в театрален конкурс. Така Джулия, Ема и Гаспар намират начин отново да изградят своя живот, започвайки леко несигурен проект за ново семейство. В „Цигуларката“ Карин трябва да сложи край на звездната си кариера след автомобилна катастрофа, при която наранява ръката си и губи способността да свири. Тя започва да преподава на ученици, двадесет години по-млади от нея, само за да открие, че се влюбва в Анти, който е един от тях. В „Без мен“ две момичета в съвременна Русия започват да получават съобщения от наскоро починалия си любовник. Бившите съпернички в любовта се съюзяват, за да разгадаят мистерията. В „Април през есента“ главната героиня, наречена на четвъртия месец от годината, се прибира в родния си дом в Торонто, за да помага на сестра си Сара в грижите за майка им. Завръщайки се, тя разкрива стари семейни тайни, които повлияват на хармонията в семейните им отношения. В „Долината на цветята“ Бианка обикаля предградието без никаква цел. Внезапно й хрумва идеята да открадне бебе, след което да му потърси баща и дом. В „Най-красивата двойка“ младите учители Малте и Лив прекарват лятната си почивка на брега на Средиземно море, когато внезапно са нападнати от трима млади мъже. Две години по-късно Малте и Лив не само са заедно, но демонстрират удивителна сила в справянето с травмата и не позволяват тя да ги раздели. Когато обаче Малте среща случайно един от извършителите, той решава да търси отмъщение и тръгва да го преследва. „Султан Агунг“ разказва историята на владетеля от Матарам - как се е възкачил на трона и последвалите големи войни, които са причинили нещастието на неговия народ. „Изкуството на любовта“ е за Михалина Вислока, най-известния и признат сексолог на комунистическа Полша. Тя се бори за правото да публикува книгата си, която ще промени завинаги сексуалния живот на поляците. В „Останки“ Фиру Дориляну, 30-годишен безделник, живее сам в апартамента на починалите си родители. За да се справи с финансовите трудности, той се опитва да продаде контрабаса на майка си. И открива в инструмента писмо и стар филм от младостта й.  Във фокуса на „Двойнствен живот“, който получи овации за откриването, са  отношенията между писател и издател, връзките им със съпругите и любовниците, като между сантименталните интриги много се говори за книги. Звездите на екрана са Гийом Кане, Джулиет Бинош, Винсен Макен. В афиша на „Любовта е лудост“ са още няколко хитови и нови БГ заглавия. 80-годишнината от рождението на големия Тодор Колев ще бъде отбелязана с „Двойникът“ на Николай Волев. Доцент Денев е талантлив учен, но не може да подели времето си между обществената и научната си дейност. Неочаквано му хрумва гениалната идея да доведе от село братовчед си Иван. С него си приличат като две капки вода… Иван се появява там, където е необходимо протоколно присъствие, а доцентът работи върху научната си тема. Но Иван дотолкова навлиза в новата си роля, че започва да застрашава доцента - както в обществения, така и в личния му живот. Пенко Господинов, Стефан Вълдобрев, Йоана Буковска-Давидова, Жорета Николова, Цветана Манева са звездите в „Далеч от брега“ на Костадин Бонев. Историята се е случила преди 40 години. Или преди 30. Някои хора твърдят, че невероятните неща, за които става дума във филма, могат да се случат и сега. Талантлив театрален режисьор е прогонен от столицата за две години. Той не знае точно за какво. Най-вероятно с поведението си е раздразнил силните на деня. И е изпратен в малък провинциален театър, където иска да постави пиеса, обсебила мислите му. В тази пиеса се говори за хора, неотлъчно наблюдавани и живеещи в постоянен страх от наказание. Постепенно кошмарите от пиесата започват да се пренасят в живота на трупата. В драмата „Танго в тунела“ играят Ники Станчев – който е и режисьор заедно със Стоян Анов, Йонко Димитров, Анна Банкина, Павел Владимиров, Илия Виделинов, Златка Керемедчиева, Асен Караниколов... Като дете Тони е изоставен от родителите си - баща му работи в Америка, а майка му в Гърция. Единственият близък човек е баба му, която го е отгледала сама. Но въпреки усилията си, тя не успява да му помогне да изгради твърд характер, а го глези по начин, който не му позволява да живее достойно. Тони е типичен представител на настоящото поколение на „сърдитите млади хора“ - без мечти, без очаквания, без отговорности към останалите. Единственият му приятел е Ники от гимназията. Двамата постоянно се забъркват в абсурдни и често опасни ситуации, но имат късмет и се измъкнат невредими. Постепенно сякаш всичко започва да се нарежда и животът на Тони за първи път влиза в правилния коловоз. Докато купон не преобръща живота му на 180 градуса. В „Обичам те, Бойдин“ на Борислав Михайловски гледаме Деян Донков, Венелина Гяурова, Златко Гулеков, Жанет Йовчева, Меглена Караламбова, Иван Несторов... Уволнен от PR агенцията, за която е сътворил най-добрите си проекти, зависимият от алкохола Бойдин излива разочарованието си в протестите, залели улиците на София през лятото на 2013-а. Тогава той получава две новини - болният от деменция негов дядо се нуждае от помощта му, а от агенцията го викат обратно в офиса. Бойдин избира да се завърне в пропития с носталгия по комунизма дом, където разбира, че за да помогне на възрастния човек и за да възстанови доверието на дъщеря си, трябва да се пребори с алкохолизма си. Бойдин успява и е на път да започне отначало, но сега трябва да защити правото си да постъпи правилно, без да нарани себе си. Публиката ще види още веднъж „Лошо момиче“ – режисьорския дебют на Мариян Вълев. В копродукцията „Мечка“ на Отар Шаматава /Украйна, Германия, България и Грузия/ блести Илка Зафирова.  Грузия, 1991: Гражданската война е в разгара си. Талантливият филмов режисьор Ника мечтае някой ден да получи наградата „Златна мечка“ на Берлинале. Уви, пожар унищожава негатива на незавършения му филм. А и преди да бъде закаран в берлинския зоопарк, участвалият в много филми симпатичен кавказки мечок Чола също става жертва на смутните събития. Отчаян, Ника решава да напусне родината си заедно с бившия каскадьор и негов приятел Тома. Минават през България и се срещат с легендарната пророчица Ванга. Сред поредица от невероятни приключения из цяла Европа, Тома открива любовта на живота си. Документалният „Формулата на Тео“ на Николай Василев е посветен на учителя по физика Теодосий Теодосиев, а късометражният  „Seen“ на Николай Драганов и Петър Бояджиев разглежда мястото и ролята на технологиите в съвременните отношения. „Непобеденият генерал“ на Татяна Пандурска е документална лента с игрални елементи за живота на големия патриот Владимир Вазов. Героят от Дойран остава в историята на Европа като \"непобедения генерал\". Неговите спомени „Животописни бележки“ са емоционален литературен разказ за сложната политическа и човешка ситуация в България по време на войните в началото на 20 век.  „Гражданинът Сис“ на Господин Неделчев е за чешкия военен кореспондент-фотограф от Балканските войни, който е обиколил Европа и Близкия Изток, но открива в България своята втора родина и тя го променя завинаги. „София-Тирана“ на Валентина Фиданова–Коларова е за страната с най-много мерцедеси на глава от населението. Чрез история за приятелство между българин и албанец се докосваме до митовете и истините за Албания и албанците. Проследявайки  приятелството между Златко Златков от София и Селим Ходжай от Тирана – днес почетен консул на България в Албания, допринесъл много за популяризирането на нашата страна и за признаването на българското малцинство в родината му, всичко се случва на фона на интервюта. Между интервюираните са не само главните участници, но и техните близки, изявени интелектуалци от Албания, завършили висшето си образование в България. Кадрите са от исторически места в Албания - джамията, православната, адвентистката и католическата църкви в центъра на Тирана разкриват верската търпимост на албанците, намиращи се на границата на Балканския полуостров с Централна и Западна Европа и изповядващи различни религии, без да доминират над останалите етнически и религиозни общности. В „Колелото Балкански“ Илия Костов разказва за световноизвестната фамилия,  представена от доайена на цирковото изкуство Александър Балкански. Родът води началото си от фамилия Малеволти от Флоренция, която през 1820 пристига от Флоренция в Русия, където процъфтява до Октомврийската революция. В Санкт Петербург фамилията построява собствен цирк, който е иззет от болшевиките. Семейството бяга от Русия и се установява в Пловдив през 1920-а. Първоначално малкият Александър не желае да става цирков артист, но се примирява и започва да играе в първия цирк в България. Фамилия Балкански гастролира по цял свят – включително и на публична аудиенция пред папа Йоан Павел II. „Гешев“ на Васил Барков разкрива подробности от живота и кариерата на несменяемия полицейски шеф в царство България. Десетки години той е ръководил борбата срещу всеки, който заплашва устоите на държавата, но най-вече - срещу комунистите. За едни Гешев е зъл гений, за други - просто талантлив полицай. Гешев изчезва безследно на 9 септември 1944-а. Според някои е убит на границата, според други е доживял дълбока старост някъде по света. Гешев е сред най-загадъчните фигури в българската история. „Ще възстановим хронологията на неговия земен живот и ще се опитаме да надникнем в душата му“, казват авторите.  ", "date": "2019.08.24", "title": "Михаил Мутафов с почетния приз на „Любовта е лудост“"}
{"url": "https://standartnews.com/kultura/miro-i-koyna-1-v-avtomobila-400099.html", "text": "„Нависоко“ на Миро и Койна Русева е най-слушаната песен на път в класация на БГ радио и известна верига бензиностанции. Слушателите подредиха стоте най-любими родни хитове за пътуване. На 23 август перфектният роден саундтрак на лятото прозвуча в почти десетчасова надпревара, излъчена в ефир. Над 12 500 вота определиха за големия победител  „На високо“, която актрисата и певецът представиха за първи път на годишните музикални награди на БГ радио 2019. „Изключително съм щастлив, че избрахте тази песен за най-любима за пътуване. Нека посоката ни винаги е на високо - защото ние не сме от тук, ние сме от там, от високото\", каза Миро в ефир. Сред артистите с най-много песни в класацията са Графа – със седем, Миро, СкандаУ и Любо Киров – с по пет, Ицо Хазарта и Ъпсурт, Васил Найденов и Михаела Филева – с по четири. Припомняме, че в първото издание на подреждането на първо място застана „По-полека“ на Стефан Вълдобрев и Обичайните заподозрени. А ето и как изглежда Топ 5 от класацията на слушателите на БГ радио 2019: 1.   „Нависоко“ – Миро и Койна Русева 2.   „По-полека“ – Стефан Вълдобрев и Обичайните заподозрени 3.   „Черната овца“ – „Ахат“ 4.   „Cash“ – Графа и Ndoe 5.   „Браво“ – Ицо Хазарта  ", "date": "2019.08.24", "title": "Миро и Койна - № 1 в автомобила"}
{"url": "https://www.standartnews.com/sport/manchestr-yunayted-s-istoricheska-zaguba-400148.html", "text": "Манчестър Юнайтед допусна шокираща загуба вкъщи срещу средняка Кристъл Палас с 1:2 в третия кръг на Висшата лига. Това е първа победа за Палас над \"Олд Трафорд\" от 30 години. Поражението оправда очакванията на фенове и специалисти за слаб старт на сезона на мениджъра на Юнайтед Оле Гунар Солскяер. Джордан Аю откри за гостите от Палас в 32-ата минута. Маркъс Рашфорд изпусна дузпа и шанса да изравни. в 69-ата минута. Все пак Манчестър направи 1:1 в 89-ата минута чрез Джеймс. Ван Анхолт обаче наказа сурово Юнайтед в 93-ата минута.", "date": "2019.08.24", "title": "Манчестър Юнайтед с историческа загуба"}
{"url": "https://standartnews.com/kultura/dzhon-snou-vliza-v-marvel-400102.html", "text": "Кит Харингтън ще влезе в комиксовата киновселена на Марвел, съобщиха от „Deadline“. Анонимен източник разкрил, че актьорът е бил нает за все още тайна роля в някоя от новите продукции на студиото. Има вероятност това да стане ясно в следващите дни, тъй като в момента се провежда събитието на Дисни „D23“, където вече бяха обявени няколко нови проекта. Към графика на комиксовата киновселена бяха добавени три нови сериала, които ще бъдат излъчвани по стрийминг платформата на студиото „Дисни+“. Беше показан и първият официален трейлър за първия игрален сериал от вселената на „Междузвездни войни“ – „The Mandalorian“, който ще излезе на 12 ноември. Също така Юън Макгрегър официално потвърди завръщането си в култовата роля на Оби-Уан Кеноби на малкия екран. Стана ясно, че сценарият вече се пише, снимките започват догодина, а режисьор ще бъде многократно номинираният и награждаван Стивън Долдри.", "date": "2019.08.24", "title": "Джон Сноу влиза в Марвел"}
{"url": "https://standartnews.com/sport/livrpul-udari-arsenal-v-derbito-na-visshata-liga-400153.html", "text": "Ливърпул спечели дербито на 3-ия кръг във Висшата лига срещу Арсенал с 3:1. Два гола за успеха на \"Анфийлд\" вкара Мохамед Салах, а един Матип. До момента мърсисайдци са единственият отбор от елита на Англия с пълен актив след първите три кръга и тимът има на сметката си 9 спечелени точки, като е лидер в класирането. За гостите в края на мача се разписа Торейра. .", "date": "2019.08.24", "title": "Ливърпул удари Арсенал в дербито на Висшата лига"}
