{"url": "https://www.standartnews.com/sport/blgariya-se-opita-no-padna-v-chekhiya-394270.html", "text": "Българският национален отбор загуби гостуването си на Чехия с 1:2 в европейска квалификация в Прага. Мачът се игра пред почти пълни трибуни на ст. „Дженерали Арена“. Това бе игрището, на което нашите допуснаха онази унижаваща загуба с 0:6 преди години. Сега нещата обаче съвсем различно. Още в третата минута Ивелин Попов центрира и дебютантът в официален мач за националите Исмаил Иса прониза мрежата на чехите за 1:0. Шокът за домакините трая около 20 минути. Тогава Патрик Шик изравни. От там до края на мача, нашите се бранеха с 11 човека. Въпреки това Чехия вкара само още един гол. Той отново бе дело на Шик 5 минути след началото на втората част. В понеделник националите са домакини на Косово.", "date": "2019.06.07", "title": "България се опита, но падна в Чехия"}
{"url": "https://www.standartnews.com/sport/nadal-otvya-federer-v-parizh-394236.html", "text": "Рафа Надал отново е на финал в Париж! Испанската машина удари големия си враг Роджър Федерер 6:3, 6:4, 6:2 за близо 2,30 часа на централния корт \"Филип Шатрие\" на \"Ролан Гарос\". Матадора не остави съмнение, че в момента е в по-добра форма и се наложи категорично в срещата. \r\nНо явно и природните условия са с Надал в Париж. Силният вятър във френската столица уж трябваше да пречи и на двамата, но се оказа, че Рафа е по-адаптивен към това. Матадора постигна и дежурните си късметлийски точки, с които съвсем отчая Маестрото. Федерер имаше бляскави отигравания, но те не направиха разликата. \r\nТака Надал ще излезе в 12-я си финал на \"Ролан Гарос\" в неделя, където ще се изправи срещу Новак Джокович или Доминик Тийм.", "date": "2019.06.07", "title": "Надал отвя Федерер в Париж"}
{"url": "https://www.standartnews.com/sport/dzhokovich-i-tiym-shche-doigravat-utre-v-parizh-394264.html", "text": "Съперникът на Рафаел Надал на финала на втория турнир от Големия шлем - \"Ролан Гарос\" ще стане ясен утре следобед. Заради дъждовното време в Париж се наложи Новак Джокович (Сърбия) и Доминик Тийм (Ав) да прекъснат мача си при 2:6, 6:3, 1:3 и да го доиграят в събота от 13,00 ч. Утре по програма е и финала при дамите, който ще стартира в 16,00 ч. Финалът при мъжете е в неделя също от 16,00 ч.", "date": "2019.06.07", "title": "Джокович и Тийм ще доиграват утре в Париж"}
{"url": "https://www.standartnews.com/sport/drzhavata-shche-sdeystva-za-osvetlenie-na-stadion-arena-arda-394243.html", "text": "Спортният министър Красен Кралев е уверил, че държавата ще съдейства да има осветление на стадион „Арена Арда“ Кърджали, за да може отборът да играе домакински мачове в елитната А група. \r\n      \r\nМинистър Кралев е поел ангажимент пред областния управител на Кърджали Никола Чанев, че на процедурата ще бъде даден ход веднага след като общината като стопанин внесе искане в ММС. Председателят на Народното събрание Цвета Караянчева ще разговаря с финансовия министър Владислав Горанов за осигуряване на необходимите средства.  Никола Чанев е уведомил президента на ФК „Арда“ Петър Пешев, че държавата е готова да подкрепи проекта.  ", "date": "2019.06.07", "title": "Държавата ще съдейства за осветление на стадион \"Арена Арда\""}
{"url": "https://standartnews.com/biznes/unikredit-bulbank-nay-dobra-popechitelska-banka-za-2019-g-394257.html", "text": "Международното финансово списание Global Finance („Глобал файненс“) обяви УниКредит Булбанк за „Най-добра попечителска банка в България“ за 2019 г.  . През март същото издание избра УниКредит Булбанк за „Най-добра банка в България“ за 2019 г. Global Finance обяви УниКредит за най-добра попечителска банка за 2019 г. за Централна и Източна Европа (ЦИЕ). Освен това в още 5 отделни държави като най-добра попечителска банка в Австрия, Чехия, Унгария, Словения и Сърбия. „Много се радваме, че за шеста поредна година сме избрани за лидер на попечителските услуги в България. Подходът на УниКредит Булбанк в обслужването на клиентите ни ще продължи да бъде съсредоточен върху повишаване на клиентската удовлетвореност и предлагане на продукти, съобразени с нуждите на всеки клиент. Високата експертна оценка на Global Finance е още едно доказателство за професионализма на нашия екип, високо признат на местно и глобално ниво“, коментира Антоанета Куртяну, директор Корпоративно, инвестиционно и частно банкиране и член на Управителния съвет на УниКредит Булбанк. „Уникредит Булбанк затвърждава водещата си позиция в предлагането на попечителски услуги в България. Банката обслужва широк набор от институционални клиенти - банки, инвестиционни посредници, договорни фондове, пенсионни фондове, глобални попечители и други, като предлага пълния набор от попечителски услуги, съобразени с нуждите на клиента. Активите, съхранявани под попечителство от УниКредит Булбанк, нарастват устойчиво през последните няколко години, като само за последната бележат ръст от над 11%, а получената от банката награда на Global Finance „Най-добра попечителска банка в България за 2019“, за шести пореден път е доказателство за професионализма, широката пазарната експертиза и усилията, които екипът ни полага ежедневно, за да отговорим на високите изисквания на нашите институционални клиенти“, коментира Александър Киров, директор на управление Глобални транзакции в УниКредит Булбанк. . По тази начин за победители се избират институциите, които надеждно предоставят най-добрите услуги на местните пазари и региони. Обективните критерии, които се оценяват при избора на най-добри банки, са: отношения с клиентите, качество на обслужването, конкурентно ценообразуване, безпроблемно обработване на необичайни заявки, технологични платформи, пост сетълмент операции, планове за бизнес непрекъсваемост и познаване на местните регулации и практики. Global Finance получи информация и от лица, които ползват попечителски услуги. Представянето бе оценено за периода от 1.01.2018 г. до 31.12.2018 г. „Тези награди отличават институциите с експертен опит на местните пазари и технологични способности за системно предоставяне на попечителски услуги с отлично качество на попечители в целия свят“ - каза Джоузеф Джарапуто - издател и главен редактор на Global Finance. „Нашите победители предлагат сигурност, прозрачност, ефикасност и качествени консултации, които защитават активите на клиентите и добавят стойност.“ УниКредит Булбанк е лидер на българския банков пазар като банка  . Банката е и на челни позиции по отношение на показателите за рентабилност и ефективност. Банката е част от УниКредит, чиято ясна и дългосрочна стратегия е да бъде успешна паневропейска търговска банка.  . Групата има силен местен и международен опит, който споделя със своите клиенти чрез водещи банки на 14 основни пазара в Европа: Италия, Германия, Австрия, Босна и Херцеговина, България, Хърватия, Чехия, Унгария, Румъния, Словакия и Турция. Чрез международната си мрежа, УниКредит обслужва клиенти в още 18 страни по целия свят. Международното списание Global Finance има над 50 000 тираж и читатели в 188 страни. Изданието има офиси в Ню Йорк, Лондон и Милано.  ", "date": "2019.06.07", "title": "УниКредит Булбанк най-добра попечителска банка за 2019 г."}
{"url": "https://www.standartnews.com/chudesata_na_balgariya/dukht-na-tsar-kaloyan-brodi-v-tsrkvata-sv-40-mchenitsi-394238.html", "text": "Едва ли в началото на октомври 1972 г. научният сътрудник Въло Вълов е предполагал, че гробът в северната галерия на църквата „Св. 40 мъченици“ във Велико Търново, на който попада, ще запише името му в златната плеяда на българските археолози, направили най-големите открития у нас. Гробът остава в историята под № 39. Но дали заради двете божествени цифри или заради тайните които крие, и до днес вълнува всички умове – от учените, през любителите на тайни и загадки, до търсачите на духове. Въпросът чии са тленните останки в него все още няма категоричен отговор… \r\nНаходката се превръща в сензация още с оповестяването й. В гроба лежи мъж с внушителните за времето си размери – близо два метра. Костите издават, че е бил на около 40 години, със славянски черти. Направените анализи доказват, че той е бил положен в земята със украсена със сложна шевица от сърма и бисери. На краката му имало скъпи червени кожени ботуши, а на главата му - сърмена шапка с кръст. Безспорно – най-висш аристократ. Нещото, което изумява всички обаче е пръстенът печат, открит под костите на лявата ръка. Златен, от почти чиста проба – 23, 7 карата. И масивен - 61, 1 гр. Днес той е една от гордостите на НИМ. \r\nМакар и много разпространен през Средновековието, този пръстен печат е уникален. Не толкова заради изобразеното върху плочката му животно, за което учените дълго спорят лъв, пантера или барс е, колкото заради надписа: „Калоянов пръстен”. \r\nКой Калоян лежи в гроба? Великият цар Калоян, който разгромява кръстоносците, държи император Балдуин в плен и е признат от папа Инокентий ІІІ за крал, севастократор Калоян или някой неизвестен болярин Калоян. Бурната научна Археологът Вълов е толкова изумен от собствената си находка, че сам не смее дори да си помисли, че е открил цар Калоян. За съжаление, България не знае гроба на нито един от царете си. Но скъпите одежди и мястото го карат да се осмели и да повярва, че е направил велико откритие. До момента, в който се появява нумизматът проф. Тодор Герасимов. Той попарва надеждите на всички, заявявайки, че подобен пръстен е можел да има всеки богат занаятчия. Щом не пише цар, значи не е царски. Историческата гилдия се разделя на две.  В спора влизат смъртта на Калоян,  строежът на църквата и надписът, оставен от Иван Асен ІІ на колоната, носеща името му – Асеновата. \r\nЦар Калоян умира през 1207 г., когато с огромната си армия обсажда Солун. Версиите са различни. Според едни инфаркт или коварна болест са затворили очите му, според други царят е убит от първия си военачалник – куманския войвода Манастър. Трети виждат куманката Анна-Анисия. Църквата „Св. 40 мъченици“ е построена 23 години по-късно – в 1230 г.  Надписът на Асеновата колона гласи: „В лето 6738 (1230) индикат III аз, Иван Асен в Христа бога верен цар и самодържец на българите, син на стария Асен, издигнах из основи и с живопис украсих докрай пречистата тази църква в името на светите Четиридесет мъченици, с помощта на които в дванадесетата година от царуването си, в която година се изписваше този храм, излязох на бран в Романия и разбих гръцката войска, а самият кир Теодор Комнин взех в плен с всичките му боляри”. \r\nИсториците са объркани. Ако гробът е на цар Калоян, къде са били останките му 23 години. И кой ги е препогребал. Ако тялото не е местено, значи на мястото е имало ранна църква. Някогашният кмет на Велико Търново, големият архитект Теофил Теофилов, който реставрира „Св. 40 мъченици“, е бил убеден, че на мястото на храма е имало ранна християнска базилика. Според него най-старата църква се е наричала „Рождество Богородично”. \r\nИсторикът, който бе твърдо убеден, че гробът е на цар Калоян и до последния си дъх защитаваше тази теза, бе големият българин проф. Божидар Димитров. Бившият шеф на НИМ не жалеше сили и енергия, за да убеди всички, че Затова и на 14 април 2007 г., 800 години след смъртта на цар Калоян, проф. Димитров организира полагане на тленните останки на владетеля в саркофаг, който и днес стои на мястото, където е открит гроб № 39. Саркофагът е изработен от военния завод „Терем Ивайло“. Пред мощите на царя се покланят тогавашният президент Георги Първанов, министърът на културата Стефан Данаилов, великотърновският митрополит Григорий, кметът Румен Рашев и цяло Търново. Саркофагът е положен върху лафет, който с гвардейски почести е ескортиран до храма. \r\nДнес мощите на Калоян – цар, севастократор или обикновен болярин, са в гробната яма в северната галерия на църквата, където са лежали векове, преди Въло Вълов да ги открие. А независимо от историците и научните им спорове, цяла България вярва, че са на великия цар, при когото страната ни се утвърждава като европейска държава. И всеки, който мине през Търново и посети църквата, отдава заслужена почит към делата и заслугите на владетеля. \r\nСякаш, за да опровергае съмненията на историците, на хората. Екскурзоводи разказват за феномен край гроба на Калоян. Камерите за видеонаблюдение многократно запечатали светещ обект със сферична форма, който се носи във въздуха около саркофага. Кълбовидното сияние се появявало рано сутрин и вечер, когато в църквата нямало посетители. Понякога светлината се разделяна на две кълба. Скептиците, разбира се, твърдят, че става въпрос за пречупване на светлината. Но хората вярват, че това е послание през вековете - да пазим историята си и да я почитаме. Костите на Калоян са запазени по метода, по който са съхранявани тленните останки на екипетските фараони. Преди да бъдат положени обратно в гроба, те са обработени по восъчно-колофониева методика. С нея са били запазвани и египетските мумии. Тя дава гаранция, че мощите ще бъдат съхранени поне 3000 г. Саркофарът пък дава възможност през определен период да се проверява състоянието им. Те са напълно изолирани от въздух, вода, влага и във всеки един момент могат да бъдат отново изследвани.  ", "date": "2019.06.07", "title": "Духът на цар Калоян броди в църквата „Св. 40 мъченици“"}
{"url": "https://standartnews.com/biznes/30-ostava-delt-na-sivata-ikonomika-u-nas-394169.html", "text": "Делът на сивата икономика у нас продължава да бъде около 30%, показват данни на синдикатите. \"Превенция и ограничаване на недекларираната заетост в България\" е темата на кръгла маса, организирана от КНСБ. Синдикатите ще изнесат обобщени данни за дела на сивата икономика в секторите „Земеделие\", „Лека промишленост\" и „Строителство\". На конференцията ще бъде представено и новото мобилно приложение на КНСБ , чрез което работниците могат да подават сигнали към държавните институции за нарушени трудови права или незаконни практики в областта на сивата икономика. В обсъждането ще участват и финансовият министър Владислав Горанов и социалният Бисер Петков.", "date": "2019.06.07", "title": "30% остава делът на сивата икономика у нас"}
{"url": "https://www.standartnews.com/sport/seynt-luis-e-na-pobeda-ot-kupa-stenli-394259.html", "text": "Хокеистите на Сейнт Луис победиха Бостън с 2:1 като гост във финалната серия на НХЛ на САЩ и Канада. Така Блус вече имат аванс от 3-2 победи във финала на Купа \"Стенли\" и се нуждаят от само още една, за да триумфират. Сейнт Луис спечели два поредни мача, след като загуби с 2:7 у дома и вече има реален шанс да спечели своята първа титла в историята на НХЛ. Мач номер 6 е неделя вечер и Блус ще имат възможност да триумфират пред собствена публика. Туука Раск спря 19 изстрела, а Джейк ДеБрус вкара за Бостън. Бруинс бяха подпомогнати от завръщането на капитан Здено Чара, който остави капки кръв на полето в мач №4, след като отклонената шайба го удари в лицето. Словакът игра с предпазна маска.", "date": "2019.06.07", "title": "Сейнт Луис е на победа от купа Стенли"}
{"url": "https://www.standartnews.com/sport/kitay-smaza-mustakatite-ni-voleybolisti-394240.html", "text": "Волейболистите от националния отбор на България допуснаха трета поредна загуба в Лигата на нациите. Тимът на Силвано Пранди отстъпи категорично на домакина Китай с 0:3 (24:26, 20:25, 17:25) в първата среща от турнира в Нингбо. Успехът бе първи за Китай в Лигата на нациите. \r\nПочти всички български волейболисти изненадващо излязоха с мустаци в този двубой, но и това не им помогна да измият срама от загубата от Португалия с 1:3 от турнира в Мендоса (Аржентина).  \r\nВъзпитаниците на Силвано Пранди пътуваха близо 55 часа от Аржентина до Китай преди двубоя и това също даде своето отражение. \r\nНай-резултатен за победителите от Китай Чуан Цзян, който наниза 16 точки. 14 прибави Чжъцзя Чжан. За България Светослав Гоцев завърши с 9 точки, 8 отбеляза Тодор Скримов, а със 7 завърши Николай Учиков. \r\nВ събота е следващият мач на България на турнира. Отново в Нинбо съперник ще бъде тимът на световния шампион Полша. Мачът е от 11,00 часа българско време.", "date": "2019.06.07", "title": "Китай смаза мустакатите ни волейболисти"}
{"url": "https://standartnews.com/biznes/frantsuzi-otkrivat-200-rabotni-mesta-v-blgariya-394170.html", "text": "Френската компания \"Бик\" (Bic), производител на химикалки, самобръсначки и запалки, ще създаде 400 нови работни места в сферата на цифровите технологии, близо половината от които ще са в България, съобщава в. \"Монд\", предаде БТА. С този ход \"Бик\" цели да се постигне по-голяма ефикасност и да бъде по-близо до крайните потребители с помощта на новите технологии, заяви пред АФП Софи Палие-Капиан, директорка по външните отношения на компанията. Компанията ще наеме специалисти в сферата на анализите на данни, специалисти по дигитален маркетинг и търговия в интернет, уточни Палие-Капиан. Тя каза, че в София ще бъде създаден център за услуги. Освен това \"Бик\" ще закрие около 450 административни работни позиции от края на тази година до 2022 г. Общо в компанията работят 13 600 работници по целия свят, от които 1800 във Франция. Нейните заводи няма да бъдат засегнати от това преструктуриране.", "date": "2019.06.07", "title": "Французи откриват 200 работни места в България"}
{"url": "https://www.standartnews.com/sport/globikha-s-500-000-shef-na-goldn-steyt-394184.html", "text": "Националната баскетболна асоциация на САЩ и Канада наложи глоба от 500 000 долара на един от акционерите в отбора шампион Голдън Стейт Уориърс. Марк Стивънс получи солената санкция, след като бутна гарда на гостуващия Торонто Раптърс Кайл Лаури по време на третия мач от серията за титлата в НБА. На Стивънс беше наложена и забрана да посещава мачове от лигата в продължение на 1 година. Лаури гонеше топката и падна върху зрителите на първия ред по време на четвъртата част на мача. Стивънс го избута с една ръка, докато баскетболистът се опитваше да се изправи.", "date": "2019.06.07", "title": "Глобиха с $500 000 шеф на Голдън Стейт"}
{"url": "https://standartnews.com/kultura/kupr-i-sheyk-se-razdelyat-394182.html", "text": "Брадли Купър и Ирина Шейк се разделиха. След продължителни спекулации през последните седмици от списание „People“ съобщиха, че звездите официално са сложили край на 4-годишната си връзка. В момента те се опитват да се разберат относно попечителството на дъщеря им Леа, която се роди през март 2017-а. Само часове преди новината Ирина бе забелязана да товари лимузината си с куфари, напускайки имението на актьора в Ел Ей. Слуховете за раздялата започнаха да набират скорост през последно време и още миналата седмица се спекулираше, че тя си е тръгнала от дома им. Анонимен източник сподели пред „The Sun“: „Искрата между тях отдавна изгасна и Ирина реши, че ще е най-добре да се изнесе от имението и да си намери собствено място. Беше въпрос на време.“ Смята се, че дъщеря им била причината те да са още заедно до сега. „Нито един от двамата не е щастлив от известно време, но се опитаха да оправят нещата заради Леа“, сподели друг говорител пред „Page Six“. За сега още не е ясно дали двамата са се разделили заради Лейди Гага или просто времето им като двойка се е изчерпало.", "date": "2019.06.07", "title": "Купър и Шейк се разделят"}
{"url": "https://standartnews.com/regionalni/mzh-postrada-v-zrnobaza-v-shumensko-394180.html", "text": "Мъж, на 37 години, от Шумен шуменец е пострадал по време на работа в зърнобаза в шуменското село Царев брод, съобщиха от областната дирекция на МВР. Инцидентът станал вчера около обяд. При  разтоварне на зърно работникът е влязъл в силоз за съхранение на зърнени култури. Десният му крак обаче попаднал в работещия шнек и повлечен. Товаро-разтоварният мехаанизъм е бил спрян веднага от колегите му, но притиснатият му крак е бил освободен от пристигналия екипа на противопожарната служба от Шумен. Мъжът е плучил разкъсно-контузни рани и фрактура на ходилото на крака.  Той е настанен за лечение в многохпофилната болница в Шумен, но няма опасност за живота му. За инцидента е уведомена регионаланата инспекция по труда ,която ще установи причините за трудовата злополука. По случая е било образувано и досъдебно производство в областната дирекция на МВР.", "date": "2019.06.07", "title": "Мъж пострада в зърнобаза в Шуменско"}
{"url": "https://www.standartnews.com/sport/balkov-debyutira-tazi-vecher-nachelo-na-natsionalite-394190.html", "text": "Красимир Балъков ще дебютира начело на националите по футбол тази вечер в Прага, където България гостува на Чехия от 21,45 ч в европейската футболна квалификация от група А. Другата среща в нашата група е по същото време между съставите на Черна гора и Косово. БНТ и БНР ще излъчват мача пряко. В същия час 21.45 /с изключение на срещата Грузия - Гибралтар от 19.00/ ще се играят още 10 срещи от останалите квалификационни групи:  Литва - Люксембург и Украйна - Сърбия  Грузия - Гибралтар и Дания - Ирландия : Фарьорски о-ви - Испания, Норвегия - Румъния и Швеция - Малта  Австрия - Словения, Северна Македония - Полша и Латвия - Израел", "date": "2019.06.07", "title": "Балъков дебютира тази вечер начело на националите"}
{"url": "https://standartnews.com/sport/balkov-debyutira-tazi-vecher-nachelo-na-natsionalite-394190.html", "text": "Красимир Балъков ще дебютира начело на националите по футбол тази вечер в Прага, където България гостува на Чехия от 21,45 ч в европейската футболна квалификация от група А. Другата среща в нашата група е по същото време между съставите на Черна гора и Косово. БНТ и БНР ще излъчват мача пряко. В същия час 21.45 /с изключение на срещата Грузия - Гибралтар от 19.00/ ще се играят още 10 срещи от останалите квалификационни групи:  Литва - Люксембург и Украйна - Сърбия  Грузия - Гибралтар и Дания - Ирландия : Фарьорски о-ви - Испания, Норвегия - Румъния и Швеция - Малта  Австрия - Словения, Северна Македония - Полша и Латвия - Израел", "date": "2019.06.07", "title": "Балъков дебютира тази вечер начело на националите"}
{"url": "https://standartnews.com/sport/globikha-s-500-000-shef-na-goldn-steyt-394184.html", "text": "Националната баскетболна асоциация на САЩ и Канада наложи глоба от 500 000 долара на един от акционерите в отбора шампион Голдън Стейт Уориърс. Марк Стивънс получи солената санкция, след като бутна гарда на гостуващия Торонто Раптърс Кайл Лаури по време на третия мач от серията за титлата в НБА. На Стивънс беше наложена и забрана да посещава мачове от лигата в продължение на 1 година. Лаури гонеше топката и падна върху зрителите на първия ред по време на четвъртата част на мача. Стивънс го избута с една ръка, докато баскетболистът се опитваше да се изправи.", "date": "2019.06.07", "title": "Глобиха с $500 000 шеф на Голдън Стейт"}
{"url": "https://standartnews.com/sport/kontuziya-sprya-nash-shchangist-za-titla-na-svetovnoto-394193.html", "text": "Христо Христов спечели бронз в първото движение, но травма му попречи да завърши двубоя на продължаващото във Фиджи световно първенство по вдигане на тежести до 20 г. \r\nБългаринът си осигури бронза в изхвърлянето на кат. до 109 кг със 175 кг. Христо започна без проблем със 166 кг, припряност бе причината да не вдигне 171 кг във втория опит, а в третия успя на 175 кг. Лидер на почивката бе узбека Акбар Джураев със 182 кг, пред руснака Данил Вагайцев, който бе с резултата на българина. \r\nВ изтласкването Христов промени първоначалната си заявка от 190 на 200 кг, които вдигна над глава, но с добутване. Последва втори неуспешен опит на същата тежест, предизвикал остра болка в кръста и отпадане от състезанието. Световен шампион стана Джураев с 398 кг. \r\n18-годишният Христо грабна олимпийско сребро в категория над 85 кг на младежките игри в Буенос Айрес миналия октомври. През 2017-а той стана световен шампион при 17-годишните с три златни медала и двубой 321 кг в кат. 94 кг на първенството в Банкок (Тайланд). Миналата година варненецът грабна в Косово европейско злато при 17-годишните и три седмици по-късно стана четвърти при 20-годишните в Албания. \r\nСега той бе единственият български представител на световното първенство във Фиджи, в което участват щангисти от 64 държави. В тихоокеанската островна държава той бе придружен от личния си треньор Живко Николов", "date": "2019.06.07", "title": "Контузия спря наш щангист за титла на световното"}
{"url": "https://standartnews.com/svyat/eksploziya-v-yuzhna-shvetsiya-rani-25-394202.html", "text": "При силна експлозия в две съседни жилищни сгради в центъра на град Линшопинг в Южна Швеция 25 души са леко ранени, предаде Асошиейтед прес, позовавайки се на властите. Линшопинг се намира на около 175 км югозападно от Стокхолм. Причината за взрива за момента не е установена. Според Ройтерс ранените са 19. \r\nВзривната вълна е изпочупила стъклата на десетки прозорци и е разрушила балкони на сградите, едната от които е на пет етажа, а другата - на четири. \r\nПолицията съобщи, че районът е отцепен и са изпратени сапьори. \r\n\"Засега не разполагаме с никаква информация, сочеща, че случилото се е свързано с тероризъм\", каза полицейски говорител.", "date": "2019.06.07", "title": "Експлозия в Южна Швеция рани 25"}
{"url": "https://standartnews.com/svyat/rumntsi-pravyat-falshivi-karti-za-transport-v-london-394212.html", "text": "Няколко румънци от окръзите Бакъу и Констанца, специализирали се във фалшифициране на кредитни карти и други платежни инструменти, са се преквалифицирали: заедно с британски граждани са захванали нов бизнес - фалшифициране на карти за пътувания, пише днес в. \"Адевърул\". В Лондон цената на тези карти варира в зависимост от зоната от 12,70 лири стерлинги до 29,60 лири само за ден, напомня румънският вестник, цитиран от БТА. \r\nПрокурори от Дирекцията за разследване на организираната престъпност и тероризма (ДРПОПТ) и полицаи от частите за борба с организираната престъпност осъществиха вчера едновременни обиски заедно с британските си колеги на 22 адреса - шест в Румъния и 16 във Великобритания. Акцията бе насочена срещу организирана престъпна група, създадена с цел извършване на нелегални операции с електронни програми и устройства, незаконен достъп до информационни системи, фалшифициране на кредитни и платежни инструменти, притежание на инструменти за фалшифициране, осъществяване на незаконни финансови операции и пране на пари. \r\nВ прессъобщение на ДРПОПТ се посочва, че организираната престъпна група е действала в периода октомври 2017 - май 2019 г. и е съставена от румънски и британски граждани, които са действали координирано, за да подправят електронни инструменти за пътуване. Членовете на групата копирали електронните данни от магнитната лента на картите за пътуване с обществения транспорт от мрежата на железниците и метрото в Лондон, и нелегално ги размножавали с цел получаване на големи суми пари. \r\nСпоред следователите част от придобитите от незаконната дейност суми са били прехвърлени в Румъния чрез различни банкови услуги и чрез доверени хора. Членовете на групата закупили впоследствие в брой в Румъния движимо и недвижимо имущество. \r\nВ резултат на обиските в Румъния са били иззети пари, а един човек е бил отведен на разпит. \r\n   ", "date": "2019.06.07", "title": "Румънци правят фалшиви карти за транспорт в Лондон"}
{"url": "https://standartnews.com/svyat/andea-bocheli-pee-za-ruskiya-davos-394205.html", "text": "Музикален фестивал ще съпътства провеждането на Петербургския международен икономически форум. Най-важната част ще е на главният площад - Дворцовия, където се планират два концерта под мотото \"От класика до рок\". Според организаторите широката гама на програмата може да се превърне в своеобразна визитна картичка на музикалния Санкт Петербург. \r\nНа 7 юни Андреа Бочели, един от водещите оперни тенори на съвременния свят, и Аида Гарифулина, вокалист на Виенската опера, ще изпълнят класическа програма. На следващия ден сцената ще излезе групата В2, придружена от симфоничен оркестър под диригентството на заслужилия артист на Русия Феликс Арановски. Това ще е и демонстрация на съвместното звучене на класическа и рок музика. \r\nТрадиционният музикален фестивал \"Звезди на белите нощи\" на Мариинския театър ще води програмата на културния ПМИФ. Трупата на театъра ще представи богата музикална, оперна и балетна програма с международна известност. \r\nФилхармоничният оркестър на Театър Карло Феличе под диригентството на Джузепе Аквавива представи италианска класическа програма. \r\nВ дните на фестивала държавният музей „Ермитаж“ ще открие за гостите изложба от творби на съвременни художници от различни държави, посветени на художествените възможности на изкуствения интелект. Отделна вечер в Дома на учените ще подскаже съдържанието на събитието \"Руски сезони\", което ще се проведе в Германия през 2019 година.    ", "date": "2019.06.07", "title": "Андреа Бочели пее за Руския Давос"}
{"url": "https://standartnews.com/svyat/mzh-gotvel-eksploziya-v-mankhatn-394233.html", "text": "Нюйоркската полиция задържа мъж, който е подготвял експлозия в централната част на Манхатън, съобщава телевизия Си Би Ес, позовавайки се на полицейски източници. \r\nЗаподозряният е арестуван в резултат на обща операция на ФБР и градската полиция. По данни на правоохранителните органи мъжът е купувал взривни вещества, които е планирал да използва за взрив на Таймс Скуеър. Те са задържали заподозряният при покупката на оръжие. \r\nПолицията не съобщава името на арестуваният, но е известно, че в най-скоро време той ще бъде изправен пред съда в Бруклин. Мъжът е действал самостоятелно, няма други заплахи за експлозии в града.", "date": "2019.06.07", "title": "Мъж готвел експлозия в Манхатън"}
{"url": "https://standartnews.com/svyat/v-avstraliya-zadrzhakha-2-tona-droga-394228.html", "text": "Рекордните 1,8 тона метамфетамини на кристали били все още в района на пристанището в Мелбърн, скрити в пратка с тонколони, изпратена от тайландската столица Банкок. Наскоро бе задържана пратка с 37 кг хероин. Общата стойност на задържаните наркотици на черния пазар достига 848 млн. долара. \r\nВсе още няма арестувани. Според австралийската гранична служба задържането на огромното количество метамфетамини на кристали ще има значително въздействие върху пласирането на наркотици. Австралия става все по-привлекателна за наркокартелите заради относително високите цени, които австралийците са готови да плащат за дрога.", "date": "2019.06.07", "title": "В Австралия задържаха 2 тона дрога"}
{"url": "https://standartnews.com/svyat/namerikha-oshche-dve-tela-v-dunav-394244.html", "text": "Унгарската полиция съобщи, че са намерени още две тела от туристическото корабче „Русалка“, което потъна на 29 май – на южнокорейска туристка и на единия унгарец от екипажа. С това броят на жертвите достигна 19. Само седем души оцеляха при инцидента. Унгарските власти очакват спадането на нивото на реката да улесни изваждането на туристическото корабче.", "date": "2019.06.07", "title": "Намериха още две тела в Дунав"}
{"url": "https://standartnews.com/svyat/ruska-italianska-i-aziatska-kukhnya-za-gostite-394232.html", "text": "За участниците и гостите на Петербургския международен икономически форум (ПМИФ) 2019 на територията на ЦИК на ЕкспоФорум ще работят няколко ресторанта. Основният ресторант за обяд за участниците в Конгресния център ще бъде FORUM. Както и миналата година, той ще предлага три кухни: руска, азиатска и италианска. Последната е \"дирижирана\" от шеф Ивано Рикебоно, собственик на звезда „Мишлен“. „Тази година ще представим района на Лигурия, за което поканихме един от най-известните лигурийски готвачи, собственик на звездата на Мишлен - Ивано Рикебоно”, коментира Антонио Фаллико, президент на Асоциацията „Опознай Евразия“. \r\nКато специален жест към участниците във форума ще бъдат открити 3 заведения на високо ниво под ръководството на Александър Рапопорт, които ще отразяват концепциите на ресторантите „Китайска грамотност“ и „Блок“.  ", "date": "2019.06.07", "title": "Руска, италианска и азиатска кухня на Руския Давос"}
{"url": "https://standartnews.com/svyat/pozdrav-s-avtorali-ot-prints-alber-vtori-394242.html", "text": "Принцът на Монако Албер Втори даде старта на международния автомобилен пробег „Световно рали“, което финишира на 6 юни, за да уважи Петербургския международен икономически форум (ПМИФ) 2019. \r\nОсновната идея на „Световно рали“, което се провежда за трети път, е укрепването на деловите и културните отношения между Русия и Европа. През 2017 и 2018 години участниците се надпреварваха с ретроавтомобили. Този път в рамките на ралито е и пробегът под мотото „Електрически маратон“, където се състезават 6 електромобила, единият от тях – руско производство.  ", "date": "2019.06.07", "title": "Поздрав с авторали от принц Албер Втори"}
{"url": "https://standartnews.com/svyat/podaryavat-chashi-ss-zlato-394247.html", "text": "Чаши с чинийки от костен порцелан, върху които е гербът на Санкт Петербург, са сред подаръците за гостите. Символът на града се изписва със златна боя, като съдържанието на ценния метал в нея е поне 10%. Ще бъдат подарени 200 чаши на обща стойност 468 хиляди рубли. Опаковката за подаръци ще струва още 58 750 рубли. \r\nПравителството на Санкт Петербург ще похарчи още 15 милиона рубли за традиционния прием на губернатора. Белите, червените и пенливите вина, които ще бъдат поднесени, трябва да съответстват на най-висок клас френски и италиански еликсири.", "date": "2019.06.07", "title": "Подаряват чаши със злато"}
{"url": "https://standartnews.com/svyat/predstavyat-novoto-chudo-aurus-senat-394249.html", "text": "Новата гордост на руската автомобилна индустрия и на бизнеса по създаването на коли за богатите - Aurus Senat - ще бъде представена за първи път на съвместния щанд на институтите за развитие на форума в Санкт Петербург (ПМИФ). \r\nПървокласният автомобил ще бъде сред централните теми на изложението „Русия се разширява“ в рамките на ПМИФ 2019. \r\n„Основната тема, която ще акцентираме на форума, е руският износ. В обсъжданията на „Русия се разширява” искаме да покажем, че не само суровините, но и широката гама от висококачествени стоки и услуги се конкурират на международния пазар и с тях Русия се насочва към чуждестранния председател”, заяви Наталия Тимакова, един от организаторите на събитието. \r\nНа щанда на \"Русия се разширява\" ще бъдат представени домакински уреди, инженерни продукти и лека промишленост, модерни технологии, които са лидери в износа. \r\nВ рамките на изложението ще бъдат представени руските технологии в областта на изкуствения интелект за създаване на градски ситуационни центрове, услуги за експресна доставка и интелигентно паркиране на велосипеди.  ", "date": "2019.06.07", "title": "Представят новото чудо Aurus Senat"}
{"url": "https://standartnews.com/svyat/putin-izkustveniyat-intelekt-i-gospodarite-na-sveta-394250.html", "text": "  Страната, която в бъдеще ще има монопол върху изкуствения интелект (ИИ), ще стане и господар на света. А това е повод за притеснение. Думите са на руския президент Владимир Путин, казани по време на съвещание през май, посветено на изкуствения интелект. \"Механизмите на изкуствения интелект осигуряват в реално време бързо взимане на оптимални решения въз основа на анализ на гигантски обеми от информация, което дава огромни предимства в качеството и ефективността\", подчерта президентът. \r\n\"Ако някой успее да си осигури монопол в областта на изкуствения интелект, последствията ще са ясни за всички - той ще придобие световно господство\", добави Путин. \r\nСпоред него борбата за технологично лидерство, най-вече в областта на изкуствения интелект, вече е станала поле за глобална конкуренция. А скоростта на създаването на нови продукти и решения нараства в геометрична прогресия. Путин напомни, че много страни вече са приели собствени стратегии за развитие на изкуствения интелект. \r\n\"И ние естествено трябва да гарантираме технологичен суверенитет в сферата на изкуствения интелект, което е най-важното условие за устойчивостта на нашия бизнес и икономика, за качеството на живота на руските граждани, за  сигурността и отбранителната способност на държавата\", заяви руският лидер.  ", "date": "2019.06.07", "title": "Путин, изкуственият интелект и господарите на света"}
{"url": "https://standartnews.com/svyat/nasa-shche-posreshcha-turisti-v-mks-394266.html", "text": "НАСА съобщи, че ще отвори Международната космическа станция (МКС) за бизнес начинания, включително космически туризъм, като престоят ще струва 35 000 щатски долара на нощ. Американската агенция прави това, тъй като се стреми да се освободи финансово от орбиталната изследователска лаборатория. \"НАСА отваря Международната космическа станция за търговски възможности и маркетинг. Това са възможности, които никога преди не сме предоставяли\", заяви главният финансов директор на НАСА Джеф Деуит в Ню Йорк. Годишно ще има до две мисии на частни астронавти, каза Робин Гатенс, заместник-директор на МКС. Мисиите ще бъдат с престой до 30 дни. Само десетина частни астронавти могат да посещават МКС годишно, съобщиха от НАСА, цитирани от БГНЕС. Тези пътници ще бъдат превозени до орбитата изключително от двете компании, които в момента развиват транспортни средства за НАСА: Спейс Екс, с капсулата Crew Dragon и Боинг, която изгражда така наречената Starliner. Пътуването до МКС ще бъде най-скъпата част от приключението: около $ 58 милиона за двупосочен билет. Това е средната сума, който компаниите ще поискат от НАСА, за да вземат космическите авантюристи до МКС. Но туристите ще плащат и на НАСА за престоя си в космоса, за храна, вода и използване на системата за поддържане на живота на орбита. „Това ще бъде около 35 000 долара на нощ за космонавт”, каза Деуит. Космическата станция не принадлежи на НАСА. Тя е построена заедно с Русия през 1998 г.Други страни също участват в мисията и изпращат астронавти, но САЩ плащат и контролират повечето от модулите, които съставляват станцията. Новите космически туристи няма да бъдат първите в МКС: американският бизнесмен Денис Тито имаше тази честта да бъде първия турист през 2001 г.. Той плати на Русия около 20 млн. долара за пътуването. ", "date": "2019.06.07", "title": "НАСА ще посреща туристи в МКС"}
{"url": "https://standartnews.com/svyat/tereza-mey-ostava-premier-394262.html", "text": "Министър-председателят на Великобритания може да се оттегли само ако може да представи на кралицата кандидат за поста, който се ползва с подкрепата на мнозинство в долната камара на парламента. Това означава, че, ако само трима депутати от досегашното мнозинство не подкрепят новия лидер, той няма да получи вот на доверие. След това ще има и национален вот на 160-хилядната членска маса на партията, която ще избира между двамата финалисти.", "date": "2019.06.07", "title": "Мей хвърли оставка в партията, остава премиер"}
{"url": "https://standartnews.com/sport/tikhomir-ivanov-vodi-zvezdite-na-samarsko-zname-394195.html", "text": "Водещият български атлет в скока на височина Тихомир Иванов е начело на звездите, които ще вземат участие в поредното издание на силния международен турнир \"Самарско знаме\". Надпреварата на стадион \"Берое\" в Стара Загора ще се проведе на 15 юни от 17,00 ч. Останалите топ атлети от България, които ще стартират са Инна Ефтимова (200 м), Александра Начева, Габриела Петрова в скока на дължина. Организатори са СКЛА \"Берое\", Община Стара Загора и БФЛА. Входът е свободен.   ", "date": "2019.06.07", "title": "Тихомир Иванов води звездите на \"Самарско знаме\""}
{"url": "https://standartnews.com/svyat/eltn-dzhon-pisna-mi-ot-brekzit-394269.html", "text": "По време на свой концерт в Болоня певецът каза, че се чувства европеец. По този начин той заявява за пореден път, че не е съгласен с политиката на родното му правителство. По време на този свой концерт Елтън Джон каза, че му е писнало от британските политици. Той допълни, че го е срам от страната му и това, което се е случило с нея. Музикалната звезда неведнъж е коментирала недоволството си от разделящата функция на политиката за Великобритания.", "date": "2019.06.07", "title": "Елтън Джон: Писна ми от Брекзит!"}
{"url": "https://standartnews.com/sport/belcho-goranov-otkri-37-ta-sesiya-na-natsionalnata-olimpiyska-akademiya-394206.html", "text": "В тържествена обстановка в в старата Митрополията на Несебър бе открита \r\n37-ата сесия на Националната олимпийска академия на БОК. До 9 юни на \r\nбазата на НСА „Васил Левски” в Равда в нея ще участват над 120 студенти, \r\nпреподаватели, представители на олимпийските клубове от цялата страна, \r\nучители по физическо възпитание и спортни деятели. \r\nНа тържественото откриване присъстваха Белчо Горанов, генерален секретар \r\nна БОК, проф. Пенчо Гешев – вицепрезидент на БОК и ректор на НСА и др. \r\nОсновната тема на сесията е „Социално-културната мисия на Олимпизма и \r\nОлимпийското движение в съвременното общество”. Лектори ще бъдат проф. \r\nПенчо Гешев, ректор на НСА и заместник председател на БОК, Белчо \r\nГоранов, генерален секретар на БОК, проф. Лозан Митев, директор на НСА, \r\nпроф. Кристиян Бушман /Германия/, проф. Атанас Георгиев, доц. Даниела \r\nТомова. В програмата са включени и заседания по секции и спортни \r\nзанимания. \r\nПровеждането на годишните сесии на НОА има за цел да се представят \r\nосновните идеи на олимпизма и актуалните въпроси в развитието на \r\nолимпийското движение и спорта. По време на сесиите НОА представя своята \r\nдейност и насърчава създаването на олимпийски структури в страната. Чрез \r\nобщуването между млади представители от различни краища на България, НОА \r\nсе стреми да насърчава сътрудничеството и приятелството между \r\nучастниците за развитие на идеи и общи инициативи в бъдещото им", "date": "2019.06.07", "title": "Белчо Горанов откри 37-та сесия на Националната олимпийска академия"}
{"url": "https://standartnews.com/sport/pazardzhik-stava-evropeyski-grad-na-sporta-za-2020-394207.html", "text": "Пазарджик ще бъде следващият носител на престижното отличие, след като \r\nАсоциацията на европейските столици и градове на спорта присъди висока \r\nоценка на спортните политики и дейности в Община Пазарджик. Поздравления \r\nи за Каварна, който получи приза за \"Mалък европейски град на спорта\" за \r\nсъщата година. \r\nПрез месец май Пазарджик обяви своята кандидатура за \"Европейски град на \r\nспорта през 2020 година\", а специална оценителна комисия от \r\nорганизацията на ACES EUROPE посети тракийския град, за да се запознае с \r\nнеговите спорни политики, бази и амбиции. Членовете на комисията дадоха \r\nвисока оценка на видяното, която след това предадоха на Управителния \r\nборд, присъдил титлата на Пазарджик. Официалната церемония по \r\nнаграждаването ще се състои през ноември в залата на Европейския \r\nпарламент в Брюксел по време на традиционната Гала на ACES EUROPE, \r\nкогато титлата ще бъде предадена от Европейския град на спорта за 2019 \r\nгодина - Варна. \r\nПазарджик получава това признание за активното си развитие и финансиране \r\nна спортните клубове и бази, разнообразния си календар от спортни \r\nдейности и амбициозните си бъдещи планове, свързани с престижната титла. \r\nКато част от програмата \"Европейски град на спорта през 2020 година\" е \r\nпланирано спортните прояви да нараснат до над 150, обновяването на зала \r\n„Хебър\", стадион „Георги Бенковски\", Зоната на здравето и ред други \r\nспортни обекти, училищни бази и площадки, както и строеж на изцяло нова \r\nспортна зала. \r\n\"За нас е изключителна чест и отговорност да приемем тази престижна \r\nтитла, особено под мотото \"Дух и традиции\", защото в последните години в \r\nПазарджик ние умело съхраняваме спортния дух и традиции на нашия град, \r\nедновременно с което развиваме и интегрираме нови и различни методики за \r\nпривличане на подрастващите към активния начин на живот. Планирали сме \r\nоще много дейности, реновации и иновации в тази сфера, а наша главна цел \r\nе Пазарджик да бъде пример за спортен град в България, с още много \r\nуспешни политики и разбира се спортисти. Поздравления и на град Каварна, \r\nкоито паралелно с нас ще бъдат малък Европейски град на спорта през 2020 \r\nгодина!\" коментира кметът на община Пазарджик – Тодор Попов. \r\nТитлата \"Европейски град на спорта\" има за цел да популяризира активния \r\nначин на живот, развитието на спортни политики и инфраструктура с добри \r\nсъоръжения, програми и активности. Акцентът е върху масовия спорт и \r\nвърху значението на спорта като приоритет в живота на хората.", "date": "2019.06.07", "title": "Пазарджик става \"Европейски град на спорта\" за 2020"}
{"url": "https://standartnews.com/sport/bufon-otiva-v-barselona-394213.html", "text": "Италианският ветеран и идол на милиони Джанлуиджи Буфон може да получи нов голям шанс да триумфира в Шампионската лига. Според Sky Italia 41-годишният страж е вариант за Барселона. Джиджи приключи с Пари Сен Жермен и сега търси ново предизвикателство. Резервният вратар на каталунците Яспер Силесен публично изрази желанието си да напусне “Камп Ноу” в търсене на титулярно място другаде. \r\nБуфон е наясно, че в Барса ще бъде твърда резерва на Марк-Андре тер Стеген. На пейката обаче той ще чака своя шанс, а сезонът е дълъг и предлага всякакви обрати. Италианецът ще получи гарантирани мачове за Купата на краля и ще се надява на някоя среща в европейския клубен турнир и Ла Лига. Присъствието на Буфон в съблекалнята на “лос кулес” може да донесе желания прилив на енергия в редиците на “синьо-червените”.", "date": "2019.06.07", "title": "Буфон отива в Барселона"}
{"url": "https://standartnews.com/sport/nadal-otvya-federer-v-parizh-394236.html", "text": "Рафа Надал отново е на финал в Париж! Испанската машина удари големия си враг Роджър Федерер 6:3, 6:4, 6:2 за близо 2,30 часа на централния корт \"Филип Шатрие\" на \"Ролан Гарос\". Матадора не остави съмнение, че в момента е в по-добра форма и се наложи категорично в срещата. \r\nНо явно и природните условия са с Надал в Париж. Силният вятър във френската столица уж трябваше да пречи и на двамата, но се оказа, че Рафа е по-адаптивен към това. Матадора постигна и дежурните си късметлийски точки, с които съвсем отчая Маестрото. Федерер имаше бляскави отигравания, но те не направиха разликата. \r\nТака Надал ще излезе в 12-я си финал на \"Ролан Гарос\" в неделя, където ще се изправи срещу Новак Джокович или Доминик Тийм.", "date": "2019.06.07", "title": "Надал отвя Федерер в Париж"}
{"url": "https://standartnews.com/sport/stranen-zhenski-final-v-parizh-394217.html", "text": "Финалът при жените на тазгодишното издание на Откритото първенство на Франция е доста странен. Утре в 16:00 на корт \"Филип Шатрие\" титлата на \"Ролан Гарос\" ще си оспорват австралийката Ашли Барти (№8 в света) и чехкинята Маркета Вондрусова (№38 в света). Освен място в историята, победителката ще гушне 2,3 млн. евро, а загубилата ще се \"утеши\" с 1,18 млн. евро. Това е така, защото тази година наградният фонд бе увеличен с 8%. Днес на корт \"Сюзан Ланглен\" Барти победи с 6:7(4), 6:3, 6:3 - 17-годишната американка Аманда Анисимова. Обрати белязаха и мача между Маркета Вондрушова и британката Йохана Конта, който завърши с победа на чехкинята със 7:5, 6:2(2).", "date": "2019.06.07", "title": "Странен женски финал в Париж"}
{"url": "https://standartnews.com/sport/kitay-smaza-mustakatite-ni-voleybolisti-394240.html", "text": "Волейболистите от националния отбор на България допуснаха трета поредна загуба в Лигата на нациите. Тимът на Силвано Пранди отстъпи категорично на домакина Китай с 0:3 (24:26, 20:25, 17:25) в първата среща от турнира в Нингбо. Успехът бе първи за Китай в Лигата на нациите. \r\nПочти всички български волейболисти изненадващо излязоха с мустаци в този двубой, но и това не им помогна да измият срама от загубата от Португалия с 1:3 от турнира в Мендоса (Аржентина).  \r\nВъзпитаниците на Силвано Пранди пътуваха близо 55 часа от Аржентина до Китай преди двубоя и това също даде своето отражение. \r\nНай-резултатен за победителите от Китай Чуан Цзян, който наниза 16 точки. 14 прибави Чжъцзя Чжан. За България Светослав Гоцев завърши с 9 точки, 8 отбеляза Тодор Скримов, а със 7 завърши Николай Учиков. \r\nВ събота е следващият мач на България на турнира. Отново в Нинбо съперник ще бъде тимът на световния шампион Полша. Мачът е от 11,00 часа българско време.", "date": "2019.06.07", "title": "Китай смаза мустакатите ни волейболисти"}
{"url": "https://standartnews.com/sport/drzhavata-shche-sdeystva-za-osvetlenie-na-stadion-arena-arda-394243.html", "text": "Спортният министър Красен Кралев е уверил, че държавата ще съдейства да има осветление на стадион „Арена Арда“ Кърджали, за да може отборът да играе домакински мачове в елитната А група. \r\n      \r\nМинистър Кралев е поел ангажимент пред областния управител на Кърджали Никола Чанев, че на процедурата ще бъде даден ход веднага след като общината като стопанин внесе искане в ММС. Председателят на Народното събрание Цвета Караянчева ще разговаря с финансовия министър Владислав Горанов за осигуряване на необходимите средства.  Никола Чанев е уведомил президента на ФК „Арда“ Петър Пешев, че държавата е готова да подкрепи проекта.  ", "date": "2019.06.07", "title": "Държавата ще съдейства за осветление на стадион \"Арена Арда\""}
{"url": "https://standartnews.com/sport/seynt-luis-e-na-pobeda-ot-kupa-stenli-394259.html", "text": "Хокеистите на Сейнт Луис победиха Бостън с 2:1 като гост във финалната серия на НХЛ на САЩ и Канада. Така Блус вече имат аванс от 3-2 победи във финала на Купа \"Стенли\" и се нуждаят от само още една, за да триумфират. Сейнт Луис спечели два поредни мача, след като загуби с 2:7 у дома и вече има реален шанс да спечели своята първа титла в историята на НХЛ. Мач номер 6 е неделя вечер и Блус ще имат възможност да триумфират пред собствена публика. Туука Раск спря 19 изстрела, а Джейк ДеБрус вкара за Бостън. Бруинс бяха подпомогнати от завръщането на капитан Здено Чара, който остави капки кръв на полето в мач №4, след като отклонената шайба го удари в лицето. Словакът игра с предпазна маска.", "date": "2019.06.07", "title": "Сейнт Луис е на победа от купа Стенли"}
{"url": "https://standartnews.com/sport/dzhokovich-i-tiym-shche-doigravat-utre-v-parizh-394264.html", "text": "Съперникът на Рафаел Надал на финала на втория турнир от Големия шлем - \"Ролан Гарос\" ще стане ясен утре следобед. Заради дъждовното време в Париж се наложи Новак Джокович (Сърбия) и Доминик Тийм (Ав) да прекъснат мача си при 2:6, 6:3, 1:3 и да го доиграят в събота от 13,00 ч. Утре по програма е и финала при дамите, който ще стартира в 16,00 ч. Финалът при мъжете е в неделя също от 16,00 ч.", "date": "2019.06.07", "title": "Джокович и Тийм ще доиграват утре в Париж"}
{"url": "https://standartnews.com/sport/blgariya-se-opita-no-padna-v-chekhiya-394270.html", "text": "Българският национален отбор загуби гостуването си на Чехия с 1:2 в европейска квалификация в Прага. Мачът се игра пред почти пълни трибуни на ст. „Дженерали Арена“. Това бе игрището, на което нашите допуснаха онази унижаваща загуба с 0:6 преди години. Сега нещата обаче съвсем различно. Още в третата минута Ивелин Попов центрира и дебютантът в официален мач за националите Исмаил Иса прониза мрежата на чехите за 1:0. Шокът за домакините трая около 20 минути. Тогава Патрик Шик изравни. От там до края на мача, нашите се бранеха с 11 човека. Въпреки това Чехия вкара само още един гол. Той отново бе дело на Шик 5 минути след началото на втората част. В понеделник националите са домакини на Косово.", "date": "2019.06.07", "title": "България се опита, но падна в Чехия"}
{"url": "https://standartnews.com/regionalni/erp-sever-obnovi-mrezhovi-sorzheniya-v-oblast-varna-394194.html", "text": "ЕРП Север извърши рехабилитация на електроразпределителната мрежа в Долни чифлик, Провадия, Щипско, Храброво и Величково в област Варна в рамките на проекти от Инвестиционната програма на дружеството. По съоръженията от въздушната мрежа ниско напрежение в посочените райони бяха вложени общо 23 000 метра усукани изолирани проводници, характеризиращи се с повишена устойчивост на метеорологични условия, като летни бури, снегонавявания, обледявания. Подменени бяха и част от стълбовете, за да бъдат минимизирани евентуални аварийни събития и за да се подобри електроснабдяването на десетки хиляди жители от включените в проекта населени места. Електроразпределение Север обслужва мрежа с обща дължина от 42 526 км в областите Варна, Велико Търново, Габрово, Добрич, Разград, Русе, Силистра, Търговище и Шумен. Обектите от Инвестиционната програма на дружеството се изпълняват в съответствие с регулаторните изисквания за развитие на електроенергийната инфраструктура в България. Дейностите по електроразпределителните съоръжения са част от провежданата политика на дружеството за поетапно обновяване на мрежови обекти с цел осигуряване на непрекъснатост на снабдяването и качество на доставяната електрическа енергия. Модернизираната мрежа в рехабилитираните населени места е с капацитет да поеме повишено потребление и позволява присъединяване на нови клиенти от новоизграждащи се обекти с жилищно или бизнес предназначение.", "date": "2019.06.07", "title": "ЕРП Север обнови мрежови съоръжения в област Варна"}
{"url": "https://standartnews.com/regionalni/20-izneseni-ofisa-konsultirat-klienti-na-energo-pro-394191.html", "text": "От 10 до 14 юни ЕНЕРГО-ПРО организира провеждането на изнесени офиси в нови 20 населени места. Този път специалистите Обслужване на клиенти в компанията ще посрещат посетители в мобилни приемни на територията на област Варна. В първите два етапа на кампанията за 2019 година екипите на ЕНЕРГО-ПРО посетиха общо 60 населени места в областите Велико Търново, Габрово, Русе и Шумен. Бяха обслужени над 2000 клиента на компанията. Най-често използваната услуга, за която посетителите се обръщаха към представителите на ЕНЕРГО-ПРО, беше възможността да встъпят в договорни отношения на база придобити имоти от покупко-продажба, по наследство или след доброволна делба. Друга масово търсена услуга беше предоставяне на актуални клиентски данни, което ще гарантира на клиента ефективна комуникация с компанията при необходимост. Както и в предходните кампании, в изнесените офиси през следващата седмица в област Варна всички клиенти от 20-те населени места отново ще могат да ползват различни услуги на ЕНЕРГО-ПРО, без да се налага да пътуват до клиентските центрове в областния град. Специалистите на компанията ще окажат съдействие на всеки клиент в приемните относно смяна титуляр на партида, присъединяване на нов обект към електроразпределителната мрежа и други услуги, които не изискват плащане в брой. Необходимо е клиентът да представи документ за самоличност и документ, удостоверяващ собствеността върху имота, за който се отнася съответната услуга. Графикът за повеждане на изнесените офиси в област Варна от 10 до 14 юни е публикуван на интернет страницата на компанията на адрес: https://www.energo-pro.bg/bg/Izneseni-ofisi  ", "date": "2019.06.07", "title": "20 изнесени офиса консултират клиенти на ЕНЕРГО-ПРО"}
{"url": "https://standartnews.com/regionalni/festival-na-vodnata-liniya-394210.html", "text": "Фестивал на водната лилия събира на 8 юни, събота фолклористи в село Малък Преславец, община Главиница. Празникът е посветен на  екзотичното цвете, което цъфти във водите на едноименното езеро, разположено край  дбруджанското село. Тазгодишното издание на феста е 12 –то по ред,съобщиха от местното читалище „Йордан Йовков“, което заедно с кметството в Малък Преславец и община Главиница  организират  събитието. В езерото „Малък Преславец“ край Дунава  цъфти най-голямата колония от бели лилии в България. Рядката  флора се разпростира върху 46 декара  водна площ, а територията  там е защитена  от закона, заради  факта, че бялата лилия е вписана като изчезващ вид в Червената книга на България. На фолклорния събор в събота  се очаква да дойдат  певци и хороводци от цяла Добруджа.  ", "date": "2019.06.07", "title": "Фестивал на водната линия"}
{"url": "https://standartnews.com/regionalni/ansambl-pirin-trgva-na-turne-v-evropa-394222.html", "text": "Емблематичният ансамбъл „Пирин“ за пореден път ще представи Благоевград по време на турне в Европа. Творците от ансамбъла ще вземат участие в 24-тото издание на Международния фестивал за изкуства в Будапеща, Унгария. Фестивалът ще се проведе от 8 до 15 юни. Участието на ансамбъл \"Пирин\" е по покана на „Дуна Арт Къмпани“ – международна мултикултурна фондация. Турнето на благоевградския състав продължава с гостуването на 60-я юбилеен международен фестивал в град Миява, Словакия по покана на Община Миява, която е организатор на фестивала. В програмата за предстоящо турне са включени, както едни от най-емблематичните музикално танцови платна на ансамбъла от Пиринския край, така и произведения от различни фолклорни области на България.   Само преди месеци световно известния ансамбъл „Пирин“ се завърна с първа награда от международен фестивал в Испания, а месец по-късно отново бе гост на международна сцена в Република Хърватска, където публиката със затаен дъх дълго време остана безмълвна от прекрасните изпълнения на фолклорната Емблема на Благоевград.  ", "date": "2019.06.07", "title": "Ансамбъл \"Пирин\" тръгва на турне в Европа"}
{"url": "https://standartnews.com/regionalni/vmro-i-ombudsmant-na-razlichni-pozitsii-za-dlzhnitsite-v-burgaskiya-394223.html", "text": " Местната  структура на ВМРО се обяви против искането на националния омбудсман Мая Манолова за възстановяването на водоснабдяването към нередовните потребители от бургаския кв.“Победа“.  \"Законите в нашата страна са еднакви за всички и всеки трябва да ги спазва, т.е. потребителите в кв. „Победа“ трябва да си плащат за тази услуга, както си плащат всички останали български граждани\", се казва в официалната позиция на бургаските войводи. Те припомнят, че водоподаването в ромския квартал е било спряно, поради натрупан дълг от над 100 000 лв., които нямало изгледи да бъдат платени. \r\n  Според ВМРО с искането си националния омбудсман на прктика призовавал за неспазване на законите в страната или да бъдат заобикалени от определена група хора. \r\n \" Надяваме се, че нито органите на местното самоуправление, нито  държавната власт и ВиК-оператора ще си позволят да предприемат каквито и да било мерки, чрез които биха могли да нарушат закона и да осигурят незаслужени привилегии на едни нередовни абонати, за сметка на цялото общество\", се казва в заклечение на общиинскита организация на ВМРО в Бургас.", "date": "2019.06.07", "title": "ВМРО и омбудсманът - на различни позиции за длъжници"}
{"url": "https://standartnews.com/regionalni/dostoyno-predstavyane-na-malki-teatrali-394227.html", "text": "Театрална школа \"Ер малък\" към ДТ \"Енчо Халачев\", с режисьор Бранимир Митов, взе участие в Детско-юношески международен театрален фестивал \"Арлекин\" в град Перник. \r\n  \r\nМладите театрали изиграха постановката \"Не се гаси туй, що не гасне\" по текстове на български класици. Те представиха Благоевград изключително достойно. Следващата изява на малките артисти ще бъде на VII Детски театрален фестивал \"Талантино\" -Благоевград, който се организира от Община Благоевград и ДТ \"Проф. Енчо Халачев\". Събитието ще се проведе от 25 до 29 юни. Община Благоевград пожелава успех на младите актьори.  ", "date": "2019.06.07", "title": "Достойно представяне на малки театрали"}
{"url": "https://standartnews.com/regionalni/startirakha-finalite-na-uchenicheski-igri-394230.html", "text": "30 отбора от цялата страна се събраха в Разград, за да определят победителите  в националните ученически игри по волейбол и бадминтон за деца от V до VII клас. Заместник- кметът на лудогорския град Ердинч Хасанов  откри турнирите и приветства 240-те участници, които в следващите три дни ще премерят сили в спор за шампионските титли. Във финалите по волейбол ще се срещнат отборите на Пловдив, Омуртаг, София, Варна, Луковит, Берковица, Казанлък, Бургас и Етрополе, а градът домакин ще бъде представен от тима на ОУ „Васил Левски“. В турнира по бадминтон участват 20 отбора, които ще се борят за класиране в две групи – на момичета и момчета. Сред момчетата финалисти са представителите на Русе, Оряхово, Шумен, Сливен, Софи, Димитровград, Дупница, Севлиево и Първомай, а сред момичетата състезателките от Първомай, Русе, Варна, София, Хасково, ямбол, Оряхово, Габрово, Дупница. Разград ще бъде представен и в двете групи с отбори от училище „Христо Ботев“ в града. Финалите се организират от МОН, Министреството на младежта и спорта, Българската асоциация „Спорт за учащи“, РУО на МОН в Разград и областният клуб „Спорт в училище“ в Разгад и спортният клуб „Бадминтон“ в града домакин.  ", "date": "2019.06.07", "title": "Стартираха финалите на ученически игри"}
{"url": "https://standartnews.com/regionalni/dzhazt-zavladyava-krdzhali-394235.html", "text": "На 8 юни джазът отново ще завладее Кърджали. От 18 часа в пространството пред Дома на културата ще започне третото издание на джаз фестивала „Долината на Орфей“. Феста ще събере в съботната вечер изпълнители, познавачи и любители на „музиката на свободния дух”.      Негови организатори са сдружението с нестопанска цел „Долината на Орфей“ и община Кърджали. Меломаните ще имат удоволствието да чуят певицата Надя Тончева и нейният бенд. Специалният гост на фестивала ще е един от най - добрите джаз тромпетисти, солист на Биг бенда на БНР Мишо Йосифов. На сцената ще чуем и легендите на блуса Джими'с бенд, както и редовните участници на фестивала през последните години X Key и техния виртуозен саксофонист Майки.  ", "date": "2019.06.07", "title": "Джазът завладява Кърджали"}
{"url": "https://standartnews.com/regionalni/starozagortsi-se-oplchikha-sreshchu-opasen-proizvoditel-394231.html", "text": " Чиcтoтaтa нa въздyxa e ocoбeнo чyвcтвитeлнa тeмa зa житeлитe нa Cтapa Зaгopa и нaмepeниятa нa cвищoвcĸaт фиpмa  дa изгpaди хex зa пpеработка и прoизвoдcтвo нa oлoвo пpeдизвиĸa ocтpo нeдoвoлcтвo.  \r\n „Решихме в деня на общественото обсъждане да предложим на възложителя да оттегли инвестиционното си намерение за изграждане на цех за преработка на олово на територията на Стара Загора и се надяваме се той да го приеме\". Това заяви на нарочна пресконференция днес старозагорският градоначалник Живко Тодоров. Ако предложението бъде отхвърлено, общината щяла предложи на експертният съвет към РИОСВ, в който има и общински представител, да не одобрява инвестицията. предложението. \r\n „Hямa ĸaĸ дa cмe cъглacни c пoдoбнo нeщo. Oт гoдини имa нaпpeжeниe cpeд гpaждaнитe зa чиcтoтaтa нa въздyxa. Haпocлeдъĸ cмe пoдoбpили вcичĸo в пoĸaзaтeлитe и ceгa ни ce cepвиpa няĸaĸъв зaвoд, ĸoйтo e пoтeнциaлнo oпaceн\", зaяви  зaм.-ĸмeтът нa общинaта Йopдaн Hиĸoлов. Той посочи само част от възраженията на общината срещу инвеститора. Капацитетът на инсталациите предвиждал преработка на повече от 2 800 т суровини, които по своя състав представляват опасни отпадъци, съдържащи олово. В доклада по ОВОС и в договора за наем на терена не били описани мерки за крайно обезвреждане и възстановяване на терена след прекратяване на дейността. Не било предвидено и локално съоръжение за пречистване на води. Разстоянието на цеха до най-близката жилищна сграда бил едва 800 м и в непосредствена близост до животновъдни ферми и обработваеми  земеделски земи. \r\n     Xopaтa от квартала, в близост до който ще се изгражда опасния цех, вече са открили пoдпиcĸa срещу намеренето на инвеститора. Bълнa oт нeдoвoлcтвo бушува и в coциaлнитe мpeжи. „Peшeни cмe дa cтигнeм дoĸpaй, мaгиcтpaлaтa e близo. Aĸo тpябвa дo Coфия щe cтигнaт ĸoлoнитe oт ĸoли, но няма да дoпycнем тук да се преработват опасни отпадаъци с  oлoвo\", заканват се съкварталците. \r\n  Кметът Живко Тодоров призова още веднъж обществеността на Стара Загора да бъде активна по време на общественото обсъждане в понеделник.", "date": "2019.06.07", "title": "Старозагорци се опълчиха срещу опасен производител"}
{"url": "https://www.standartnews.com/sport/kontuziya-sprya-nash-shchangist-za-titla-na-svetovnoto-394193.html", "text": "Христо Христов спечели бронз в първото движение, но травма му попречи да завърши двубоя на продължаващото във Фиджи световно първенство по вдигане на тежести до 20 г. \r\nБългаринът си осигури бронза в изхвърлянето на кат. до 109 кг със 175 кг. Христо започна без проблем със 166 кг, припряност бе причината да не вдигне 171 кг във втория опит, а в третия успя на 175 кг. Лидер на почивката бе узбека Акбар Джураев със 182 кг, пред руснака Данил Вагайцев, който бе с резултата на българина. \r\nВ изтласкването Христов промени първоначалната си заявка от 190 на 200 кг, които вдигна над глава, но с добутване. Последва втори неуспешен опит на същата тежест, предизвикал остра болка в кръста и отпадане от състезанието. Световен шампион стана Джураев с 398 кг. \r\n18-годишният Христо грабна олимпийско сребро в категория над 85 кг на младежките игри в Буенос Айрес миналия октомври. През 2017-а той стана световен шампион при 17-годишните с три златни медала и двубой 321 кг в кат. 94 кг на първенството в Банкок (Тайланд). Миналата година варненецът грабна в Косово европейско злато при 17-годишните и три седмици по-късно стана четвърти при 20-годишните в Албания. \r\nСега той бе единственият български представител на световното първенство във Фиджи, в което участват щангисти от 64 държави. В тихоокеанската островна държава той бе придружен от личния си треньор Живко Николов", "date": "2019.06.07", "title": "Контузия спря наш щангист за титла на световното"}
{"url": "https://standartnews.com/regionalni/zvezdite-na-bg-radio-2019-s-dva-kontserta-v-blagoevgrad-394248.html", "text": "Емоционалните реакции, коментари и страсти след връчването на Годишните Музикални Награди на БГ Радио 2019 на грандиозната церемония в зала Колодрум в Пловдив още не са отшумели, а БГ Радио вече готви две нови забележителни музикални събития! Единственият град носител на статуетката за БГ Град посланик на българската музика, Благоевград посреща Звездите от Годишни Музикални Награди на БГ Радио в парк Македония за два концерта на 14 и 15 юни. Участие в празничния концерт на 14 юни /петък/ ще вземат БГ Вдъхновителите на 2019 Братя Аргирови, Графа, Deep Zone Project, Jeremy?, Милена и нейната група, RAFFI, Свилен Ноев, Сигнал. На 15 юни в събота на голямата сцена в парк Македония излизат БГ Дебют за 2019 4Magic, DARA, Деница Караславова, Дивна, Искрен Тончев (Искрата), Михаела Филева, Pavell&Venci Venc’, Поли Генова и Стефан Илчев. Своеобразни домакини на концертите ще бъдат Рафи, Поли Генова и любимият глас от БГ Радио Наско Стоянов. Концертите са с вход свободен и начален час 20.00. Същият уикенд CITY TV става ефирен домакин на церемонията по връчване на Годишни Музикални Награди на БГ Радио 2019. В събота на 15 юни от 20.00 и в неделя, 16 юни, от 12.00, най-обичаната музикална телевизия в България ще излъчи пълен запис на бляскавата церемония от европейската столица на културата за 2019 – Пловдив.   Вижте отново големите победители, отнесли златните статуетки вкъщи, премиерите на десетте нови песни със заявка за хитове на лято 2019 и най-интересните „зад кадър“ моменти само по CITY TV.   Годишни Музикални Награди на БГ Радио 2019 се реализираха с подкрепата на VIVACOM, Дженерали Застраховане АД и Nescafѐ Dolce Gusto.", "date": "2019.06.07", "title": "Звездите на БГ радио 2019 с два концерта в Благоевград"}
{"url": "https://standartnews.com/regionalni/60-litsa-v-neravnostoyno-polozhenie-s-patronazhna-grizha-394239.html", "text": "Кметът на Община Черноочене Айдън Осман подписа административен договор за патронажна грижа за възрастни и хора с увреждания. Проектът е с \r\nпродължителност 15 месеца, той се финансира по Оперативна програма „Развитие на човешките ресурси“, неговата обща стойност е малко над 90 хил. лв. Участват над 60 лица с увреждания и възрастни хора над 65г., които са в затруднение или в невъзможност за самообслужване. Част от тях, които са в риск от социална изолация, ще получават психологическа подкрепа,здравни грижи и комунално-битови услуги. Те ще се предоставят от октомври т.г., след извършена процедура по набиране, оценяване и класиране на потребителите. Мобилен екип от 1 психолог, 4 –ма здравни специалисти, 1 социален работник и 2-ма домашни помощници ще посещават ежедневно домовете на потребителите и в рамките на 2 часа ще предоставят услуги според индикираните им потребности. Кметът на Община Черноочене Айдън Осман посочи, че откакто през 2013 г.е открит Център за социални услуги в домашна среда досега над 170 нуждаещи се от района са получили услуги от този вид.  ", "date": "2019.06.07", "title": "60 лица в неравностойно положение с патронажна грижа"}
{"url": "https://standartnews.com/regionalni/prviyat-snop-v-dobrudzha-shche-padne-v-nachaloto-na-yuli-394254.html", "text": "\r\n  Жътвата на пшеницата в житницата на България - Добруджа, тази година се очаква да започне в първите дни на юли. Това съобщи днес проф. Иван Киряков, ръководител на отдел \"Селекция на зърнено-житни и бобови култури\" в Добруджанския земеделски институт край Генерал Тошево по време на традиционния Ден на отворените врати. \"Все пак всичко зависи от климатичните условия\", застрахова се ученият пред БТА.  Прогнозата за очакваните добиви била още по- трудна, заради зимното засушаване и болестите, които съпътстват най-вече вносните сортове.  На много места в страната по житните посеви имало кафява ръжда и брашнеста мана. По думите на професора, западните сортове са по-неустойчиви, но предпочитани от земеделските производители, заради по-високите добиви. Според него и специалистите у нас, трябва да има държавна защита върху селектираните български сортове, както е например в Турция и Испания, където земеделците били длъжни да сеят поне 10% от площите си с местни семена. Друга грешка, допускана от големите арендатори, била неефикасната растителна защита. Научните работници припомниха, че именно при тяхното използвне зърнопроизводителите получават компетентна и безплатна консултация. \r\n   В момента има достатъчна влажност, което предполага стабилизиране на вегетацията на пшеницата и добри добиви, в зависимост от това, кога са поникнали - през есента или през пролетта, допълни проф. Киряков. \r\n Над 40 сорта зърнено-житни култури, най-нова селекция зърнено-бобови и няколко хибрида слънчоглед, разработени от селекционерите на института, бяха представени на гостите - учени, фермери и бизнес-партньори, по време на Деня на отворените врати.  \r\n ", "date": "2019.06.07", "title": "Първият сноп в Добруджа ще падне в началото на юли"}
{"url": "https://standartnews.com/kultura/anya-pencheva-pobrkva-mzhete-v-aktrisata-394183.html", "text": "Аня Пенчева върти мъжете на малкия си пръст и ги побърква в „Актрисата“ – комедията на Питър Куилтър, която върна Стефан Данаилов на сцената в любимия му Народен театър. Тя е Лилия Мартин - примадона, която уж се сбогува с кариерата си, за да се омъжи за банкера Чарлз, но покрай съдбоносното решение не пропуска да потормози и останалите – по-младия бивш съпруг Пол (Кирил Ефремов), синът й Даниел (Павел Иванов), агентът й Бари (Ненчо Илчев) и режисьорът Роджър (Иван Панев). Най-големите й жертви, разбира се, са застаряващият годеник и Пол, който продължава да вълнува сърцето и тялото й. Автори на зрелището, за което вече има „опашка“ из страната, са Стефан Данаилов и Росица Обрешкова. „Всички тези сладури често ходят по халтури, но ги стегнах яко за премиерата на 7 юни“, коментира Ламбо. Той и другите господа в спектакъла дефилират с дизайнерски костюми, а самата Аня Пенчева блести във фамозни тоалети. Звездата вероятно ще избере по-еротични одежди за 28 юли на плажа пред „Хасиенда“ в Лозенец, където цялата компания ще бъде аплодирана от публиката на тамошния арт фестивал.  „Моят Чарлз обича Лидия. Отдавна копнее за нея. И атакува в мига, в който й писва от всички – включително и от бившия й мъж, италиански тип простак.  Чарлз обаче се появява ни в клин, ни в ръкав - той е от друг свят, от друго време, а те му се подиграват. Лидия приключва с всичко – чака с нетърпение да опразни гримьорната си, да си вземе китките и на сутринта да замине с Чарлз за Швейцария. Иска й да прекарват времето в разговори край езерото.  Съдбовният въпрос пред нея е до колко е жена, до колко е човек, до колко е актриса.  А моят Чарлз е симпатяга – но трябва да се бори с любовчиите около Лидия, защото те са много напреднали в материала. Аз обаче им се давам. Както казва самият Чарлз: „След 35 години усилия просто не бях осъзнал, че има толкова много участници в надпреварата“.  Ролята е чудна,  тамън ми е, не е тежка от кора до кора.  В някои периоди от кариерата ми е имало персонажи, които не са ми били твърде на душата, но е нямало как да ги откажа. Никога не съм се отказвал от театъра - исках да си доизиграя „Пигмалион“, но започнаха всичките ми драми.  Сега - нов спектакъл, нов късмет. Навих се да бъда и постановчик – въпреки че да режисираш и да играеш едновременно, винаги ми се е виждало афиф работа“, сподели Стефан Данаилов пред „Стандарт“ още преди премиерата.", "date": "2019.06.07", "title": "Аня Пенчева побърква мъжете в „Актрисата“"}
{"url": "https://standartnews.com/kultura/vlado-penev-s-maraton-vv-varna-394188.html", "text": "Владо Пенев, чиито бесен сценичен хъс  не допуска почивен ден, довечера се вихри в два спектакъла от програмата на международния фестивал във Варна. От 17 и 30 часа публиката го гледа в касоразбивача на „199“ „Приятнострашно“ – хит от своеобразната трилогия на драматурга Яна Борисова и режисьора Галин Стоев със съучастието на художника Юлиян Табаков.  Другите звезди под прожекторите са Радена Вълканова, Стефан Вълдобрев, Вежен Велчовски, Снежина Петрова. Историята е за Фани, която се е вглъбила в макета за градина, който изгражда в своя цветарски магазин. Той притегля към себе си нейните приятели и ги събира в странен любовен четириъгълник, в който сякаш се случват по-скоро движения на душата, отколкото видими събития… \"Този текст е за нюансите - на емоциите, отношенията и цветовете. Зад всяка казана дума се крие по една голяма история. Докато си седиш и нищо не правиш, може циклон да отнесе къщата ти, а ти да останеш в същата поза с усещането, че нещо става, но не си сигурен какво. За всеки, който пише, вдъхновението е скъп и труднонамираем наркотик. Когато го откриеш, се превръщаш в пианист, намерил пиано на пустинен остров\", твърди Яна Борисова. И допълва, че голямата тема на \"Приятнострашно\" е щастието - то пък е променлива величина и никога не може да се превърне от теорема в аксиома. \"Решението на теоремата има хиляди варианти и това ни превръща в емоционални математици\", категорична е авторката. Борисова нарича Снежина и Радена принцеси, които пият чай в пустинята, докато тя ги рисува, Стефан Вълдобрев и Вежен Велчовски са двете мъжки партии, които винаги ще композира, а Владо Пенев е всичко, което Яна се опитва да опише. \"Приятнострашно\" е публичен разговор за интимността и проявленията й в съвременния свят. Пиесата маркира нетрайните и така необходими пространства на нежност. Това е поетика на копнежа в свят, който изключва докосването. Сцените носят органиката на документални записи, на подслушани разговори\", допълва Галин Стоев. Неслучайно той използва мотиви от пиесата и в игралния си дебют „Безкрайната градина“.  Постановката има Икари и Аскеери, а гастролите из Европа са истински триумф. Във Варна довечера ще се въртят субтитри на английски език. За разлика от своя тих и фин арменец в „Приятно страшно“, Владо Пенев е ужасяващо залитащ и търкалящ се маргинал в „Пияните“ на Иван Вирипаев от афиша на Малък градски театър „Зад канала“ с традиционното за Явор Гърдев съучастие на Никола Тороманов, Калин Николов и Свила Величкова. Другите „пияни“ са Весела Бабинова, Иван Бърнев, Луиза Григорова, Анастасия Лютова, Пенко Господинов, Светлана Янчева, Герасим Георгиев-Геро, Василена Атанасова, Петър Калчев, Бойко Кръстанов, Христо Пъдев, Никола Мутафов, Христина Караиванова. Те са добре поставени представители на съвременното общество. Пиянството им е концепция, метафора и състояние, в което всеки достига до парадоксално духовно откровение в метафизичната „драмедия“,  която граничи с абсурд. Спектакълът има сума ти награди, както и субтитри на английски.", "date": "2019.06.07", "title": "Владо Пенев с маратон във Варна"}
{"url": "https://standartnews.com/kultura/lyubo-d2-i-akaga-izlizat-v-blagoevgrad-394198.html", "text": "Благоевград за втора поредна година е домакин на Jumaya stage fest в градинката между НАП и площад \"Македония\". На една сцена излизат Д2, Любо Киров, „Акага“, Sevi и много други. Фестивалът представя и много други изкуства. „Вярваме, че в самата си същност изкуствата имат общо ядро и различни изразни средства. Това е основната концепция на този фестивал, който се надяваме,  че ще се превърне в една от емблемите на Благоевград. Именно за това освен основната музикална линия, той е домакин и на множество артисти. Не искаме нашите концепции да се изключват, а да се разрастваме, да обединяваме и да създаваме общност - всички сме родени да творим и да споделяме градивната си, добра енергия“, споделят организаторите.", "date": "2019.06.07", "title": "Любо, D2 и „Акага“ излизат в Благоевград"}
{"url": "https://www.standartnews.com/sport/belcho-goranov-otkri-37-ta-sesiya-na-natsionalnata-olimpiyska-akademiya-394206.html", "text": "В тържествена обстановка в в старата Митрополията на Несебър бе открита \r\n37-ата сесия на Националната олимпийска академия на БОК. До 9 юни на \r\nбазата на НСА „Васил Левски” в Равда в нея ще участват над 120 студенти, \r\nпреподаватели, представители на олимпийските клубове от цялата страна, \r\nучители по физическо възпитание и спортни деятели. \r\nНа тържественото откриване присъстваха Белчо Горанов, генерален секретар \r\nна БОК, проф. Пенчо Гешев – вицепрезидент на БОК и ректор на НСА и др. \r\nОсновната тема на сесията е „Социално-културната мисия на Олимпизма и \r\nОлимпийското движение в съвременното общество”. Лектори ще бъдат проф. \r\nПенчо Гешев, ректор на НСА и заместник председател на БОК, Белчо \r\nГоранов, генерален секретар на БОК, проф. Лозан Митев, директор на НСА, \r\nпроф. Кристиян Бушман /Германия/, проф. Атанас Георгиев, доц. Даниела \r\nТомова. В програмата са включени и заседания по секции и спортни \r\nзанимания. \r\nПровеждането на годишните сесии на НОА има за цел да се представят \r\nосновните идеи на олимпизма и актуалните въпроси в развитието на \r\nолимпийското движение и спорта. По време на сесиите НОА представя своята \r\nдейност и насърчава създаването на олимпийски структури в страната. Чрез \r\nобщуването между млади представители от различни краища на България, НОА \r\nсе стреми да насърчава сътрудничеството и приятелството между \r\nучастниците за развитие на идеи и общи инициативи в бъдещото им", "date": "2019.06.07", "title": "Белчо Горанов откри 37-та сесия на Националната олимпийска академия"}
{"url": "https://www.standartnews.com/sport/tikhomir-ivanov-vodi-zvezdite-na-samarsko-zname-394195.html", "text": "Водещият български атлет в скока на височина Тихомир Иванов е начело на звездите, които ще вземат участие в поредното издание на силния международен турнир \"Самарско знаме\". Надпреварата на стадион \"Берое\" в Стара Загора ще се проведе на 15 юни от 17,00 ч. Останалите топ атлети от България, които ще стартират са Инна Ефтимова (200 м), Александра Начева, Габриела Петрова в скока на дължина. Организатори са СКЛА \"Берое\", Община Стара Загора и БФЛА. Входът е свободен.   ", "date": "2019.06.07", "title": "Тихомир Иванов води звездите на \"Самарско знаме\""}
{"url": "https://www.standartnews.com/sport/pazardzhik-stava-evropeyski-grad-na-sporta-za-2020-394207.html", "text": "Пазарджик ще бъде следващият носител на престижното отличие, след като \r\nАсоциацията на европейските столици и градове на спорта присъди висока \r\nоценка на спортните политики и дейности в Община Пазарджик. Поздравления \r\nи за Каварна, който получи приза за \"Mалък европейски град на спорта\" за \r\nсъщата година. \r\nПрез месец май Пазарджик обяви своята кандидатура за \"Европейски град на \r\nспорта през 2020 година\", а специална оценителна комисия от \r\nорганизацията на ACES EUROPE посети тракийския град, за да се запознае с \r\nнеговите спорни политики, бази и амбиции. Членовете на комисията дадоха \r\nвисока оценка на видяното, която след това предадоха на Управителния \r\nборд, присъдил титлата на Пазарджик. Официалната церемония по \r\nнаграждаването ще се състои през ноември в залата на Европейския \r\nпарламент в Брюксел по време на традиционната Гала на ACES EUROPE, \r\nкогато титлата ще бъде предадена от Европейския град на спорта за 2019 \r\nгодина - Варна. \r\nПазарджик получава това признание за активното си развитие и финансиране \r\nна спортните клубове и бази, разнообразния си календар от спортни \r\nдейности и амбициозните си бъдещи планове, свързани с престижната титла. \r\nКато част от програмата \"Европейски град на спорта през 2020 година\" е \r\nпланирано спортните прояви да нараснат до над 150, обновяването на зала \r\n„Хебър\", стадион „Георги Бенковски\", Зоната на здравето и ред други \r\nспортни обекти, училищни бази и площадки, както и строеж на изцяло нова \r\nспортна зала. \r\n\"За нас е изключителна чест и отговорност да приемем тази престижна \r\nтитла, особено под мотото \"Дух и традиции\", защото в последните години в \r\nПазарджик ние умело съхраняваме спортния дух и традиции на нашия град, \r\nедновременно с което развиваме и интегрираме нови и различни методики за \r\nпривличане на подрастващите към активния начин на живот. Планирали сме \r\nоще много дейности, реновации и иновации в тази сфера, а наша главна цел \r\nе Пазарджик да бъде пример за спортен град в България, с още много \r\nуспешни политики и разбира се спортисти. Поздравления и на град Каварна, \r\nкоито паралелно с нас ще бъдат малък Европейски град на спорта през 2020 \r\nгодина!\" коментира кметът на община Пазарджик – Тодор Попов. \r\nТитлата \"Европейски град на спорта\" има за цел да популяризира активния \r\nначин на живот, развитието на спортни политики и инфраструктура с добри \r\nсъоръжения, програми и активности. Акцентът е върху масовия спорт и \r\nвърху значението на спорта като приоритет в живота на хората.", "date": "2019.06.07", "title": "Пазарджик става \"Европейски град на спорта\" за 2020"}
{"url": "https://www.standartnews.com/sport/stranen-zhenski-final-v-parizh-394217.html", "text": "Финалът при жените на тазгодишното издание на Откритото първенство на Франция е доста странен. Утре в 16:00 на корт \"Филип Шатрие\" титлата на \"Ролан Гарос\" ще си оспорват австралийката Ашли Барти (№8 в света) и чехкинята Маркета Вондрусова (№38 в света). Освен място в историята, победителката ще гушне 2,3 млн. евро, а загубилата ще се \"утеши\" с 1,18 млн. евро. Това е така, защото тази година наградният фонд бе увеличен с 8%. Днес на корт \"Сюзан Ланглен\" Барти победи с 6:7(4), 6:3, 6:3 - 17-годишната американка Аманда Анисимова. Обрати белязаха и мача между Маркета Вондрушова и британката Йохана Конта, който завърши с победа на чехкинята със 7:5, 6:2(2).", "date": "2019.06.07", "title": "Странен женски финал в Париж"}
{"url": "https://standartnews.com/biznes/naturalnite-vina-sa-na-moda-394192.html", "text": "На Балканите се прави вино от хилядолетия. Сега регионът е на пето място в света с производство на 1,8 милиона тона годишно. За разлика обаче от всички други случаи, в които страните от региона си съперничат, враждуват или се бият помежду си, във винения сектор има едно събитие, което ги обединява -  /Balkans International Wine Competition and Festival - BIWCF/. Виното свързва, прави мостове, а не ги гори, казват  Поредното осмо издание на първия по рода си форум, насочен към вината на Балканите, отново фокусира вниманието на световната винена общност към този интересен и самобитен регион. \r\nВ София са над 100 изби от 13 държави плюс Грузия, за да покажат най-доброто от своята продукция. От 7 до 9 юни е виненият фестивал, който се провежда за първи път на открито пред НДК. А на 5 и 6 юни се проведе конкурсът. , оцени представените вина. В състава на конкурсната комисия влизат четирима носители на званието Master of Wine (MW), най-престижното сред винените експерти. Сред членовете на журито са граф Джон Умберто Салви МW (Великобритания/Франция), сочен за един от най-добрите специалисти на Бордо вината в света, Бевърли Табрън MW (Великобритания), Род Смит MW (Великобритания/Франция), Дарел Джоузеф (САЩ), Игор Лукович (Сърбия).  \r\nПобедителите ще бъдат обявени на тържествена церемония, която ще се проведе на 7 юни.  \r\nНагради ще бъдат присъдени за бяло, червено и розе - сухи вина, пенливи и десертни вина, оранжево вино, най - добро вино от местен балкански сорт, най - добър дизайн на етикет, най – добра изба, спечелила най-много медали на конкурса. Голямата награда е Гранд Трофей 2019. За първи път ще има и отличия за най-добро вино за всяка от страните участници. \r\nОтличените в конкурсната част на BIWC вина ще получат и значително международно присъствие. Призьорите в надпреварата тази година ще бъдат представени на няколко от най-важните световни изложения като Interwine China 2019 в Гуангджоу и Prowein 2020 в германския град Дюселдорф, както и на специално събитие, посветено само на балканските вина - Balkan Wine Market в Чикаго, САЩ. \r\nВсички носители на трофеи и двойни златни медали ще се включат в многобройни представяния до следващото издание на BIWC през 2020 г. --------------------------- - През първата година, когато сложихме началото на BIWC, ако знаехме какво ще се случи през осмата, щяхме да бъдем много изненадани. Нашите усилия са насочени към винопроизводителите и те виждат, че това, което правим, е много добро за техния бизнес.  \r\nА също стойността на медалите, спечелени в нашия конкурс, е много висока. Затова производителите ги слагат като стикери на бутилките си. Всяка година анализираме това, което се е случило през изминалата, и обмисляме какво ново трябва да направим, за да бъде още по-привлекателен конкурсът. От миналата година въведохме двоен златен медал като награда. От тази година въвеждаме  отличието \"Best of show\" за най-доброто вино от всяка една страна, защото участниците са  13 държави, всички тръпнат и всеки иска да бъде отличен като най-добрият, дори и като представител на страната си. Работим много усилено. Веднага след приключването на това издание, започваме да подготвяме следващото и наистина се надяваме да бъде все по-добре.  - Тази година имаме  , от което сме много щастливи. Гърция, Сърбия и Румъния са страните, които участват най-много. Но  . За първа година се включва Босна и Херцеговина. Албания е с много силно участие, Северна Македония също. Освен всички балкански страни, Грузия също участва много стабилно.  - Това беше и идеята на самия конкурс-фестивал \"Виното няма граници\" - то свързва, прави мостове, а не ги гори.  - Това зависи от пазара, той определя. Ако някой производител направи синьо вино, например, и пазарът го приеме, това вино ще просъществува. Имаше някакви опити със синьо вино, но неуспешни, докато   Така че ние подкрепяме оранжевите вина.  - Това, което се наблюдава в последните години, е връщане към автентичните вина без добавяне на каквото и да било в тях, с много малко човешка намеса. Това се случва в целия свят, Балканите не изостават от тази тенденция. . Тази тенденция е по-скоро за по-малките винопроизводители. Но по-големите и по-търговски ориентирани производители наблягат на вина, които са по-скоро по-плодови, не толкова алкохолни, по-малко отлежали в дъб, то също да се доближава до по-натуралния вкус на виното. - Българското вино е на много високо качество в момента. Почти няма случай да има лошо качество българско вино, което не е така в много други части на света.  . Това е добре за някои търговци. По-големите производители искат да се покажат като модерни и да удовлетворят вкуса на масовия консуматор. \r\nЗа места по света, където търсят по-автентични продукти, това обаче не е толкова добре. Но пък имаме малки производители, които много добре работят с местните сортове и с представянето на регионалността на вината. - Това е въпрос за милиони долари. (Б.ред. - Лазаракис работи с гръцката организация, която промотира гръцките вина). Разбира се,   - както Гърция, така и България имат хилядолетна традиция в производството на вино. Но наистина е въпрос за милиони долари да се намери точното нещо, което да накара потребителят да се връща и отново да купува българско вино.  , за да имаме успех. \r\n ", "date": "2019.06.07", "title": "Натуралните вина  са на мода"}
{"url": "https://standartnews.com/kultura/avstriytsi-prevrshchat-bg-piesa-vv-film-394200.html", "text": "Пиесата „Паякът“, написана и поставена от режисьорите Йордан Славейков и Димитър Касабов, е в основата на сценария за австрийския пълнометражен филм Egomania. Зад проекта стои популярната актриса и писателка Марлен Шацингер, която е продуцент и режисьор на лентата. Шацингер се запознава с текста през лятото на 2018-а, когато среща Йордан Славейков на уъркшоп по творческо писане в Косово. Следва откупуване на авторските права и превод. След продължителен кастинг са избрани актьорите за ролите на сиамските близнаци Марта и Мартин. Младите Йохана Зайтингер и Харуин Кравиц са приятели от детство и това е едно от условията на продуцентите за изграждането на по-добрата връзка между героите.  Водят се преговори с известна австрийска актриса за ролята на майката на близнаците. Пиесата „Паякът“ се играе вече 8 години в „Сфумато“. Представяна е на десетки международни фестивали и форуми и е награждавана няколко пъти у нас и в чужбина. Преведена е на руски, френски, немски, английски и италиански. През 2017-а “Паякът“ е поставена на английски в рамките на големия Summer аlternative Theatre festival в Маями. Димитър Касабов и Йордан Славейков са поканени да вземат участие в последните репетиции на американския спектакъл. На 14 юни от 19 часа в \"Сфумато“ е представление № 85 с брилянтните Пенко Господинов и Анастасия Лютова. Йордан Славейков споделя за пиесата: „Темата на „Паякът“ никога не е била за сиамските близнаци. И точно това я прави универсална и харесвана навсякъде, където е играна, четена, превеждана. Темата на пиесата е любовта и трудностите, които всяка двойка изпитва и преодолява или не, докато хората са заедно. Темата е любовта и какво ни коства да останем заедно с този, с когото сме избрали или не сме избирали да сме свързани. Сиамските близнаци са метафора на тази адски трудна близост.“", "date": "2019.06.07", "title": "Австрийци превръщат БГ пиеса във филм"}
{"url": "https://www.standartnews.com/sport/bufon-otiva-v-barselona-394213.html", "text": "Италианският ветеран и идол на милиони Джанлуиджи Буфон може да получи нов голям шанс да триумфира в Шампионската лига. Според Sky Italia 41-годишният страж е вариант за Барселона. Джиджи приключи с Пари Сен Жермен и сега търси ново предизвикателство. Резервният вратар на каталунците Яспер Силесен публично изрази желанието си да напусне “Камп Ноу” в търсене на титулярно място другаде. \r\nБуфон е наясно, че в Барса ще бъде твърда резерва на Марк-Андре тер Стеген. На пейката обаче той ще чака своя шанс, а сезонът е дълъг и предлага всякакви обрати. Италианецът ще получи гарантирани мачове за Купата на краля и ще се надява на някоя среща в европейския клубен турнир и Ла Лига. Присъствието на Буфон в съблекалнята на “лос кулес” може да донесе желания прилив на енергия в редиците на “синьо-червените”.", "date": "2019.06.07", "title": "Буфон отива в Барселона"}
{"url": "https://standartnews.com/kultura/vezhdi-rashidov-izvaya-pametnik-na-lchezar-tsotsorkov-394201.html", "text": "Председателят на Парламентарната комисия по културата и медиите Вежди Рашидов извая паметник на професор д-р Лъчезар Цоцорков. За откриването се събраха стотици жители и гости на Панагюрище. Представители на парламента, на правителството, на местната власт, на индустриалната общност, на академичните среди бяха сред официалните гости. Тук бяха и депутатите Димитър Главчев и Десислава Тодорова.  Лъчезар Цоцорков е от най-видните панагюрци, голям радетел за развитието на минната промишленост, меценат и дарител. Затова Фондация “Цоцорков род” реши да бъде вдигнат паметник на този забележителен българин, а признателно Пангюрище подкрепи идеята. По лично желание на семейството Вежди Рашидов извая мемориала. “Човек, който е дал толкова много за другите, за Панагюрище и за България заслужава  да живее в паметта на хората. Радвам се, че изградих образа му, духа му - това е той, в своя град, за такива хора като Лъчезар Цоцорков се правят паметници”, каза в словото си на откриването Вежди Рашидов. Синът Димитър Цоцорков благодари: “В този паметник , изграден с толкова талант, живее духът на моя баща”. Кметът на Панагюрище Никола Белишки заяви, че делото на Лъчезар Цоцорков е гордост за града и за България.", "date": "2019.06.07", "title": "Вежди Рашидов извая паметник на Лъчезар Цоцорков"}
{"url": "https://standartnews.com/kultura/khyu-dzhakman-za-malko-da-se-razmine-s-vrkolaka-394203.html", "text": "Хю Джакман съобщи, че за малко щели да го уволнят от първия филм \"Х-мен\" от 2000-а година, преди дори началото на снимките. Мега звездата споделя: „Тогава ми казаха, че нещата не вървят, както си ги представяли. Като нищо щях да се размина с бъдещата си най-голяма  роля в Холивуд, която играх 17 години. Аз се ядосах, прибрах се вкъщи и започнах да се оплаквам на съпругата ми. Поставих световен рекорд по мрънкане и хленчих на Деб изключително дълго. Тя много търпеливо ме изслуша от начало до край в продължение на цял час и накрая ми каза: „Слушай, трябва просто да се довериш на себе си. Прекалено много се притесняваш какво мислят другите. Влез в ролята, фокусирай се и послушай инстинктите си. Ще се справиш.“ Това за мен е истинската любов – някой, който вярва в теб, когато дори ти самият не вярваш в себе си“. Вярно е, че Джакман, който винаги се съобразява със съветите на жена си - не само защото е по-възрастна от него - в началото на сагата отнесе критика от феновете. Но световноизвестният австралиец стисна зъби и  показа на всички, че грешат - останалото е история.", "date": "2019.06.07", "title": "Хю Джакман за малко да се размине с Върколака"}
{"url": "https://standartnews.com/biznes/sofiya-lend-rezidens-ss-spetsialen-priz-v-kshcha-na-godinata-394189.html", "text": "Новият жилищен комплекс в столицата \"София ленд резиденс\" получи специална награда по време на 23-ото издание на конкурса \"Къща на годината\", организиран от списание \"Идеален дом\". Архитектурното бижу бе отличено за природосъобразно строителство. Издателят на \"Идеален дом\" и \"24 часа\" Венелина Гочева връчи приза на мениджъра на комплекса Любомир Димитров на стилната церемония, състояла се в хотел \"Интерконтинентал\". \"Това е място, в което всеки човек си мечтае да живее\", заяви Гочева. \"То е на метри от Ловния и Южния парк, качеството на строителството е високо, дворът е с фантастична зеленина, работещи фотнани, пейки и кошчета за боклук. И всичко това преди обитателите да се нанесат в жилищата си\", коментира още тя. Любомир Димитров пък изтъкна, че проектът е започнал от бетонна площадка с пет брезички, които са били запазени. \"В момента са засадени над 700 растения, има 17 декара парк, пет сгради“, описа затворения комплекс до Борисовата градина в столицата той, след като благодари за наградата. На събитието в хотел \"Интерконтинентал\" присъстваха кметът на София Йорданка Фандъкова, главният архитект на града Здравко Здравков и редица изтъкнати архитекти и дизайнери. \"София ленд резиденс\" бе сред 46-те номинирани в конкурса \"Къща на годината\". Журито в състав арх. Александрина Ненкова, Албена Владимирова-Андреева, Ина Дамянова (интериорен дизайнер) избра отличените проекти сред тези, които през годината е публикувало списание „Идеален дом“. Специалистите бяха единодушни, че наградата за природосъобразно строителство за комплекса е напълно заслужена. Главният редактор на \"Идеален дом\" Таня Червенкова поздрави призьорите. \"За тези 23 години успяхме да съберем внушителен кръг от дизайнери, архитекти, производители на мебели. И заедно да работим за по-високата култура на бита у нас\", допълни тя.", "date": "2019.06.07", "title": "\"София ленд резиденс\" със специален приз в \"Къща на годината\""}
{"url": "https://standartnews.com/biznes/golemite-zaplati-byagat-ot-sofiya-394253.html", "text": "Ако искате голяма заплата, не е задължително да я търсите на жълтите павета. Малки общини, в които има развит добър бизнес, са с най-високи доходи в България. Това е основният извод от проучването на Института за пазарна икономика /ИПИ/ за доходите през 2017 година. За 2018 г. данни все още няма, но анализаторите уточняват, че средната заплата за този период е увеличена средно с 10%.  Най-много пари получават хората в малки градчета, в които работодателите са големи минно-добивни или енергийни компании. Такива са Козлодуй, Раднево, Гълъбово, Пирдоп. \r\nА номер 1 е село Челопеч, където средното възнаграждение е 2178 лева. София е на осмо място /1 433 лв./ Веднага след нея се нарежда Панагюрище, където благодарение на \"Асарел-Медет\" средното възнаграждение е 1 285 лв.", "date": "2019.06.07", "title": "Големите заплати  бягат от София"}
{"url": "https://standartnews.com/regionalni/chasove-do-starta-na-jumaya-stage-festival-394186.html", "text": "Броени часове остават до старта на второто издание на „Jumaya Stage Festival”в Благоевград. Музикалното събитие е финансирано от Фонд „Култура“ към Община Благоевград. На голямата сцена пред “Stage Bar” през двата фестивални дни ще чуем едни от най-обичаните от публиката изпълнители. \r\nВ програмата ще вземат участие невероятните таланти от  „Мерудия“, Акага, Д2 и Любо Киров, Echoo Balkan Samba, Fa Rock, Leontas, Sevi, Вокално студио „ФА ДИЕЗ“. \r\n  \r\nМястото е вече познато - паркинга пред Stage bar и Райфайзен банк, площад “Македония“ и парка пред сградата на НАП. Началният час е 19.00 часа, а датите са 7 и 8 юни. Второто издание на фестивала предлага и неделно училище. В него участие ще вземат известни за България артисти. „Jumaya Stage Festival”  предлага уъркшоп за деца и възрастни. Иван Шопов ще запознае хората с най-новите способи за създаване на музика. Евгени Господинов ще  покаже пък техниките на пеене при деца и възрастни, които се занимават с рок музика.   \r\nВодещ на фестивала ще бъде изключителният Георги Кючуков, шампион на първото национално първенство по Стендъп. \r\n  \r\nПо време на стрийт фестивала жителите и гостите на Благоевград ще имат възможност да разгледат и закупят хендмейд артикули от арт базара, организиран от младия дизайнер Надежда Червенкова.", "date": "2019.06.07", "title": "Часове до старта на \"Jumaya Stage Festival\""}
