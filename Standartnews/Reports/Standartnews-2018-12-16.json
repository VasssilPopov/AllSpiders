{"url": "https://www.standartnews.com/sport/slaviya-zavrshi-godinata-s-40-nad-vereya-380720.html", "text": "Славия завърши с победа 2018-а година. В мач от 20-ия кръг на Първи лига \"белите\" сразиха вкъщи с 4:0 поледния в класирането Верея. Резултатът откри Янис Карабельов в 17-ата минута. В 29-ата вратарят на гостите Цинцарски си вкара автогол в опита си да ибие топката от Галин Иванов. Класическото 3:0 оформи Илиян Мицански, който в 67-ата минута използва грешка в защитата на Верея. Пак той вкара в 72-ата за финалното 4:0. С този успех Славия има актив от 24 точки на девето място, докато Верея е на 14-та позиция със само 5 спечелени точки. След мача треньорът на \"белите\" Златомир Загорчич обяви, че не е доволен от представянето на тима през есента, защото целта пред отбора е място в топ 6.", "date": "2018.12.15", "title": "Славия завърши годината с 4:0 над Верея"}
{"url": "https://www.standartnews.com/sport/svindal-s-36-a-pobeda-v-svetovnata-kupa-380721.html", "text": "Норвежецът Аксел Лунд Свиндал спечели супергигантския слалом в италианския курорт Вал Гардена. 35-годишният ас, който е печелил всички големи трофеи в ските постигна на пистата \"Саслонг\" 1:28,65 мин. Само на 0,05 сек зад него остана италианецът Кристоф Инерхофер, а трети е Шетил Йенсруд (Нор). За Свиндал победата бе 17-а на Супер-Г и общо 36-а за Световната купа. Днес във Вал Гардена ще е проведе и класическото спускане по пистата \"Саслонг\". ", "date": "2018.12.15", "title": "Свиндал с 36-а победа в Световната купа"}
{"url": "https://www.standartnews.com/sport/gol-s-korem-srazi-levski-v-mglata-380763.html", "text": "С куриозен гол на Александър Василев Берое удари Левски с 2:1 в Стара Загора в последния кръг от есенния дял на Първа лига. Сините записаха пето поражение за сезона и трето в последните шест кръга, което ги остави трети в класирането с 41 точки. Берое записа десета победа за сезона и се изкачи на четвърто място. Тимът, воден от Александър Томаш, събра 36 точки и поведе с една пред пловдивския Ботев. Заради гъстата мъгла на стадиона в Стара Загора имаше съмнения дали мачът ще се проведе. В крайна сметка видимостта се подобри малко и главният съдия Владимир Вълков реши срещата да стартира по програма в 17.30 часа. Ветеранът Мартин Камубров откри резултата с 216-ия си гол в елита на българския футбол. Габриел Обертан изравни в 77-ата минута, но само две по-късно Александър Василев отново изведе \"Берое\" напред с куриозен гол с корем след неориентирана игра на защитата и вратаря Мартин Полачек. Публиката се усъмни, че победният гол е отбелязан с половия орган на играча, което още повече въодушеви и развесели агитката, която дълго прославяше \"най-милото\" на Василев. \"В предишните отбори ми се получаваше срещу \"Левски\", но откакто съм в \"Берое\" - година и половина вече - нямах гол срещу тях. Радвам се, но не ми е било фиксидея да вкарам на \"Левски\", каза 38-годишният Камбуров, който вече има 16 гола срещу този съперник. \"Разочаровани сме, всичко, което се случи в последния месец, месец и половина, имаше играчи, които не направиха добра подготовка. Това не ни помогна да се справим с темпото и да бъдем на необходимото ниво. Изравнихме резултата, стана 1:1, имахме идеи да отбележим, само минута след гола, допуснахме нов гол. Допуснахме липса на концентрация, аз съм треньор, който има достойнство, знам какво е отговорност, това не е алиби\", коментира треньорът на Левски Славиша Стоянович след загубата.  \r\n\"Със сигурност ще се видя с ръководството, ще поговорим защо се стигна дотук, аз ще кажа какво мисля за моята отговорност, която трябва да поема\", коментира Стоянович. \r\n\"Не търся грешки в другите, не търся алиби, за това, че не съм провел подготовката или нямам играчите, които съм искал. Не успях да намеря точните 11, не изградихме стил. Видимо сме уморени, не сме свежи, няма бърз преход, нямаме самочувствие. Ние сме Левски и трябва да намерим решение, длъжни сме да го направим за феновете, които и тук дойдоха да ни подкрепят\", добави той. \r\n\"Утре ще бъде завършен анализът и ще мога да кажа на всички и ръководството на клуба, когато избираш футболистите трябва да правиш това по качества и характер. Давам си сметка, има играчи, които не са провели подготовка, има и играчи, които бяха контузени един-два пъти. Ще видим какво ще се случи утре, ще видим каква отговорност ще бъде поета, имам забележки към някои футболисти\". \r\n\"Ситуацията не е приятна, ще видим какво ще се случи в следващите дни, ситуацията не е приятна и за феновете. Трябва искрено да погледнем на тази ситуация. Не съм тук да правя революция или организация на клуба, тук съм да работя на терена. Трябва да видим каква ще бъде философията за втория полусезон\", каза още наставникът на \"сините\".", "date": "2018.12.15", "title": "Гол с корем срази Левски в мъглата"}
{"url": "https://www.standartnews.com/sport/zicheri-na-polufinal-v-milano-380753.html", "text": "Водещата ни бадминтонистка Линда Зичери се класира за полуфиналите на турнира в Милано с награден фонд 25 000 долара. Поставената под №2 в схемата българка победи квалификантката Йе Джи Ким (Република Корея) с 13:21, 21:14, 21:14 за 52 минути. В третия гейм се игра равностойно до 14:14, след което Зечири направи серия от седем поредни точки и спечели мача.  В спор за място на финала българката ще играе срещу победителката от мача между номер 5 Сорая де Виш Ейберген (Холандия) и четвъртата поставена Джули Давал Якобсен (Дания).", "date": "2018.12.15", "title": "Зичери на полуфинал в Милано"}
{"url": "https://www.standartnews.com/sport/vitosha-i-cherno-more-zavrshikha-godinata-s-khiks-380748.html", "text": "Витоша Бистрица и Черно море завършиха наравно 1:1 в среща от 20-ия кръг на Първа лига. Гостите от Варна поведоха в 20-ата минута с гол на Георги Илиев. \"Тигрите\" отговориха през втората част чрез Ивайло Лазаров в 73-ата минута, който реализира с глава. Така Четин Садула икомпания ще зимуват на 11-а позиция, а \"моряците\" ще са 6-и.  Срещата започна със ситуация пред вратата на Черно море. Плътен шут на Наско Милиев бе избит от голлинията от Мирослав Енчев. Малко след това удар на Дани Кики мина над напречната греда. В 20-ата минута Черно море излезе напред в резултата. Автор на попадението бе капитанът Георги Илиев. След центриране, топката достигна до Ради Василев, той подаде към Илиев, който отбеляза с доза късмет, тъй като при удара му имаше рикошет, който излъга стража Василев. \r\nИвайло Лазаров опита да изравни още преди почивката , но топката премина над вратата. Минута преди края на първото полувреме Росен Кирилов бе принуден да извади Наско Милев, който получи разтежение. На негово място влезе младата надежда Григор Долапчиев. През втората част именно младокът опита далечен изстрел, но Василев го спаси. Минута след това влезлият като резерва Даниел Кутев направи сериозен пропуск, стреляйки над вратата от няколко метра. В 73-ата минута играчите на Витоша успяха да изравнят резултата с гол на Ивайло Лазаров. Нападателят успя да засече с глава добро центриране на Румен Гьонов. Малко след това Витанов можеше да възтанови преднината на Черно море но гредата му попречи.  Това беше всичко по-интересно от срещата. Така двата тима завършиха годината с равенство и си разделиха по една точка.", "date": "2018.12.15", "title": "Витоша и Черно море завършиха годината с хикс"}
{"url": "https://www.standartnews.com/svyat/poroshenko-veche-imame-tsrkva-koyato-ne-e-na-putin-380758.html", "text": "Обединителният събор в Киев днес гласува за създаването на автокефална украинска православна църква. Украинският президент Порошенко обяви новината, предаде ТАСС. \"Поздравявам всички със създаването на автокефална поместна православна църква на Украйна, учредена току-що в (църквата) \"Света София\", посочи Порошенко, обръщайки се към присъстващите на площада пред църквата след приключването на обединителния събор. Украинският президент подчерта пред събралите се историческият акт на събитието: \"Вие сте не просто свидетели, а и творци на историята, която се създава в момента. Този свещен ден ще влезе в историята като денят на създаването на обединена автокефална църква в Украйна. Ден на нашата окончателна независимост от Русия\", каза президентът.  Съборът избра за глава на новата Автокефална поместна църква 39-годишният епископ Епифаний, който е ректор на Киевската богословска академия.  През октомври Вселенската патриаршия призна правото на Украйна да има независима църква, след като президентът Петро Порошенко се бе обърнал към нея с искане Украйна да получи свидетелство за автокефалия. В резултат Московската патриаршия прекъсна общение с Вселенската и обяви процеса за нелегитимен, а руски медии писаха, че може да бъдат завзети светини в Украйна с помощна на властите в Киев. \"Това е Църква без Путин, Църква без Кирил, Църква без молитва за руската власт и руската войска, защото руската власт и руската войска убиват украинците. Но тази църква е с Бог\", добави Порошенко, цитиран от Би Би Си. В момента в Украйна има патриаршия, която е под шапката на руската църква, както и две независими украински, считани от Москва за разколници. ", "date": "2018.12.15", "title": "Порошенко: Вече имаме църква, която не е на Путин"}
{"url": "https://www.standartnews.com/sport/zografski-e-19-i-za-svetovnata-kupa-380759.html", "text": "Владимир Зографски отново се представи подобаващо в старта за Световната купа по ски скок в Енгелберг (Швейцария). На голямата шанца самоковецът  завърши 19-и с 273,6 т (123 м и 132,5 м). Победата е за Карл Гейгер (Гер) с 302 т (135 м и 141 м).  За четвърти път този сезон Влади влиза в топ 20 на Световната купа. В генералното подреждане на СК Зографски е 16-и с 84 т. Лидер с 456 т е Риу Кобаяши (Яп)", "date": "2018.12.15", "title": "Зографски е 19-и за Световната купа"}
{"url": "https://www.standartnews.com/regionalni/rozhdestvenska-igra-shche-zaradva-starozagorskite-detsa-380747.html", "text": "Рождественска игpa нa oтĸpитo ще пoтoпи дeцaтa нa Стара Загора  в иcтopиятa нa Poждecтвo Xpиcтoвo c духа на едно пpaзничнo пpиĸлючeниe. Организатори са сдpyжeниe „Изcлeдoвaтeл“ и общинaта, а самата игра щe ce пpoвeдe нa 16 дeĸeмвpи, oт 10 дo 14 чaca, нa античния фopyм „Aвгycтa Tpaянa“. \r\n Poждecтвeнaтa игpa  се нарича „Oтĸpий пoдapъĸa“ и е зa yченици oт 1-ви дo 7-и ĸлac. Те ще трябва да cфopмиpaт  oтбopи пo шecтимa и ще пpeминaт пpeз paзлични пpeдизвиĸaтeлcтвa и игpи, щe peшaвaт зaгaдĸи, зa дa пoзнaят пapoлa, ĸoятo щe им пoмoгнe дa oтĸpият пoдapъĸa. Игpaтa oтнeмa oĸoлo чac и пoлoвинa, уточнявaт opгaнизaтopитe, които очакват достатъчно любознателни деца да се включат в нея. \r\n Πo вpeмe нa игpaтa щe бъдe opгaнизиpaн и блaгoтвopитeлeн бaзap, нa ĸoйтo щe ce пpeдлaгaт пpaзнични ĸapтичĸи и cyвeниpи. Cъc cъбpaнитe cpeдcтвa щe ce зaĸyпят пaмпepcи и дeтcĸи xpaни зa бeбeтaтa в звeнo \"Maйĸa и бeбe\" ĸъм кoмплeĸca зa coциaлни ycлyги в Cтapa Зaгopa. \r\n ", "date": "2018.12.15", "title": "Рождественска игра ще зарадва старозагорските деца"}
{"url": "https://www.standartnews.com/sport/loko-udari-chetiri-pti-botev-vratsa-380761.html", "text": "Локомотив (Пловдив) разгроми Ботев (Враца) с 4:0. Така \"смърфовете\" изпратиха 2018 година с успех. В срещата от 20-ия кръг на Първа лига всички попадения паднаха през второто полувреме. Първият гол за домакините реализира Бирсент Карагарен в 62-ата минута. Шест минути по-късно Карагарен направи асистенция при второто попадение, което беше дело на Вилим Посинков. Отново Посинков бе точен за 3:0 в 81-ата минута след хубав извеждащ пас на Елитон, а в първата минута от добавеното време Ален Ожболд оформи крайното 4:0. Срещата започна по-добре за \"смърфовете\", които още в 6-ата минута на срещата можеха да водят. Карагарен напредна по десния фланг, след което намери Анте Аралица, но изтрелът на хърватина не бе достатъчно силен. Врачани имаха също добър шанс,но добър удар на Даниел Генов бе отразен от Мартин Луков. \r\nВ средата на първата част Аралица пропусна отново като за пореден път не успя да отправи добър удар към вратата на Ботев. В 40-ата минута дойде най-чистото положение за първото полувреме. Карагарен комбинира с Посинков, който беше свободен, той пое, навлезе навътре и стреля в далечния ъгъл, а Костов отново запази вратата си суха с добър плонж. В добавеното време на първата част Красимир Костов спаси вратата си отново, след удар на Карагарен. \r\nВ 62-ата минута Локо излезе напред в резултата. Митко Илиев изведе Карагарен зад защитата на гостите. Той стреля в близкия ъгъл на вратата и откри. В 68-ата минута Карагарен асистира на Вилим Посинкович за 2:0. Крилото на Локомотив получи добро подаване от Димитър Илиев, след което центрира на границата на наказателното поле, а там Посинкович насочи удара си точно във вратата. В 81-ата минута Вилим Посинкович вкара втория си гол в мача. Той получи извеждащо подаване от Елитон, и с изтрел по тревата направи 3:0. В 84-ата минута Луков отрази удар на Божимов, а крайното 4:0 бе оформено Елитон стреля от пеналтерията, Костов плонжира, но изби топката в Ожболд, който насочи удара си в далечния ъгъл за крайното 4:0.", "date": "2018.12.15", "title": "Локо удари четири пъти Ботев (Враца)"}
{"url": "https://www.standartnews.com/kultura/mladi-tantsori-meryat-sili-vv-festivala-khramt-na-tantsa-380746.html", "text": " Фестивалът има състезателен характер и е част от престижната верига конкурси, посветени на танцовото изкуство, които клубът организира от години. Най-старият фестивал от веригата е Международен танцов фестивал „ “. Той е познат на пловдивчани от 2012 г. и отдавна се е превърнал в институция сред любителите на танца, не само в България, но и в другите балкански страни. В него редовно участват състави от Румъния, Гърция и Македония, а желанието на организаторите е да разширят максимално „географията“ на участниците в него. В последното издание на фестивала, което се проведе през април тази година, участваха 1156 състезатели от 56 танцови клуба от цяла България, Румъния и Гърция. Следващата година Международнен танцов фестивал „ “ ще се проведе от 5 до 7 април в зала „Колодрума“ и ще бъде част от програмата на „Пловдив – Европейска столица на културата ‘2019“. Очаква се участниците в него да надхвърлят 2000, като интересът от чужбина е огромен. Спортен клуб „Самодива“ е организатор и на втори Международен конкурс –  , който се провежда всяко лято в Кранево, от 2015 г. насам.  който и в бъдеще ще се провежда в Самоков, в началото на зимата, организаторите осигуряват целогодишно поле за изява на младите танцьори от България и съседните страни.  казва   от клуб „Самодива“. В последните години фестивалът има за основен спонсор една от най-бързо развиващите се софтуери фирми у нас – базираната в Пловдив „Елдърс“ (Elders). Симбиозата между танци и програмиране очевидно е добра, защото момчетата от „Елдърс“ пряко участват в организацията и често дават собствена награда на ансамблите, които успяват да ги впечатлят най-много. В днешната програма на фестивала има 14 танцови стила – балет, акробатични танци, модерни танци, лирикъл, open, джаз танц, латино танц, български народни танци – дивертисменти, български народни танци – сюжетни и тематични, танци на народите, танцови мажоретки, музикален театър, MTV танци и Urban. Общият брой на танците, които ще бъдат изтанцувани по време на фестивала е 174.  – балетмайстор и хореограф-режисьор, възпитаник на ГИТИС - Москва, ръководител на балетните трупи във Варненската опера, Държавен музикален театър София и Оперно филхармонично дружество Пловдив.  – стрийт танцьор, инструктор и хореограф в стиловете класически балет, contemporary, джаз и Майкъл Джексън.  – член на сръбската танцова организация S.A.P.O. и Международна танцова организация (IDO) - Сърбия и член на управителния съвет на Асоциацията на танцовите учители. Специалист в уличните, латино и модерни танци.  – Примабалерина на Софийската опера и балет. Лауреат на Международния балетен конкурс във Варна. Носителка на Кристална лира от Съюза на музикалните и танцови дейци (1996). Преподавател в Академия за Музикално, Танцово и Изобразително Изкуство Пловдив.  - магистър по Хореографска режисура и старши учител в специалност “Български танци” на Национално Училище за Танцово Изкуство, София. Наградена със “Златна лира” от Съюза на музикалните и танцови дейци.  - хореограф,режисьор и педагог на български танцов фолклор, завършил образованието си в Академия за музикално, танцово и изобразително изкуство – гр. Пловдив. Старши преподавател по български народни танци в 49. ОУ „Бенито Хуарес“ – гр. София  - Носител на златен медал в соло девизия от National Salsa Congress и балкански шампион от Balkan Salsa Congress. Инструктор по салса, завършил образованието си в Съвременна хореография и режисура.  – професионален стрийт танцьор. Развива танцовите си умения и техника в Лос Анджелис, след като печели стипендия за най-добър танцьор за България през 2012-та година. Печели награда за принос към развитието на стрийта.", "date": "2018.12.15", "title": "Млади танцьори мерят сили във фестивала „Храмът на танца“"}
{"url": "https://www.standartnews.com/biznes/tsvetan-tsvetanov-be-gost-na-otkrivaneto-na-ski-sezona-v-bansko-380762.html", "text": "  „Банско е № 1 и ще остане № 1” заяви Цветан Цветанов на официалната церемония за откриването на Сезон 2018/2019 в курорта. Гости на събитието бяха още заместник-министрите на спортното и туристическото министерство - Доц. Д-р Стоян Андонов и г-н Любен Кънчев, Мая Христоскова, изпълнителен директор на концесионера „Юлен” АД, както и представители на хотелиерите, отличени през годината за своята успешна работа. „Все още сме в очакване да бъде даден шанс на Банско да продължи да се развива. И като казвам Банско, имам предвид всички планински курорти в България, които следва да имат правото да изграждат своите екологични въжени линии. Банско наистина е водещият зимен сезон в България, и тук е мястото да благодаря на целия туристически бранш за добрата работа, както и на концесионера, който направи възможно нашия град да се нареди сред ТОП курортите в Европа” заяви домакинът, кметът Георги Икономов минути преди да обяви официалното откриване на новия зимен сезон. Веселбата на пл. „Никола Вапцаров” премина с кукерско шоу, факелно шествие, изпълнения на автентичните самодейци от града под Тодорка, както и приказно лазерно шоу. Кулминационната точка бе празнична заря, като след това Румънеца и FolkustiX представиха световни хитове, преплетени с български фолклор. С помощта на мистичните български гайди, тъпани и кавал, и рапирането на Румънеца, бяха пресъздадени любими парчета като „No digitti” на Blachstreet & Dr. Dre, “Jumparound” на House of Pain и много други. През празничния ден, на белите писти в Банско по традиция се проведе масово спускане на ски звездите и децата от ски училище ЮЛЕН. Бялата веселба продължи с концерт на Гери Никол, DJ Party и любимата игра Ловци на съкровища. А обичаният кулинар Ути Вапцаров стопли жителите и гостите на града със своите месни специалитети и руйно червено вино.        ", "date": "2018.12.15", "title": "Цветанов: Банско е и ще остане № 1"}
{"url": "https://www.standartnews.com/kultura/buratino-v-199-380740.html", "text": "„Буратино“ по Алексей Толстой е поредната детска премиера в Театър „199“ „Валентин Стойчев”. Проектът е на Жени Пашова и Петър Пашов младши, декорите и куклите са на Димитър Димитров, а музиката е на Петко Манчев. Георги Спасов е татко Карло, с него играят Десислава Спасова и Цвети Пеняшки. Новата версия на забавната и поучителна история за приключенията на палавото момченце е изключително свежарска.    ", "date": "2018.12.15", "title": "Буратино в „199“"}
{"url": "https://www.standartnews.com/kultura/tedi-moskov-s-poklon-pred-etore-skola-380739.html", "text": "Теди Москов прави пореден поклон пред кино титаните на любимата му Италия. Известният режисьор постави в Малък градски театър „Зад канала“ „Аз обичам, ти обичаш, тя обича“, провокиран и вдъхновен от трагикомедията на Еторе Скола от 1974 година „Обичахме се толкова много“ с Нино Манфреди, Виторио Гасман, Стефания Сандрели, Стефано Сата Флорес. Теди сериозно се шегува, че докато е гостувал в дома на Еторе Скола заради филма си, посветен на преводачката от италиански Нели Червенушева, е видял в очите на великия кинаджия съгласие за  театрална бг версия по негов сюжет.   Оригиналната история, интерпретирана от Москов и вечния му партньор в писането на сценарий Мони Шварц, е за трима първи приятели, влюбени в една жена цели 30 години. Тя също ги обича – но един  след друг. Обаче не става дума за триъгълник, а за четириъгълник или по-точно - за излъгани надежди и пропаднали мечти. „Няма групов секс, това е ситуация на живота“, уточнява Москов. Тримата са антифашисти, събрани от атентат срещу нацисти. Срещат се отново след Втората световна война.  Филип Аврамов е киноманиакът, който толкова е обсебен от филмите, че дори е забравил съществуването на сина си, Малин Кръстев е ляво мислещият идеалист - санитар с диплома за лекар, превърнал се в пациент,  а Владимир Зомбори е подлият адвокат, който предава приятелите си и изоставя любимата си, за да се ожени за фъфлеща и леко дебилна богата наследница, в чиято роля влизи Ирини Жамбонас. Иван Петрушинов е нейният баща - мафиот с три крака и една ръка, Каталин Старейшинска е фаталната красавица в четириъгълника, Таня Пашанкова е пияна медицинска сестра, а младоците Мак Маринов и Георги Кацарски са натоварени с всички останали персонажи в действието. За радост на публиката Антони Дончев свири по време на спектакъла. „Както казва Ники Додов, „Обичахме се толкова много“ на Еторе Скола е голямото сбогуване с великата човешка чувствителност, която липсва в новите филми“, коментира още Теди Москов.  ", "date": "2018.12.15", "title": "Теди Москов с поклон пред Еторе Скола"}
{"url": "https://www.standartnews.com/sport/bansko-otkriva-ski-sezona-380723.html", "text": "Ски курорт №1 Банско открива днес зимния сезон с много подаръци и изненади. Чисто ново Audi A3 чака своя нов притежател на Бъндеришка поляна. Автомобилът може да бъде спечелен в емблематичната игра „Ловци на съкровища”, която вече традиционно пълни курорта с ентусиасти в деня на откриването на сезона. \r\nВ приключението могат да се включат всички желаещи да преровят определен периметър, затрупан със сняг, под който се крият заровени сандъци с награди. Освен луксозен автомобил в „Ловци на съковища” могат да бъдат открити специални СПА почивки, уикенди за двама, златни артикули, мобилни устройства и много други изненади. \r\nПразникът ще бъде отбелязан с още две игри – „Влез в отбора на шампиона” и „Открий злато в лифта”. Специален гост на курорта по време на откриването ще бъде петкратният носител на Световната купа Марк Жирардели, а най-добрата ни алпийка в последните 15 г Мария Киркова ще замени олимпийският и световен шампион от Австрия Патрик Ортлиб, който не успя да пристигне в Банско поради заболяване. Двамата алпийци ще имат свои отбори от фенове на ските, като най-бързият състезател сред всички тях, в играта „Влез в отбора на шампиона”, ще спечели награда сезонна карта за Банско. \r\nИграта „Открий злато в лифта” ще зарадва над 100 посетители на курорта. Всеки, който се качи на лифта ще има възможност да спечели специални златни артикули от Fibank. За част от тези, които не ударят джакпота ще има утешителни награди – луксозни зимни артикули и коктейли. \r\nСпециални гости на снежния празник ще бъдат хитовата певица Гери Никол и балет „Нова”. Музикалната програма ще започне точно на обяд на сцената под писта „Томба”. Водещ на събитието ще бъде Део, който ще заразява с добро настроение с помощта на диджей Sprite. \r\nВсички желаещи да се включат в игрите по случай старта на сезон 2018/2019 могат да се запишат предварително на www.banskoski.com и да потвърдят участието си на място в сутрешните часове на Бъндеришка поляна. \r\nСлед празничния снежен ден партито ще продължи на площада в центъра на града с музика, танци и специалните гозби на Ути Бъчваров. \r\nНай-успешният български курорт очаква изключително силен сезон. За поредна година Банско ще приеме стартове от Световната купа. От 22 до 24 февруари 2019-а в курорта идват най-добрите състезатели в алпийските ски при мъжете за алпийска комбинация, супергигантски слалом и гигантски слалом. \r\nСамо преди дни бижуто на Пирин – Банско получи пореден приз от Академията на световните ски награди в Кицбюел. По този начин топ курортът се нареди сред 26-те най-предпочитани дестинации на планетата. Българският курорт е и сред 8-те на планетата, които притежават 6 приза от общо 6 издания на Световните ски награди. Също днес ски сезона открива и най-стария ни ски курорт Боровец. Първи на лифта Ястребец Експрес ще се качи легендата Петър Попангелов, заедно с подрастващите таланти на ските. Ски-център „Ястребец“ ще отвори за всички гости на Боровец. Лифт „Ястребец Експрес“ ще работи сутрин от 8:30 до 17:00 часа, а отворени ще бъдат пистите „Попангелов“ и „Ястребец 3“. От 15-и декември ще заработят и пистите „Рила“, „Иглика“ и „Ротата“, намиращи се пред хотел „Рила“. Ски-влековете на трите писти ще работят между 8:30 и 17:00 часа и за момента няма да бъдат отворени за нощно каране. Кабинковият лифт „Ястребец“ ще бъде отворен през уикенда 15-16 декември, но само за разходки в планината. От „Бороспорт“ напомнят, че условията във високите части на планината все още не са подходящи и пистите в ски-център „Маркуджик“ остават затворени. Поради съображения за сигурност, на кабинковия лифт няма да бъдат допускани хора, наели екипировка от гардеробите на „Бороспорт“. Ски връзката между долна станция на лифт „Ястребец Експрес“ и долна станция на кабинкова линия „Ястребец“ също ще бъде отворена. От събота започва работа и шатъл буса между двете станции, който може да бъде използван при представяне на ски-карта. За периода 15.12.-21.12.  лифт картите ще бъдат на специална намалена цена от 30 лв. за възрастни и 15 лв. за деца. Лифт карти ще можете да закупите от касите на долните станции на лифтовете „Ястребец“, „Ястребец Експрес“ и „Мартинови Бараки Експрес“, както и от касата при ски-училище „Бороспорт“ От тази събота ще заработят и ски-гардеробите „Rila 1 Ski Rentals“ срещу хотел „Рила“, „Gondola Ski Rentals“ в сградата на долна станция на кабинкова линия „Ястребец“ и депото за съхранение на екипировка „Rila Rentals Depot“. На този етап гардеробите ще работят с работно време от 08:00 до 17:00 часа. От „Бороспорт“ напомнят и за разнообразието от лифт карти в Боровец, което включва картата за 6 непоследователни дни, а  сезонната карта за курорта е без промяна - 1000 лв. за възрастни и 700 лв. за деца, с включено нощно каране, и остава без аналог в страната. Уникалната сезонна карта за делнични дни също с нощно каране остава на цена от 500 лв. за възрастен и 300 лв. за дете.", "date": "2018.12.15", "title": "Банско открива ски сезона"}
{"url": "https://www.standartnews.com/balgariya-obshtestvo/durankev-drzhavata-zagubi-40-mlrd-zaradi-emigrirantite-ni-380757.html", "text": "  „Президентът има пълно право да налага вето или да провери чрез Конституционния съд бюджета. Защото не става въпрос за 15 лева”. Това заяви в предаването \"Офанзива с Любо Огнянов\" по Канал 3 икономистът проф. Боян Дуранкев по отношение на решението на Румен Радев да сезира Конституционния съд по някои точки от приетия Бюджет 2019. Той коментира и пенсионната система. „Тя е в кавички българска пенсионна система. Защото напряга бюджета, а напряга и живота на българските пенсионери. Например във Франция – едно 45-те им искания е да нямат пенсия под 1200 евро. А аз не мога да си представя какво се случва, ако българският пенсионер поиска пенсия от 300 лева. Т.нар. „Патриоти” обещаха по-високи пенсии – според тях те не управляват, според мен обаче управляват. Това е като разкрачен стоеж”, каза икономистът. „Има достатъчно пари за събиране, но държавата не иска да събере средствата. В момента имаме геноцидна политика по отношение на пенсионерите. Защото забележете, че в момента имаме 30 процента сива икономика. Това означава, че нялоклко милиарда не се събират. Тази сива икономика я има навсякъде, където човек тръгне. Където и да тръгнем ще видите неиздадени касови бележки. Друго място е корупцията. Има места, на които тя достига 90 процента. Така че можем да кажем има 5 милиарда лева, които не се събират. Което значи, че с тях би имала възможност да се вдигнат не само пенсиите, а и заплатите за администрацията”, каза още професорът. „В момента външният дълг се управлява сравнително добре, но той набъбна. Защото нещата не са само ТЕЦ-ове, АЕЦ и КТБ”, добави Дуранкев. Той коментира и паралелите между протестите във Франция и тези в България. „Максималната работна заплата във Франция е малко над 30 хиляди евро. В България я надминаваме. „Жълтите жилетки” искат да е над 15 хиляди. Във Франция искат равенство и сигурност. И ако тези неща не се решат, Макрон ще изчезне. В България обаче имаме песимизъм и дори отчаяние, което се превръща в ново напускане в посока търсене на по-добро бъдеще в Западна Европа. И ако погледнем сметките, относно напусналите страната, ще видим, че България всъщност е загубила 40 милиарда”, каза Боян Дуранкев. По отношение на увеличаването на средствата в здравеопазването той бе категоричен, че наливането на нови пари не е рентабилно, защото колкото повече се налива, толкова повече иска. „Оказва се, че най-рентабилно е в момента да точиш пари от здравеопазването”, категоричен бе Дуранкев. „Да, в много отношения нашето здравеопазване е добро, но трябва да се направи едно проучване дали хората са доволни от него”, каза още професорът. Той коментира и преразпределянето на средствата за магистралите. „Транспортният проблем е голям, но това решение, което се прави в момента в Европа и света, това е скоростният влак. Защото един скоростен влак изглежда много по-добре от една магистрала, с която пак ще се влачим примерно 4 часа до морето”, каза още той. „Държавата не инвестира в рентабилни индустрии, което е доказателство за капацитета на управляващите. Не става въпрос само за настоящите, а за всички предишни”, категоричен бе в заключение проф. Дуранкев.  ", "date": "2018.12.15", "title": "Дуранкев: Държавата загуби 40 млрд. заради емигрантите ни"}
{"url": "https://www.standartnews.com/biznes/zhirardeli-iska-sreshcha-s-premiera-i-resornite-ministri-za-bansko-380751.html", "text": "Петкратният носител на Световната купа в ските и посланик на Банско по света Марк Жирардели иска спешна среща с премиера Бойко Борисов и ресорните министерства за решаване казуса с втората кабина на Банско. Това стана по време на откриването на новия зимен сезон в ски курорт №1. \r\n„И в навечерието на новия сезон много мои приятели от чужбина не спират да ме питат, защо все още в Банско няма втора кабина, обяви на пресконференцията Жирардели. - Мисля, че е дошло време за по решителни действия, защото в противен случай туристите от цял свят които идват в Банско ще видят, че не искате да развивате курорта и ще сменят дестинацията. Време е за среща с премиера Борисов и министрите, които са отговорни за решението на въпроса с втората кабина и за бъдещето на Банско“. На откриването на сезона дойдоха над 5000 души от България и околните страни. Половината от тях караха ски по отлично подготвените писти. Голямата награда в играта \"Ловци на съкровища\" - Ауди А3 бе спечелено от софиянеца Диян Василев. Гери Никол изнесе мега концерт на \"Бъндеришка поляна\". Първото състезание за новия сезон в ски зоната бе между отборите на Марк Жирардели и Мария Киркова, която замени олимпийския и световен шампион Патрик Ортлиб, който не успя да пристигне заради заболяване. Отборът на Жирардели, съставен от фенове на ските победи в гигантския слалом с малко тима на бившата ни националка. Призът на победителите връчи лично зам.министъра на младежта и спорта доц. Стоян Андонов. Малко по-късно на площата в Банско ще е официалното откриване на сезона, който ще завърши със заря.", "date": "2018.12.15", "title": "Жирардели иска среща с премиера и министри за Банско"}
{"url": "https://www.standartnews.com/biznes/ot-2027-g-shche-ptuvame-do-skopie-s-vlak-380725.html", "text": "Министерството на финансите в Скопие подписа днес договора за грант от 68.6 млн. евро, отпуснат чрез Инвестиционната програма за Западните Балкани. Тя беше договорена през миналото лято на срещата на високо равнище в Триест. С тези средства се финансира втората фаза от изграждането на жп линията от Беляковце до Крива паланка, която е част от коридор номер 8. Отсечката е дълга 34 км и струва общо 145 милиона евро. За нея беше обявен търг и се очаква изграждането да започне догодина. \"През тези няколко години, тъй като това е стратегически проект за коридор номер 8, ние от наша страна ще бъдем максимално посветени, надявам се да няма проблем и от страна на България\", коментира министърът на транспорта и съобщенията Горан Сугарески.", "date": "2018.12.15", "title": "От 2027 г. ще пътуваме до Скопие с влак"}
{"url": "https://www.standartnews.com/svyat/30-leko-raneni-pri-deraylirane-na-tramvay-v-lisabon-380724.html", "text": "\r\nНа кадри, разпространени от местни медии, се вижда как превозното средство се е забило в сграда. \r\nТрамваят, който се движел с висока скорост, дерайлирал на завой, разказа очевидец.", "date": "2018.12.15", "title": "30 леко ранени при дерайлиране на трамвай в Лисабон"}
{"url": "https://www.standartnews.com/svyat/pochti-milion-dolara-padnakha-ot-broniran-kamion-v-sashch-380726.html", "text": "Над 500 000 долара изпаднали от брониран камион на магистрала в североизточния американски щат Ню Джърси. Близо 300 000 от тях все още не са намерени, предаде Асошиейтед прес, като се позова на местната полиция. Два сака с пари изпаднали от камиона в четвъртък. Единият съдържа 370 000 долара, а другият - 140 000 . Парите изхвърчали през отворена задна врата, която има механичен проблем. Много шофьори спрели и се втурнали да събират долари. В резултат се стигнало до две катастрофи. Хора събрали и върнали 216 000 долара. Останалите 294 000 за момента липсват.", "date": "2018.12.15", "title": "Почти милион долара паднаха от брониран камион в САЩ"}
{"url": "https://www.standartnews.com/svyat/pochina-oshche-edin-ot-prostrelyanite-v-strasburg-380728.html", "text": "Стрелбата в Страсбург взе четвъртата си жертва. Почина простреляният 28-годишен италиански журналист Антонио Мегалици. Така загиналите при атаката са вече четирима. В деня на нападението Мегалици бил заедно с колеги край катедралата в града. Журналистът следеше отблизо българското председателство и направи серия от репортажи за страната ни, както и интервюта с представители на родните власти.", "date": "2018.12.15", "title": "Почина още един от простреляните в Страсбург"}
{"url": "https://www.standartnews.com/svyat/aresti-i-slzotvoren-gaz-na-protesta-v-parizh-380743.html", "text": "Значително по-слаба мобилизация на протестиращите от движението „жълти жилетки“ по време на петия пореден уикенд на демонстрации в Париж. Малко над 1000 души се събраха в центъра на френската столица на фона на засиленото полицейско присъствие, съобщава БГНЕС. Част от демонстрантите са се опитали да пробият кордона от полицаи на булевард „Шанз Елизе“. Органите на реда са използвали сълзотворен газ, за да разпръснат тълпата. Световни медии съобщават за около 60 ареста – предимно на демонстранти, проявили агресия. Броят на задържаните до момента е в пъти по-малък от арестуваните близо 500 души миналия уикенд.", "date": "2018.12.15", "title": "Арести и сълзотворен газ на протеста в Париж"}
{"url": "https://www.standartnews.com/svyat/v-kiev-zapochna-obedinitelen-tsrkoven-sbor-380742.html", "text": "В киевския храм \"Света София\" започна днес обединителния църковен събор на украинското православие, съобщи Киевската патриаршия. В него участват \"църковната йерархия, свещеници и миряни\", се казва в съобщението. Преди началото на събора в храма пристигна и президентът на Украйна Петро Порошенко. Този църковен събор трябва да изпълни историческото решение на ползващата се с голям авторитет в православния свят Константинополска патриаршия, която разреши през октомври на Украйна да има своя собствена Църква след 322 години под духовната опека на могъщия си съсед. Решението предизвика гнева на Руската православна църква, която го нарече \"схизма\" и скъса връзките си с Константинопол.  Украинските власти смятат този църковен събор, организиран навръх петата годишнина от избухването на безпрецедентната криза между Киев и Москва, за въпрос областта на \"националната сигурност\".  През март 2014 г. Русия анексира украинския Кримски полуостров, след като в Киев дойдоха на власт прозападни управници. Последва конфликт в източната проруска сепаратистка част на страната, който отне живота на над 10 000 души.", "date": "2018.12.15", "title": "В Киев започна обединителен църковен събор"}
{"url": "https://www.standartnews.com/svyat/britanski-ministribrekzit-na-mey-e-mrtv-380750.html", "text": "Повечето от водещите британски министри смятат плана на премиера Тереза Мей за Брекзита за мъртъв и обсъждат различни варианти, включително нов референдум по въпроса, пише в. \"Таймс\", цитиран от Ройтерс. \r\nВчера Мей изрази надежда да получи допълнителни гаранции за своя план от европейските лидери, въпреки че посещението й в Брюксел не даде резултат.  По всяка вероятност британският премиер ще получи противоположни искания от министри другата седмица, отбелязва \"Таймс\".  \r\nЕдна група, в която влизат министрите на труда и на финансите, Амбър Ръд и Филип Хамънд, е склонна да подкрепи, макар и с неохота, организирането на нов референдум, ако всички други опции бъдат изчерпани.  \r\nДруг лагер, част от който са министрите на околната среда и на вътрешните работи, Майкъл Гоув и Саджид Джавид, е против второ допитване. Гоув по-конкретно се обявява за по-близки отношения с Европейския съюз в стил Норвегия след Брекзита. Други министри, включително този на външните работи Джереми Хънт, искат Великобритания да поеме риска да напусне ЕС без споразумение. \r\nПланът, който Тереза Мей договори с лидерите на съюза миналия месец, среща съпротивата на много депутати от Консервативната партия на премиера, които се опасяват, че той може да остави страната в орбитата на ЕС. Мей казва, че отхвърлянето на нейния план ще предизвика риск от развод без споразумение или изобщо от пропадане на Брекзита, съобщава БТА.", "date": "2018.12.15", "title": "Британски министри:Брекзит на Мей е мъртъв"}
{"url": "https://www.standartnews.com/svyat/protestt-na-zhltite-zhiletki-vze-oshche-2-zhertvi-380752.html", "text": "Протестите на жълтите жилетки във Франция взеха още две жертви, предадоха световните агенции. Белгийски шофьор е загинал заради след като се е ударил в камион, който е намалил рязко скоростта заради пътна блокада от протестиращи , съобщи АФП. Инцидентът се е случил в района на Еркелин в Белгия, близо до границата с Франция на кръстопът между пътищата N40 и N54 \"след блокада във Франция, предизвикана от\" жълтите жилетки \", съобщиха властите в Северна Франция. При друг инцидент 44-годишна жена е загинала в района на френския град Соасон, отново заради пътна блокада от протестиращи, съобщава France info. Това е седми смъртен случай, свързан с протестите на \"жълтите жилетки\" във Франция, започнали на 17 ноември тази година, пише dir.bg. Франция днес е отново блокирана за пети пореден уикенд от протеста на \"жълтите жилетки\" въпреки обявените през седмицата икономически мерки от президента Еманюел Макрон и атентата в Страсбург във вторник. Мерките за сигурност са същите като миналата седмица, 89 000 полицаи охраняват страната. Снимка: АР/БТА   Според френските власти около 16000 \"жълти жилетки\" са излезли на протест из страната до този момент. Досега десетки са задържани от полицията. Няколко хиляди \"жълти жилетки\" протестират в Париж. Около 8000 полицаи и 14 бронетранспортьора модел VBRG на френската жандармерия са разположени в Париж заради протестите. На бул. \"Шанз Елизе\" протестиращите изградиха жива пирамида, а пред Операта близо 1000 души, притихнаха в минута мълчание за жертвите на атентата в Страсбург във вторник. В редиците се забелязват синдикални лидери и политици от крайната левица, невинаги посрещани с одобрение от протестиращите.  Между демонстрантите и полицията избухнаха сблъсъци на някои места, основно в района булевард \"Шан-з-Елизе\". Органите на реда използваха сълзотворен газ, за да разпръснат групи протестиращи от страничните улици на главния булевард.     Снимка: АР/БТА Много от демонстрантите повтарят исканията за референдум за граждански инициативи. Полицията е задържала 85 души, 46 са останали в ареста - значително по-малко от миналата събота по същото време, и досега рядко прибягва до сълзотворен газ.   Снимка: АР/БТА   Големите магазини в центъра този път са отворени. Търговският сектор понесе големи загуби от протестите, според изчислнията между 5000 и 10000 сезонни работни места предимно в магазините за мода не са били заети. Ако демонстрациите са значително по-малобройни отпреди, обществената подкрепа се оказва трайна: според проучванията около 3/4 одобряват това протестно движение. Затворени са около 40 парижки метростанции, не работят и някои музеи, но Айфеловата кула и Триумфалната арка този път приемат посетители.", "date": "2018.12.15", "title": "Протестите на жълтите жилетки взеха още 2 жертви"}
